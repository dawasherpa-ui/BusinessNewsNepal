{
  "date": "2025-06-18T01:32:42.776Z",
  "news": [
    {
      "slug": "159728",
      "title": "‘स्वदेश फर्केर उद्यम गर्नेलाई सरकारको सहयोग रहन्छ’",
      "timestamp": 1750204800000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले वैदेशिक रोजगारीका क्रममा आर्जित सिप र अनुभवलाई स्वदेशमा फर्किएर उद्यममा रूपान्तरण गर्नेलाई सरकारको सहयोग रहने बताउनुभएको छ ।",
      "longContent": "गोरखापत्र समाचारदाता काठमाडौँ, असार ४ गते । उपप्रधानमन्त्री एवं अर्थमन्त्री विष्णुप्रसाद पौडेलले वैदेशिक रोजगारीका क्रममा आर्जित सिप र अनुभवलाई स्वदेशमा फर्किएर उद्यममा रूपान्तरण गर्नेलाई सरकारको सहयोग रहने बताउनुभएको छ । उद्यमशीलता प्रवर्धन सरकारको मुख्य लक्ष्य भएको स्पष्ट पार्दै उहाँले अन्तर्राष्ट्रिय तहमा सिकेको सिप, आर्जन गरेको अनुभव र सङ्कलन गरेको पुँजी नेपाली अर्थतन्त्र विकासको आधार हुन सक्ने स्पष्ट पार्नुभयो । वैदेशिक रोजगारीका क्रममा दक्षिण कोरियामा काम गरी फर्किएर उद्यमी बनेका नेपालीको सफल कथा समेटिएको पुस्तक “तपाईं पनि मालिक बन्न सक्नुहुन्छ’ को मङ्गलबार काठमाडौँमा सार्वजनिक कार्यक्रममा मन्त्री पौडेलले उद्यमशीलताबाटै अर्थतन्त्र समृद्धि बन्न सक्ने बताउनुभयो । प्राकृतिक सम्पदाले भरिपूर्ण भएर पनि त्यसलाई आर्थिक अवसरमा रूपान्तरण गर्न अझै धेरै काम गर्न बाँकी रहेको उल्लेख गर्दै उहाँले दक्षिण कोरियामा आर्जित सिप, पुँजी, ज्ञान र अनुभवले नेपालमा सफल उद्यमी बन्नु अरूका निम्ति समेत उदाहरणीय काम भएको बताउनुभयो । कार्यक्रममा मन्त्री पौडेल र नेपालका निम्ति दक्षिण कोरियाका राजदूत पार्क थेयङले पुस्तकको संयुक्त रूपमा सार्वजनिक गर्नुभएको थियो । त्यस अवसरमा राजदूत पार्कले नेपालको समृद्धि लक्ष्यमा पुग्न दक्षिण कोरियाले साझेदारी गर्न चाहेको बताउनुभयो । उहाँले विगत दई दशकमा झन्डै एक लाख नेपाली श्रमका निम्ति दक्षिण कोरिया पुगेको जानकारी दिँदै त्यहाँबाट फर्किएका श्रमिकलाई नेपालमै सफल उद्यमीका रूपमा हेर्न चाहेको बताउनुभयो । त्यसका निम्ति ज्ञान, तालिमलगायतका सहयोग अगाडि बढिरहेको बताउँदै उहाँले यो पुस्तकले दुई देशका श्रम र उद्यमशीलता साझेदारीलाई पनि सम्बोधन गर्न सकेको स्पष्ट पार्नुभयो ।दक्षिण कोरियाबाट फर्किएर उद्यम गरिरहेका ५० जना  उद्यमीको सफलताको कथा सङ्कलन गर्न पाउँदा आफूलाई खुसी लागेको पुस्तकका लेखक शिवप्रसाद पोखरेलले जानकारी दिनुभयो । त्यस अवसरमा उद्यमीको प्रतिनिधित्व गर्दै सुरेशबहादुर क्षेत्री र धर्मराज जोशीले दक्षिण कोरियाको श्रम बजारले रोजगारी मात्र दिने होइन, उद्यमी बन्न सक्ने उत्साह र हौसलासमेत दिएको स्वअनुभव सुनाउनुभयो । त्यस अवसरमा नेपालका लागि दक्षिण कोरियाको राजदूतावासले ५० जना सफल उद्यमीलाई सम्मान गरेको थियो ।",
      "link": "https://gorkhapatraonline.com/news/159728",
      "image": "https://gorkhapatraonline.com/storage/media/281505/conversions/Bishnu-PHOTO-2025-06-17-17-36-38-original-thumb.jpg"
    },
    {
      "slug": "159726",
      "title": "महिला स्वास्थ्य स्वयंसेविका जस्तै मधेशमा अब महिला कृषि स्वयंसेविका",
      "timestamp": 1750204800000,
      "source": "gp",
      "content": "मधेश सरकारले कृषिमा आत्मनिर्भर बनाउन र कृषकका समस्या समाधान गर्न महिला कृषक स्वयंसेविका परिचालनको योजना अघि सारेको छ ।   यो योजना सरकार र नागरिकबिच स्वास्थ्य सेवाको पहरेदार बनेको सफल कार्यक्रम महिला स्वास्थ्य स्वयंसेविका जस्तै हो ।",
      "longContent": "काठमाडौँ, असार ४ गते । मधेश सरकारले कृषिमा आत्मनिर्भर बनाउन र कृषकका समस्या समाधान गर्न महिला कृषक स्वयंसेविका परिचालनको योजना अघि सारेको छ । यो योजना सरकार र नागरिकबिच स्वास्थ्य सेवाको पहरेदार बनेको सफल कार्यक्रम महिला स्वास्थ्य स्वयंसेविका जस्तै हो ।ग्रामीण भेगमा महिला स्वास्थ्यको विकराल अवस्थामा रहेको प्रजनन तथा यौनरोगबारे खुलेर उपचारमा आउन नसक्ने समूहलाई पहिचान तथा उपचार व्यवस्थापनमा ल्याउन, मातृशिशु सेवा तथा स्याहारलाई परिष्कृत बनाउन, शिक्षा, स्वास्थ्य र समृद्धिमा समान पहुँच स्थापित गराई महिला सशक्तीकरणमा महिला स्वास्थ्य स्वयंसेविकाले काम गरे जस्तै कृषिमा आउन सक्ने समस्या निराकरणका लागि मधेश प्रदेशले महिला कृषक स्वयंसेविका परिचालनको योजना अघि सारेको हो । कृषकले सानो समस्यामै ठुलो क्षति बेहोर्न बाध्य हुन थालेपछि मधेश प्रदेश सरकारले किसानलाई आउन सक्ने समस्या निराकरणका लागि महिला कृषक स्वयंसेविका परिचालन गर्ने भएको हो । कृषिमा आत्मनिर्भर बन्दै सिङ्गो राष्ट्रलाई खाद्यान्नमा आत्मनिर्भर बनाउने योजना अनुसार मधेश प्रदेशका मुख्यमन्त्री सतीशकुमार सिंहले महिला कृषि स्वयंसेविकाको अवधारणा अघि सार्नुभएको हो ।  मधेश प्रदेशमा एक महानगर, तीन उपमहानगर, ७३ नगर र ५९ गाउँपालिका गरी १३६ स्थानीय छन् । यी पालिकामा हजार २७१ वडा रहेकामा सबैमा महिला कृषि स्वयंसेविका भर्ना गरिँदै छ ।  “एक हजार २७१ महिला कृषक स्वयंसेविका परिचालन गर्ने लक्ष्य राखेर कार्यक्रम सुरु गरेका छौँ,” मुख्यमन्त्री सिंहले भन्नुभयो । मधेश प्रदेश सरकारले मधेश मात्र होइन, देशलाई नै पुग्ने गरी अन्न उत्पादनमा आत्मनिर्भर बन्ने लक्ष्य लिएको दाबी गर्नुभयो । यस योजनाले रोजगारी सिर्जना गर्नुका साथै आत्मनिर्भर समृद्ध मधेश निर्माणमा सहयोग पु¥याउने छ । मधेश श्रमको प्रदेश भएको र वैदेशिक रोजगारीमा जानेको सङ्ख्या उल्लेख्य रहेकामा कृषि क्षेत्रमा रोजगारी सिर्जना गर्दै युवालाई यतै श्रम खर्चिने वातावरण निर्माण गर्न योजना बनाउँदै गरेको उहाँले जानकारी दिनुभयो ।  मधेश प्रदेशले छनोट भएका कृषि स्वयंसेविकालाई आवश्यक तालिम दिएर कृषि प्रवर्धन, बिउ उत्पादन, किरा नियन्त्रण, मल व्यवस्थापन क्षेत्रमा कृषकलाई सेवा दिने छन् । यसले एकातिर महिलालाई रोजगारीसँगै आर्थिक रूपमा सक्षम बनाउने र अर्कातिर कृषि उत्पादन बढाउन भूमिका खेल्ने छ । मधेश प्रदेशको भूमि व्यवस्था, कृषि तथा सहकारी मन्त्रालयले एक हजार दुई जना महिला कृषक स्वयंसेविका भर्ना गर्न जेठ १५ गते सूचना प्रकाशित गर्दै दरखास्त आह्वान गरिसकेको छ । योग्यता पुगेका महिलाले आफ्नो स्थानीय तहको सिफारिससँगै कृषि ज्ञान केन्द्र वा भेटेरिनरी अस्पताल वा पशुसेवा विज्ञ कार्यालयमा दरखास्त दिन मन्त्रालयले अनुरोध गरेको छ । कम्तीमा एसइई उत्तीर्ण भएको, १८ वर्ष पूरा भएर ४० वर्ष ननाघेको र नेपाल सरकारको कृषि पशुपन्छी तथा मत्स्य विकासको तालिम लिएकालाई कृषि स्वयंसेविकामा दरखास्त दिन मिल्ने सूचनामा उल्लेख छ ।",
      "link": "https://gorkhapatraonline.com/news/159726",
      "image": "https://gorkhapatraonline.com/storage/media/281504/conversions/344-original-thumb.jpg"
    },
    {
      "slug": "159704",
      "title": "‘मन्त्रालय मातहत भएका कामको प्रगति चित्तबुझ्दो भएन’",
      "timestamp": 1750118400000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले मन्त्रालय मातहत भएका कामको प्रगति चित्तबुझ्दो नभएको बताउनुभएको छ ।",
      "longContent": "काठमाडौँ, असार ३ गते । ऊर्जा, जलस्रोत तथा सिँचाइमन्त्री दीपक खड्काले मन्त्रालय मातहत भएका कामको प्रगति चित्तबुझ्दो नभएको बताउनुभएको छ ।ऊर्जा मन्त्रालयमा आज भएको उच्च व्यवस्थापन समूह ९एसएमटि० को बैठकमा मन्त्री खड्काले चालु आवको ११ महिना बितिसक्दा पनि मन्त्रालय र मातहतका निकायबाट चित्तबुझ्दो काम हुन नसकेको बताउनुभयो ।“मन्त्रालय अन्तरगतको प्रगति कम देखिँदा काम गर्ने कर्मचारी र काम नगर्ने कर्मचारी एउटै डालोमा परेको देखियो, हामी कर्मचारीलाई स्थायी सरकार भन्छौँ, तर व्यवहारमा त्यो स्थायित्व देखिँदैन, कामलाई गम्भीरताका साथ लिनुहोस्, लक्ष्य प्राप्तिका लागि पुरस्कार र दण्डको व्यवस्था गरौँ,” मन्त्री खड्काले भन्नुभयो ।पूर्वाधारसँग प्रत्यक्ष्य जोडिएको र टड्कारो रुपमा प्रगति भएको छ की छैन भनेर देखिने ऊर्जा, जलस्रोत तथा सिँचाइ मन्त्रालय भएकाले प्रगति चित्त बुझाउने ठाउँ नभएको उहाँले उल्लेख गर्नुभयो । मन्त्रालय र त्यसअन्तरगतका निकायमा देखिएको कामको  ढिलासुस्तीबारे सचिवहरुले जानकारी लिएर ढिलासुस्ती अन्त्य गर्न लाग्नुपर्ने मन्त्री खड्काको भनाइ थियो ।“आफ्नो काम के हो, के उपलब्धि हासिल गर्न सकिन्छ, त्यसतर्फ सबै लाग्नुपर्छ, खर्च गर्न सकिँदैन भने बजेट किन माग्ने, के का लागि माग्नेरु,” उहाँले प्रश्न गर्नुभयो । मन्त्रालय मातहत निकायको प्रमुख बन्न हानथाप गर्ने तर जिम्मेवारी पूरा नगर्ने प्रवृत्ति देखिएको भन्दै उहाँले चिन्ता व्यक्त गर्नुभयो ।मन्त्री खड्काले मन्त्रालय र यसअन्तरगतका निकायमा रहेको बेरुजुलाई समयमै फछ्यौट गर्न कर्मचारीलाई निर्देशन दिनुभयो । मन्त्रालय अन्तरगतका निकायमा अर्थको तालमेल हुन नसकेको उहाँको भनाइ थियो ।ऊर्जा राज्यमन्त्री खमबहादुर गर्बुजा उपस्थित रहेको उक्त बैठकमा ऊर्जा सचिव सुरेश आचार्यले आर्थिक वर्ष अन्त्य हुन लाग्दासमेत मन्त्रालय र मन्त्रालय अन्तरगतका निकायमा चित्तबुझ्दो काम हुन नसकेको बताउनुभयो ।कार्यक्रममा जलस्रोत तथा सिँचाइ सचिव सरिता दवाडी, जल तथा ऊर्जा आयोगको सचिवालयका सचिव दिनानाथ मिश्र, विद्युत् विकास विभागका महानिर्देशक नवीनराज सिंह, जलस्रोत तथा सिँचाइ विभागका महानिर्देशक सञ्जीव बराल, जल तथा मौसम विज्ञान विभागका महानिर्देशक कमलराम जोशी, नेपाल विद्युत् प्राधिकरणका कार्यकारी निर्देशक हितेन्द्रदेव शाक्य, मन्त्रालयका सहसचिवलगायत सम्बन्धित निकायका उच्च अधिकारीको उपस्थिति थियो ।बैठकमा मन्त्रालय र मातहतका निकायको चालु आवको जेठ मसान्तसम्मको भौतिक तथा वित्तीय प्रगति विवरण मन्त्री खड्कासमक्ष प्रस्तुत गरिएको थियो ।",
      "link": "https://gorkhapatraonline.com/news/159704",
      "image": "https://gorkhapatraonline.com/storage/media/281466/conversions/dfgjhdfgn-original-thumb.jpg"
    },
    {
      "slug": "159682",
      "title": "प्रधानमन्त्रीलाई सुनचाँदी व्यवसायीको ध्यानाकर्षण",
      "timestamp": 1750118400000,
      "source": "gp",
      "content": "प्रधानमन्त्री केपी शर्मा ओलीलाई सुनचाँदी व्यवसायसँग सम्बन्धित सङ्घ–संस्थाका नेतृत्वले आगामी आर्थिक वर्षको बजेट वक्तव्यमा सुनचाँदी कारोबारमा दुई प्रतिशत विलासिता कर लगाउने व्यवस्थाप्रति ध्यानाकर्षण गराएका छन्।",
      "longContent": "काठमाडौँ, असार  ३ गते। प्रधानमन्त्री केपी शर्मा ओलीलाई सुनचाँदी व्यवसायसँग सम्बन्धित सङ्घ–संस्थाका नेतृत्वले आगामी आर्थिक वर्षको बजेट वक्तव्यमा सुनचाँदी कारोबारमा दुई प्रतिशत विलासिता कर लगाउने व्यवस्थाप्रति ध्यानाकर्षण गराएका छन्।प्रधानमन्त्री तथा मन्त्रिपरिषद्को कार्यालयमा भएको भेटमा नेपाल सुनचाँदी रत्न तथा आभूण महासङ्घका अध्यक्ष किसान सुनार, नेपाल सुनचाँदी व्यवसायी महासङ्घका अध्यक्ष अर्जुन रसाइली र नेपाल रत्न तथा आभूषण सङ्घका अध्यक्ष सुमनमान ताम्राकारसहितको टोलीले विलासिता कर लागु गर्दा आफूहरुको व्यवसाय धराशयी हुने भएकाले पुनः विचार गर्न माग गरेको हो। ती संस्थाहरुले कर र भन्सारका दर छिमेकी भारतको भन्दा बढी हुँदा नेपाली व्यवसायले प्रतिस्पर्धा गर्न नसक्ने भएकाले उक्त व्यवस्था कायम रहेमा आफूहरु आन्दोलनमा जान बाध्य हुने बताएका थिए।प्रधानमन्त्री ओलीले संवादबाट समस्याको समाधान खोज्न आफूले सम्बन्धित मन्त्रालयसँग बुझ्ने र मिल्नेसम्मका माग पूरा गर्न लागिपर्ने विश्वास दिलाउँदै आन्दोलनको बाटोमा नलाग्न आग्रह गर्नुभयो। रासस",
      "link": "https://gorkhapatraonline.com/news/159682",
      "image": "https://gorkhapatraonline.com/storage/media/281432/conversions/pm-meeting-original-thumb.jpg"
    },
    {
      "slug": "159680",
      "title": "देशभित्र भविष्य खोज्ने अभियानलाई तीव्रता दिनुपर्छः अर्थमन्त्री पौडेल",
      "timestamp": 1750118400000,
      "source": "gp",
      "content": "कोरियाको अनुभवमा आधारित सफलताका कथा नामक पुस्तकको राजधानीमा विमोचन गर्दै उहाँले सम्भावना हुँदाहुँदै पनि देशभित्र आफ्नो भविष्य खोज्नेहरु अहिले कमी रहेको बताउनुभएको हो।",
      "longContent": "काठमाडौँ, असार ३ गते। उपप्रधानमन्त्री एवं अर्थमन्त्री विष्णु पौडेलले देशभित्र भविष्य खोज्ने अभियानलाई तीव्रता दिनुपर्ने बताउनुभएको छ। कोरियाको अनुभवमा आधारित सफलताका कथा नामक पुस्तकको राजधानीमा विमोचन गर्दै उहाँले सम्भावना हुँदाहुँदै पनि देशभित्र आफ्नो भविष्य खोज्नेहरु अहिले कमी रहेको बताउनुभएको हो। अर्थमन्त्री पौडेलका अनुसार प्रकृतिको वरदानका रुपमा चिनिने नेपालमा धेरै गर्न सकिन्छ। प्रचुर सम्भावनालाई उपयोग गरेर देशलाई समृद्ध बनाउनुपर्ने पौडेलले बताउनुभयो। विदेशमा सिकेको सीप पुँजी सबैले नेपालमा उपभोग गर्नसके देश छिट्टै विकसित हुने उहाँको भनाइ छ। उहाँले भन्नुभयो, ‘‘भूगोलका हिसाबले देश सानो छौं तर प्राकृतिक दृष्टिकोणले हामी सम्पन्न छौं। संस्कृतिक, ऐतिहासिक, पुरातात्विक, दृष्टिकोणले हामी सम्पन्न छौं। त्यसअर्थमा हामीले हाम्रो देशभित्र भविष्य खोज्नुपर्छ। तथापी आजको दुनियाँमा कोही पनि आफ्नो देशभित्र रहेर अघि बढ्न सम्भव हुँदैन। विभिन्न सन्दर्भमा अध्ययनका सिलसिलामा श्रम,  व्यवसायका सिलसिलामा मानिसहरु एउटाबाट अर्को मुलुकमा गइरहेका हुन्छन्।’’कोरियामा सिकेको सीप र पुँजीलाई नेपालमै सदुपयोग गरेर मुलुकलाई समृद्धिको दिशामा अघि बढाउन युवालाई पौडेलले आह्वान गर्नुभयो। पुस्तकले अरुलाई पनि विदेशबाट नेपालमा आएर केही गर्न उत्प्रेरणा मिल्ने बताउनुभयो।",
      "link": "https://gorkhapatraonline.com/news/159680",
      "image": "https://gorkhapatraonline.com/storage/media/281427/conversions/paudel-original-thumb.jpg"
    },
    {
      "slug": "159604",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1750118400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार ३  गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७५, गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ३२, गोलभेँडा सानो (टनेल) प्रतिकिलो रु ४६, आलु रातो भारतीय प्रतिकिलो रु ४३, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३८, आलु सेतो प्रतिकिलो रु ३६, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ८०, गाजर (तराई) प्रतिकिलो रु ५०, बन्दा (लोकल) प्रतिकिलो रु ३५, काउली स्थानीय प्रतिकिलो रु ६०, मूला रातो प्रतिकिलो रु ३०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु २०, भन्टा डल्लो प्रतिकिलो रु ३५, तने बोडी प्रतिकिलो रु ३०, मकै बोडी प्रतिकिलो रु ५० कायम भएको छ । यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ३५, टाटे सिमी मूल्य प्रतिकिलो रु ६०, भटमास कोसा प्रतिकिलो रु १००, तीतो करेला प्रतिकिलो रु ३५, लौका प्रतिकिलो रु २०, परबर (लोकल) प्रतिकिलो रु ३०, परबर (तराई) प्रतिकिलो रु ३५, चिचिण्डो प्रतिकिलो रु २५, घिरौला प्रतिकिलो रु ४०, झिगुनी प्रतिकिलो रु ४५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १००, स्कूस प्रतिकिलो रु ५०, रायोसाग प्रतिकिलो रु ४५, पालुङ्गो साग प्रतिकिलो रु ५०, तोरीको साग प्रतिकिलो रु ३५, हरियो प्याज प्रतिकिलो रु ९०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ३५०, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ६५, चुकुन्दर प्रतिकिलो रु ७०, रातो बन्दा रु ७०, जिरीको साग प्रतिकिलो रु १००, ग्याठकोभी प्रतिकिलो रु ६०, सौफको साग प्रतिकिलो रु ११०, पुदिना प्रतिकिलो रु ११०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १७०, अनार प्रतिकिलो रु ३५०, आँप (माल्द) प्रतिकिलो रु ७०, आँप (दशहरी) प्रतिकिलो रु ८०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १९०, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु १४, रुखकटहर प्रतिकिलो रु ६०, मेवा (भारतीय) प्रतिकिलो रु ११०, लिची (लोकल) प्रतिकिलो रु १९० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ४०, खुर्सानी हरियो अकबरे प्रतिकिलो रु २१०, भेडे खुर्सानी प्रतिकिलो रु ६५, धनियाँ प्रतिकिलो रु ६०, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/159604",
      "image": "https://gorkhapatraonline.com/storage/media/281275/conversions/adrhs-original-thumb.jpg"
    },
    {
      "slug": "159574",
      "title": "चैते धानको उचित मूल्य दिलाउन पहल",
      "timestamp": 1750118400000,
      "source": "gp",
      "content": "किसानले चैते धानको उचित मूल्य नपाएको गुनासो आएपछि यस विषयमा सम्बन्धित मन्त्रालयबिच छलफल भएको छ । कृषि तथा पशुपन्छी विकासमन्त्री रामनाथ अधिकारी र उद्योग, वाणिज्य तथा आपूर्तिमन्त्री दामोदर भण्डारीबिच सोमबार यस विषयमा छलफल भएको हो ।",
      "longContent": "गोरखापत्र समाचारदाताकाठमाडौँ, असार ३ गते । किसानले चैते धानको उचित मूल्य नपाएको गुनासो आएपछि यस विषयमा सम्बन्धित मन्त्रालयबिच छलफल भएको छ । कृषि तथा पशुपन्छी विकासमन्त्री रामनाथ अधिकारी र उद्योग, वाणिज्य तथा आपूर्तिमन्त्री दामोदर भण्डारीबिच सोमबार यस विषयमा छलफल भएको हो । बैठकमा चैते धानको हालको अवस्था, किसानले उचित मूल्य नपाउनुका कारण, भारतबाट हाल चामल आयातको अवस्था, खाद्य व्यवस्था तथा व्यापार कम्पनीमा धान, चामलको मौज्दात अवस्था, खाद्यले किसानको चैते धान खरिद गर्न सक्ने अवस्था र भण्डारण क्षमतालगायतका विषयमा छलफल भएको कृषिमन्त्रीको सचिवालयले जनाएको छ । हाल खाद्य व्यवस्था तथा व्यापार कम्पनीसँग पर्याप्त भण्डारण क्षमता नभएकाले यसका लागि पहल गर्ने, चामल, चिउरा र भुजिया निर्यातका लागि सम्बन्धित निकायसँग समन्वय गर्ने, खाद्यमार्फत धान खरिद गर्नका लागि अर्थ मन्त्रालयसँग बजेटलगायतका विषयमा पहल गर्ने निर्णय भएको मन्त्रालयले जनाएको छ । बैठकमा कृषिमन्त्री रामनाथ अधिकारीले किसानले चैते धानको उचित मूल्य पाउनका सम्बन्धित निकायसँग पहल गरिने बताउनुभयो । यस्तै उद्योग, वाणिज्य तथा आपूर्तिमन्त्री दामोदर भण्डारीले अर्थ मन्त्रालय र राष्ट्रिय योजना आयोगसमेत बसेर समस्याको समाधान गरी यस विषयमा आगामी रणनीति तय गर्नुपर्ने बताउनुभयो । बैठकमा कृषि तथा पशुपन्छी विकास मन्त्रालयका सचिव डा. गोविन्दप्रसाद शर्मा, वाणिज्य तथा आपूर्ति सचिव डा. रामप्रसाद घिमिरे र खाद्य व्यवस्था तथा व्यापार कम्पनीका प्रमुख कार्यकारी अधिकृत रमेश आचार्यले हालको अवस्थाबारे जानकारी गराउनुभएको थियो । सरकारले चैते धानको न्यूनतम समर्थन मूल्य प्रतिक्विन्टल दुई हजार ८६९ पैसा तोकेको छ । झापालगायत पूर्व र पश्चिमका जिल्लामा किसानले प्रतिक्विन्टल एक हजार पाँच सयदेखि एक हजार छ सय रुपियाँमा बिक्री गर्नुपर्ने अवस्था आएको बताएका छन् । हाल डेढ लाख मेट्रिक टनको हाराहारीमा किसानसँग धान बिक्रीका लागि रहेको बताइएको छ ।",
      "link": "https://gorkhapatraonline.com/news/159574",
      "image": "https://gorkhapatraonline.com/storage/media/281243/conversions/udhyog-mantralaya-and-krishi-mantralaya-original-thumb.jpg"
    },
    {
      "slug": "159573",
      "title": "साठी अर्बको प्रतिबद्धता दस अर्ब भित्रियो",
      "timestamp": 1750118400000,
      "source": "gp",
      "content": "चालु आर्थिक वर्ष २०८१/८२ को ११ महिनामा ६० अर्ब रुपियाँभन्दा बढीको प्रत्यक्ष वैदेशिक लगानी प्रतिबद्धता आएको छ । उद्योग विभागका अनुसार चालु आवको साउनदेखि जेठसम्म ७१७ परियोजनामार्फत ६० अर्ब ६० करोड ९४ लाख ४३ हजार रुपियाँ लगानी प्रतिबद्धता आएको हो । कुल लगानीको ५० प्रतिशत अर्थात् ३० अर्ब ४४ करोड ७७ लाख रुपियाँ सेवा क्षेत्रमा लगानी प्रतिबद्धता आएको छ ।",
      "longContent": "गोरखापत्र समाचारदाताकाठमाडौँ, असार ३ गते । चालु आर्थिक वर्ष २०८१/८२ को ११ महिनामा ६० अर्ब रुपियाँभन्दा बढीको प्रत्यक्ष वैदेशिक लगानी प्रतिबद्धता आएको छ । उद्योग विभागका अनुसार चालु आवको साउनदेखि जेठसम्म ७१७ परियोजनामार्फत ६० अर्ब ६० करोड ९४ लाख ४३ हजार रुपियाँ लगानी प्रतिबद्धता आएको हो । कुल लगानीको ५० प्रतिशत अर्थात् ३० अर्ब ४४ करोड ७७ लाख रुपियाँ सेवा क्षेत्रमा लगानी प्रतिबद्धता आएको छ । यस्तै पर्यटन क्षेत्रमा ४० प्रतिशत अर्थात् २३ अर्ब ९४ करोड ४२ लाख ६० हजार रुपियाँ लगानी प्रतिबद्धता आएको छ । कृषि तथा वन पैदावार क्षेत्रमा एक अर्ब ४४ करोड ६० लाख रुपियाँ, उत्पादनमूलक क्षेत्रमा तीन अर्ब १२ करोड २० लाख रुपियाँ लगानी प्रतिबद्धता आएको छ । सूचना प्रविधिमा एक अर्ब ९७ करोड ३९ लाख, ऊर्जा क्षेत्रमा दुई करोड ५५ लाख र पूर्वाधारमूलक क्षेत्रमा पाँच करोड रुपियाँ लगानी प्रतिबद्धता आएको छ ।  वैदेशिक लगानी प्रतिबद्धता सबैभन्दा धेरै ७०२ साना उद्योग, नौ मझौला र छ वटा ठुला उद्योग रहेका छन् । नीतिगत सुधारसँगै लगानी प्रतिबद्धतामा वृद्धि भएको तथ्याङ्कले देखाएको छ । सरकारले वैदेशिक लगानी भित्र्याउनका लागि अध्यादेशमार्फत कानुन संशोधन गरेको थियो । सुरुदेखि हालसम्म सात हजार ११६ उद्योगमा पाँच खर्ब ९० अर्ब ३५ करोड १९ लाख रुपियाँ लगानी प्रतिबद्धता आएको छ । नेपालमा लगानी गर्ने भनेर प्रतिबद्धता धेरै आए पनि सो अनुपातमा न्यून लगानी भित्रिने गरेको तथ्याङ्कले देखाएको छ ।  यसैबिच नेपाल राष्ट्र बैङ्कका अनुसार चालु आवको १० महिनामा साढे १० अर्ब प्रत्यक्ष वैदेशिक लगानी भित्रिएको छ ।  साउनदेखि वैशाखसम्म १० अर्ब ६० करोड वैदेशिक लगानी भित्रिएको हो । गत वर्ष सो अवधिमा सात अर्ब पाँच करोड रुपियाँ लगानी भित्रिएको थियो । गत आवको तुलनामा तीन अर्ब ५५ करोड रुपियाँ बढी भित्रिएको तथ्याङ्कले देखाएको छ । नीतिगत सुधारले लगानी प्रतिबद्धता रकमसँगै नेपालमा भित्रिने रकमसमेत बढेको तथ्याङ्कले देखाएको छ । यस्तै १० महिनामा खुद पुँजीगत ट्रान्सफर आठ अर्ब ४८ करोड रहेको छ । अघिल्लो वर्ष सो अवधिमा पाँच अर्ब २६ करोड खुद पुँजीगत ट्रान्सफर भएको थियो ।",
      "link": "https://gorkhapatraonline.com/news/159573",
      "image": "https://gorkhapatraonline.com/storage/media/281242/conversions/Foreign-Investment-original-thumb.jpg"
    },
    {
      "slug": "159570",
      "title": "विद्युत् व्यापारमा निजी क्षेत्रलाई ढोका खुल्दै",
      "timestamp": 1750118400000,
      "source": "gp",
      "content": "ऊर्जा उत्पादकहरूले नेपाल विद्युत् प्राधिकरणको विद्युत् प्रसारण लाइन भाडामा प्रयोग गरी सिधै उपभोक्तालाई बिक्री गर्न पाउने गरी विद्युत् नियमन आयोगले खुला पहुँच निर्देशिकाको मसौदा तयार गरेर छलफलमा ल्याएको छ ।",
      "longContent": "काठमाडौँ, असार ३ गते । ऊर्जा उत्पादकहरूले नेपाल विद्युत् प्राधिकरणको विद्युत् प्रसारण लाइन भाडामा प्रयोग गरी सिधै उपभोक्तालाई बिक्री गर्न पाउने गरी विद्युत् नियमन आयोगले खुला पहुँच निर्देशिकाको मसौदा तयार गरेर छलफलमा ल्याएको छ । आयोगले सोमबार यस विषयमा ऊर्जा, जलस्रोत तथा सिँचाइ मन्त्रालय, नेपाल विद्युत् प्राधिकरणलगायत मातहतका निकायका उच्च अधिकारीसँग छलफल गरेको छ । आयोगका सदस्य डा. मधुसुधन अधिकारीको संयोजकत्वमा गठित कार्यदलले निर्देशिको मसौदा तयार गरेको हो । मन्त्रालयमा भएको छलफलमा ऊर्जा, जलस्रोत तथा सिँचाइमन्त्री दीपक खड्काले ह्विलिङ चार्जको विषय चाँडो टुङ्ग्याउन विद्युत् नियमन आयोगलाई आग्रह गर्नुभयो ।विद्युत् खरिदकर्ता तथा विक्रेताले उपलब्ध प्रसारण लाइनलाई सडक शुल्क जस्तै निश्चित शुल्क तिरेर आफ्नो विद्युत् प्रवाह गर्न पाउने व्यवस्था गर्न यो निर्देशिका बनाउन लागिएको आयोगले जनाएको छ । मसौदा अनुसार विद्युत् उत्पादक संस्थाले देशभित्रकै ग्राहक अथवा विदेशमा समेत निर्यात गर्नका लागि प्रसारण तथा वितरण लाइनको शुल्क कति तिर्ने भन्ने तोकिएको छ । “प्रसारण लाइन तथा वितरण लाइनमा सबैको समान पहुँच स्थापित गरी विद्युत् व्यापार प्रवर्धन गर्न निर्देशिका बनाउन लागिएको हो,” उहाँले भन्नुभयो, “पोस्टेज स्ट्याम मेथडका आधारमा ह्विलिङ चार्ज, प्रसारण शुल्कलगायत अन्य शुल्क निधारण हुने व्यवस्था गरिएकाले दुरी नभई विद्युत् क्षमता र प्रसारण तथा वितरण लाइन तथा सबस्टेसनको क्षमताका आधारमा विभिन्न दर निर्धारण गरिएको छ ।”निर्देशिकमा न्यूनतम पाँच मेगावाट क्षमता बुकिङ भए पनि एक मेगावाटसम्मको कारोबारको सीमा तोकिएको छ । यो व्यवस्थाले गर्दा ठुला उद्योगले अथवा थोक कारोबारकर्ताले नेपाल विद्युत् प्राधिकरण प्रसारण लाइन निर्देशनालयमातहतको ग्रिड प्रसारण विभागमा आवेदन दिने व्यवस्था गरिएको छ । सो विभागलाई खुला पहुँच व्यवस्थाको नोडल एजेन्सी तोकिएको छ । विभागले आयोगले निर्धारण गरेको शुल्कका आधारमा अल्पकालीन (एक दिनदेखि एक वर्षसम्म), मध्यकालीन (एकदेखि पाँच वर्षसम्म) र दीर्घकालीन (पाँच वर्षदेखि पिपिए अवधिभित्र) अनुमति दिने व्यवस्था गरिएको छ ।खुला पहुँच निर्देशिकाले पाँच प्रकारका लाभग्राही निर्धारण गरेको छ । यसमा विद्युत् उत्पादक, क्याप्टिभ पावर प्लान्ट, औद्योगिक ग्राहक, अनुमति प्राप्त वितरक र व्यापारकर्ता रहेका छन् । संयोजक डा. अधिकारीका अनुसार कुनै ठुला उद्योगले आफ्नै ५० प्रतिशतभन्दा बढी लगानीमा उपयुक्त स्थानमा विद्युत् आयोजना निर्माण गरी विद्युत् आपूर्ति गर्न चाहेमा त्यसलाई क्याप्टिभ आयोजनाको मान्यता दिइएको छ ।नेपालमा हालसम्म प्रसारण लाइन तथा विद्युत् खरिदबिक्रीमा नेपाल विद्युत् प्राधिकरणकै एकाधिकार छ । यद्यपि संसद्मा विचाराधीन विद्युत् विधेयकमा निजी क्षेत्रलाई पनि विद्युत् व्यापारमा प्रवेश गर्न दिन व्यवस्था प्रस्तावित गरिएको छ । विद्युत् व्यापारमा निजी क्षेत्रलाई समेत प्रवेश गराउने सरकारको नीति, जलप्रवाही आयोजनाको विद्युत् खरिदबिक्री सम्झौता (पिपिए) ‘टेक एन्ड पे’ का आधारमा गर्ने आगामी आर्थिक वर्षको बजेटको व्यवस्थाको अनुकूलतामा आयोगले यो निर्देशिका तयार गरेको देखिन्छ । आयोग सदस्य अधिकारीका अनुसार आगामी पुससम्ममा यो निर्देशिकाले पूर्णता पाउने छ । “हामीले अब यसको कार्यढाँचा बनाएर पहिले नमुनाका रूपमा कार्यान्वयन गर्ने लक्ष्य राखेका छौँ,” उहाँले भन्नुभयो, “त्यसबेलासम्म विद्युत् विधेयक पनि पारित हुन सके अझ प्रभावकारी हुने छ ।”",
      "link": "https://gorkhapatraonline.com/news/159570",
      "image": "https://gorkhapatraonline.com/storage/media/281238/conversions/Bidyut-original-thumb.jpg"
    },
    {
      "slug": "159550",
      "title": "बजेटका कारण कांग्रेस र एमालेबीचको सहकार्यमा असर पर्दैनः अर्थमन्त्री पौडेल",
      "timestamp": 1750032000000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्षको बजेटलाई लिएर नेपाली कांग्रेस र नेपाल कम्युनिष्ट पार्टी (एमाले) बीचको सहकार्यमा असर नपर्ने बताउनुभएको छ ।",
      "longContent": "काठमाडौँ, असार २ गते । उपप्रधानमन्त्री तथा अर्थमन्त्री विष्णुप्रसाद पौडेलले आगामी आर्थिक वर्षको बजेटलाई लिएर नेपाली कांग्रेस र नेपाल कम्युनिष्ट पार्टी (एमाले) बीचको सहकार्यमा असर नपर्ने बताउनुभएको छ । आगामी आवको बजेटबारे प्रतिनिधिसभामा छलफलका क्रममा उठेका प्रश्नको जवाफ दिनेक्रममा अर्थमन्त्री पौडेलले बजेटलाई देखाएर एमाले र कांग्रेसबीच दूरी बढाउने प्रयास भइरहेको बताउँदै त्यसले द्विदलीय साझेदारीमा फरक नपर्ने उल्लेख गर्नुभयो । “कांग्रेस र एमालेका बीचमा कहीँकतै दूरी सिर्जना गरेर खेल्न सकिन्छ कि भनेर प्रयास भइरहेका छन् । त्यो व्यर्थको प्रयास नगर्न म आग्रह गर्न चाहन्छु । एमालेले कांग्रेसको जस्तो बजेट ल्याएको र कांग्रेसले एमालेको जस्तो बजेट ल्याएको भनेर दुई दलबीच दूरी सिर्जना गर्न प्रयास गरेको देखिन्छ”, अर्थमन्त्री पौडेलले भन्नुभयो, “त्यो व्यर्थको प्रयास छोडिदिए हुन्छ । त्यो ऊर्जा र समय अरु कुनै रचनात्मक काममा लगाउँदा हुन्छ । बजेटभित्र छिरेर कांग्रेस र एमालेका बीच फुट ल्याउने प्रयास नगर्दा हुन्छ ।”सरकारले संसद्मा पेस गरेको वार्षिक आय र व्ययको अनुमानमाथि उठेको प्रश्नको जवाफ दिनेक्रममा अर्थमन्त्री पौडेलले मुलुकको अर्थतन्त्र बिग्रनुमा अहिलेको नभई पूर्ववर्ती सरकार जिम्मेवार रहेको आरोप लगाउनुभयो ।  अघिल्लो सरकारले लिएका खराब नीतिलाई वर्तमान सरकारले निरन्तरता दिन नसक्ने उहाँले बताउनुभयो । चालु आवको बजेटमार्फत सरकारले करका सिद्धान्तभन्दा विपरीत रहेको अग्रिम आयकरको व्यवस्था हटाएको  अर्थमन्त्री पौडेलले बताउनुभयो । आम्दानी नगर्दै आयकर लगाउने विगतको अभ्यासलाई सच्च्याइएको उहाँले बताउनुभयो ।सम्पत्ति शुद्धीकरण निवारणमा वित्तीय कारबाही कार्यदलको‘ग्रेलिष्ट’मा पर्नुको कारण पूर्ववर्ती सरकार भएको  आरोप अर्थमन्त्री पौडेलले लगाउनुभयो । “ देशलाई ग्रेलिस्टबाट बाहिर निकाल्नुपर्ने छ । त्यसका लागि रणनीति, कार्ययोजना बनेका छन्”, उहाँले भन्नुभयो । सघन निगरानी सूचीबाट चाँडै बाहिर निस्कन र भविष्यमा यस्तो अवस्था आउन नदिन रणनीति बनाएर अघि बढ्ने गरी बजेट ल्याएको उहाँले बताउनुभयो । सम्पत्ति शुद्धीकरण निवारणको मामिलामा अनुसन्धान र अभियोजनका काम कमजोर हुँदा ग्रेलिस्टमा परेकामा अब त्यसलाई प्रभावकारी बनाइने अर्थमन्त्रीले बताउनुभयो ।आगामी आवको बजेटको स्रोत र खर्चको अनुमान कार्यान्वयन हुने प्रकृतिको रहेको, बजेटको आकार यथार्थपरक रहेको बताउँदै अर्थमन्त्रीले स्रोतको व्यवस्थापन हुन सकेन भने बजेट कार्यान्वयन हुन सक्दैन भन्नुभयो । उहाँले आय र व्यय दुवैको अनुमान यथार्थपरक भएको भएको बताउनुभयो ।“यसपटकको बजेटमा म सबैभन्दा बढी प्रस्तावित विनियोजन मात्र होइन स्रोत पनि यथार्थपरक र कार्यान्वयनयोग्य हुनुपर्छ भन्नेमा सचेत थिएँ । बजेटमा राजस्व परिचालन, अन्तरराष्ट्रिय सहयोग र आन्तरिक ऋणको तथ्यपरक अनुमान भएको छ”, अर्थमन्त्रीले भन्नुभयो ।अघिल्लो सरकारले महत्वाकाङ्क्षी राजस्व लक्ष्य राख्ने गरेको र त्यो सम्भव देखिएको उहाँले उल्लेख गर्नुभयो । “विगतमा ४१ प्रतिशतसम्म राजस्व बढ्नसक्ने अनुमान गरेर बजेट ल्याएका उदाहरण हामीसँग छन् । तर आगामी आवको बजेट चालु आवको संशोधित राजस्व अनुमानको तुलनामा १७ प्रतिशत मात्रै बढ्ने भनेर आन्तरिक राजस्वको अनुमान गरिएको छ”, उहाँले भन्नुभयो, “चुहावट नियन्त्रण गर्ने, करका दायरा विस्तार गर्ने, कर प्रशासन चुस्त बनाउनेजस्ता कार्यबाट हामी १७ प्रतिशतको राजस्व वृद्धिको लक्ष्य पूरा गर्छौं ।” वैदेशिक स्रोतको अनुमान गर्दा पनि पूर्वतयारी सकिएका र कार्यान्वयनको चरणमा जान योग्य आयोजना र कार्यक्रम हेरेर मात्रै अनुमान गरिएको अर्थमन्त्री पौडेलको भनाइ छ । बजेटको परीक्षण कार्यान्वयनका क्रममा हुने पनि उहाँले बताउनुभयो । सार्वजनिक ऋण बढेको र ऋणको पासोको चुनौती थपिएको भनिए पनि सरकारले प्राकृतिक स्रोत तथा वित्त आयोगको सिफारिसका आधारमा आन्तरिक र बाह्य ऋणको अनुमान गरेको अर्थमन्त्रीले बताउनुभयो ।\tआगामी आवको बजेट बनाउँदा आर्थिक अनुशासन कायम गर्न साना तथा खुद्रा आयोजना छर्ने र आर्थिक अनुशासनबाट विचलित हुने गरी बजेट पेस नभएको उहाँले बताउनुभयो । भूमि बैंकको प्रयोग, प्रभाव र नतिजा विश्लेषण नगरिकन विरोधका लागि मात्रै विरोध नगर्न पनि उहाँले प्रतिपक्षी दलहरुलाई आग्रह गर्नुभयो । बाँझो जमिन सदुपयोग गर्ने र उत्पादकत्व बढाउनका लागि भूमि बैंकको अवधारणा आएको उहाँले स्पष्ट गर्नुभयो ।आगामी आवको बजेटमा परेको जलविद्युत् आयोजनाको विद्युत् खरिद सम्झौता ९पिपिए० मा ‘टेक एन्ड पे’को व्यवस्थाबारे धेरै आलोचना भएको उल्लेख गर्नुहुँदै अर्थमन्त्री पौडेलले अहिले संसद्मा विचाराधीन विद्युत् विधेयकले निजी क्षेत्रलाई पनि विद्युत् व्यापारका लागि बाटो खोल्ने भएकाले निजी क्षेत्रले आफैँ विद्युत् बेच्न सक्ने र नेपाल विद्युत् प्राधिकरणले माग र आपूर्तिको अवस्था हेरेर विद्युत् किन्ने भएकाले यो व्यवस्था गरिएको बताउनुभयो । जलविद्युत् क्षेत्रमा निजी क्षेत्रको लगानी निरुत्साहन गर्नका लागि नभई उनीहरुलाई उत्पादन, प्रसारण र वितरणमा समेत अधिकार दिएर थप लगानी अभिवृद्धि गर्ने उद्देश्यसहित यो व्यवस्था ल्याइएको अर्थमन्त्रीले बताउनुभयो ।छरिएका सामाजिक सुरक्षाका कार्यक्रमलाई एकीकृत गर्ने नीति बजेटले लिएको, विभिन्न ५१ प्रकारका अवकाश कोष सञ्चालनमा रहेकामा त्यस्ता कोषको व्यवस्थापन हुन नसक्दा लाभग्राहीहरुले लाभ नपाएकाले ती कोषलाई व्यवस्थित गर्ने योजना सरकारले बजेटमार्फत ल्याएको उहाँको भनाइ छ ।“अर्थतन्त्रलाई गतिशील बनाउने, निजी क्षेत्रको आत्मविश्वास बढाउने, लगानी प्रवद्र्धन गर्ने, पुँजीगत खर्च बढाउने, विदेशी लगानी प्रवद्र्धन गर्ने, नवप्रवर्तनलगायत विषयलाई प्रवद्र्धन गरी अर्थतन्त्र गतिशील तुल्याउने लक्ष्यका साथ बजेट आएको छ”, उहाँले भन्नुभयो ।बूढीगण्डकी जलविद्युत् आयोजनाका लागि स्रोत व्यवस्थापन गर्ने, लगानी मोडालिटी टुङ्ग्याउने र आयोजना अघि बढाउने गरी बजेटमा व्यवस्था गरिएको अर्थमन्त्रीले बताउनुभयो ।  दूधकोशी जलाशययुक्त आयोजनालाई जग्गा प्राप्तिका लागि बजेट छुट्याइ प्रक्रिया अघि बढेको, हुलाकी राजमार्ग आगामी दुई वर्षभित्र पूरा गर्नेगरी रकम विनियोजन भएको तथा बजेटले राष्ट्रिय गौरव र राष्ट्रिय महत्वका आयोजनामा बजेट अभाव हुन नदिने व्यवस्था मिलाइएको जानकारी दिनुभयो । रुग्ण उद्योगहरुको अवस्था अध्ययन,चुरेको संरक्षण उच्च प्राथमिकतामा रहेको, बजेटमार्फत ल्याइएका विभिन्न सेवा सुविधालाई कुनै व्यक्ति, समूह वा निजी क्षेत्रलाई पोस्नका लागि ल्याइएको भनेर लगाइएका आरोपको अर्थमन्त्रीले खण्डन गर्नुभयो ।सङ्घीय सरकारले कार्यान्वयन गर्नेगरी आगामीरु तीन करोडभन्दा कम लागतका आयोजना बजेटमा नपरेका उहाँले स्पष्ट पार्नुभयो । “चालु आवमा सिर्जित दायित्व भुक्तानीका लागि, चालु आयोजना सम्पन्न गर्ने प्रयोजनका लागि र विपद् पछिको पुनर्निर्माणका लागि रु तीन करोडभन्दा कम लागतका आयोजनामा बजेट विनियोजन भएको हुन सक्छ । सङ्घीय सरकार आफैले कार्यान्वयन गर्ने योजना तीन करोड भन्दा कम लागतका छैनन् । साना आयोजना सङ्घीय सरकारले कार्यान्वयन नगर्ने कुरामा सरकार स्पष्ट छ ।”, अर्थमन्त्री पौडेलले भन्नुभयो ।बैठकमा  अर्थमन्त्रीले ‘विनियोजन विधेयक, २०८२’ र राष्ट्र ऋण उठाउने विधेयक, २०८२’ प्रस्तुत गर्नुभयो ।",
      "link": "https://gorkhapatraonline.com/news/159550",
      "image": "https://gorkhapatraonline.com/storage/media/281202/conversions/bishnu-paudel-original-thumb.jpg"
    },
    {
      "slug": "159529",
      "title": "अष्ट्रेलियामा सर्भर राखेर कर छली,  झन्डै एक अर्ब ३७ करोड असुलीको माग दाबीसहित मुद्दा",
      "timestamp": 1750032000000,
      "source": "gp",
      "content": "काठमाडौँको तीनकुनेमा रहेको एक कम्पनीका शेयरधनी तथा सञ्चालकहरुले अष्ट्रेलियामा सर्भर राखेर मिलेमतोमा करोडौँको कर छली गरेको पाइएको राजस्व अनुसन्धान विभागले जनाएको छ ।",
      "longContent": "काठमाडौँ, असार २ गते । काठमाडौँको तीनकुनेमा रहेको एक कम्पनीका शेयरधनी तथा सञ्चालकहरुले अष्ट्रेलियामा सर्भर राखेर मिलेमतोमा करोडौँको कर छली गरेको पाइएको राजस्व अनुसन्धान विभागले जनाएको छ । त्यसरी कर छलीमा काठमाडौँ महानगरपालिका–३२ तीनकुनेस्थित नेपाल क्यान मुभ प्रालिका शेयरधनी र सञ्चालकहरु सुदीप आचार्य, जीवन ज्ञवाली, गङ्गाबहादुर थापा, मनीषप्रसाद आचार्य, मिठु पौडेल र उप–कार्यकारी निर्देशक सङ्गम पौडेल संलग्न रहेको अभियोगमा मुद्दा चलाइएको विभागकी उपमहानिर्देशक एवं प्रवक्ता कृष्णकुमारी श्रेष्ठले जानकारी दिनुभयो ।प्रवक्ता श्रेष्ठले उनीहरूले मिलेमतोमा ६८ करोड ४४ लाख ५७६० रुपियाँ बिगो बराबरको कर छली गरेको दाबीसहित त्यसको शतप्रतिशत जरिवानासमेत गरी रु. एक अर्ब ३६ करोड ८८ लाख ११ हजार ५२० असुल उपर गर्नुपर्ने मागदाबीसहित उच्च अदालत पाटनमा मुद्दा दर्ता गरिएको जानकारी दिनुभयो । मतियारका रूपमा काम गरेकाले उप–कार्यकारी निर्देशक सङ्गम पौडेलको हकमा भने अन्य आरोपीको भन्दा आधा सजायको मागदाबी गरिएको छ ।विभागले उक्त कम्पनीको कारोबारस्थलमा गरेको आकस्मिक निरीक्षणबाट आफ्नो व्यावसायिक कारोबारका लागि प्रयोगमा ल्याएको अनलाइन प्रणाली नियन्त्रणमा लिई आव २०७६/०७७ देखि आव २०८१/८२ को फागुन महिनासम्मको कारोबार खुल्ने ट्रायल ब्यालेन्सलगायत महत्त्वपूर्ण कागजात तथा प्रमाणहरू रीतपूर्वक बरामद गरी अनुसन्धान गर्दा कम्पनीले उक्त पोर्टलको सर्भर अष्ट्रेलियामा राखी सेवा बिक्रीको ठूलो कारोबार आन्तरिक राजस्व विभागमा पेस गरेको मूल्यअभिवृद्धि कर आय विवरणमा नदेखाई बिक्री आय लुकाई ठूलो परिमाणमा मूल्य अभिवृद्धि कर तथा आयकर छली गरेको पाइएको जनाएको छ ।उक्त करछलीका सम्बन्धमा अनुसन्धान गर्दा शेयरधनी र सञ्चालकहरू सुदीप आचार्य, जीवन ज्ञवाली, गङ्गाबहादुर थापा, मनीषप्रसाद आचार्य, मिठु पौडेल र उप–कार्यकारी निर्देशक सङ्गम पौडेल संलग्न रहेको पाइएपछि उनीहरूविरुद्ध मुद्दा चलाइएको विभागले जनाएको छ ।दायर अभियोजनमा प्रस्तुत मुद्दामा कार्गो तथा कुरियर व्यवसाय गर्ने प्रतिवादीहरुले व्यावसायिक कारोबार गन एनसिएम पोर्टल आव २०७६/७७ देखि नै सञ्चालनमा ल्याएकामा नेपालको कर प्रशासनको निगरानीलाई छल्न उक्त पोर्टलको सर्भर अष्ट्रेलियामा राखी नेपालमा सेवा बिक्री लुकाउने र छिपाउने कार्य गरेको दाबी गरिएको छ ।अनुसन्धानका क्रममा उक्त कम्पनीले अधिकांश शेयर स्वामित्व भएका प्रतिवादीहरू सुदीप आचार्य ९५५.३३ प्रतिशत र जीवन ज्ञवाली ९१६ प्रतिशतलाई विभागले पटकपटक ताकेता गर्दासमेत उपस्थित नभई फरार रहेको विभागले जानकारी दिएको छ । कम्पनीले सेवा बिक्रीलाई तोडमोड गरी म्यानुअल तवरले बिलिङ गरी वास्तविक बिक्री कारोबार लुकाएको पाइएकाले राजस्व चुहावट ९अनुसन्धान तथा नियन्त्रण ऐन, २०५२ विपरित कार्य गरी विभिन्न तवरले रु. ६८ करोड ४४ लाख ५७६० रुपियाँ बिगो बराबरको कर छली गरेको विभागको दाबी छ ।प्रतिवादीहरू सुदीप आचार्य, जीवन ज्ञवाली, गङ्गाबहादुर थापा, मनीषप्रसाद आचार्य, मिठु पौडेल र उप–कार्यकारी निर्देशक सङ्गम पौडेलसमेतले एकापसमा मिलोमतो गरी उक्त कम्पनीको सर्भर अष्ट्रेलियाबाट सञ्चालन गरेर नेपालको कर प्रशासनको पहुँचभन्दा बाहिर राखी मूल्य अभिवृद्धि कर र आयकरसमेत छली गरेको तथ्य प्रमाणित भएको विभागले जनाएको छ । विभागल भनेको छ, “उनीहरूले राजस्व चुहावट (अनुसन्धान तथा नियन्त्रण) ऐन, २०५२ को दफा ३ ले निषेध गरेको कार्य तथा सोही ऐनको दफा ४ को खण्ड (क, च र झ) बमोजिमको कसुर गरेको देखिएकाले प्रतिवादी शेयरधनी/सञ्चालकहरू सुदीप आचार्य, जीवन ज्ञवाली, गङ्गाबहादुर थापा, मनीषप्रसाद आचार्य र मिठु पौडेलसमेतलाई विस्तृत अनुसन्धान तथा तहकिकात प्रतिवेदनको बिगो गणना तालिकाअनुसार बिगो रकम असुल गर्ने तथा बिगोको शत्प्रतिशत जरिवानासमेत गरी एक अर्ब ३६ करोड ८८ लाख ११ हजार ५२० रुपियाँ असुलउपर गरी त्यसबाट कानुनसम्मत ब्याजसमेत लगाई कैद सजायको मागदाबी लिइएको छ ।”यता कम्पनीका उप–कार्यकारी निर्देशक सङ्गम पौडेलले मतियारका रूपमा काम गरेको दाबीसहित विभागले मुख्य कसुरदारलाई हुने सजायको आधा सजाय हुन तथा अपराध पीडित संरक्षण ऐन, २०७५ को दफा ४१ बमोजिम प्रतिवादीहरुबाट क्षतिपूर्ति शुल्क भराउने मागदाबी लिई मुलुकी फौजदारी कार्यविधिसंहिता, २०७४ को अनुसूची २० बमोजिम उच्च अदालत पाटनमा मुद्दा दर्ता गरिएको जानकारी गराएको छ । रासस",
      "link": "https://gorkhapatraonline.com/news/159529",
      "image": "https://gorkhapatraonline.com/storage/media/281149/conversions/akk-original-thumb.jpg"
    },
    {
      "slug": "159524",
      "title": "कोशी प्रदेशको बजेट यथार्थपरक र सन्तुलित छ : मन्त्री मगर",
      "timestamp": 1750032000000,
      "source": "gp",
      "content": "कोशी प्रदेश सरकारका आर्थिक मामिला तथा योजनामन्त्री रामबहादुर मगरले आगामी आर्थिक वर्ष २०८२/८३ का लागि ल्याइएको बजेट यथार्थपरक र सन्तुलित रहेको बताउनुभएको छ ।",
      "longContent": "विराटनगर, असार २ गते । कोशी प्रदेश सरकारका आर्थिक मामिला तथा योजनामन्त्री रामबहादुर मगरले आगामी आर्थिक वर्ष २०८२/८३ का लागि ल्याइएको बजेट यथार्थपरक र सन्तुलित रहेको बताउनुभएको छ । कोशी प्रदेश सरकारले आइतबार प्रदेशसभामा पेस गरेको बजेटबारे जानकारी दिन आज मन्त्रालयमा आयोजित पत्रकार सम्मेलनमा मन्त्री मगरले आगामी आर्थिक वर्षका लागि प्रदेश सरकारले कृषि, स्वास्थ्य, सडक पूर्वाधार, सिँचाइ तथा ऊर्जा, सवारी अनुमतिपत्र, विपद् व्यवस्थापनलगायत क्षेत्रमा नयाँ–नयाँ कार्यक्रम ल्याइएको बताउनुभयो ।उहाँले २०८२ पर्यटन वर्षका रूपमा रहेको र हालसालै भएको लगानी सम्मेलनमा निजी क्षेत्रको उत्साहलाई मध्यनजर गरी उद्योग स्थापना, रुग्ण उद्योगलाई पुनर्जीवन र पर्यटन प्रवर्द्धनलाई सहयोग पुग्नेगरी प्रदेशले सङ्कलन गर्ने राजस्वमा विभिन्न खाले छुटको व्यवस्था गरिएको जानकारी दिनुभयो ।मन्त्री मगरले आगामी वर्षमा प्रदेश सरकारले प्रस्ताव गरेको सुधारबाट आन्तरिक राजस्व वृद्धि भई रु. पाँच अर्ब ५० करोड पुग्ने अनुमान रहेको बताउनुभयो । बजेटले प्रस्ताव गरेको कार्यक्रम तथा सुधारबाट प्रदेशको विकासमा सहयोग पुग्ने विश्वास लिइएको बताउनुभयो ।प्रदेश सरकारले आइतबार प्रदेशसभामा आगामी वर्षका लागि रु. ३५ अर्ब ८७ करोड ९९ लाखको बजेट प्रस्तुत गरेको थियो । बजेटमा प्रदेश सरकारको आन्तरिक राजस्वबाट रु. पाँच अर्ब ५० करोड, राजस्व बाँडफाँटबाट रु. १२ अर्ब ३९ करोड ६० लाख  व्यहोरिने उल्लेख छ । यस्तै सङ्घबाट वित्तीय समानीकरण अनुदानबाट रु. आठ अर्ब ९८ करोड ३४ लाख, ससर्त अनुदानबाट रु. चार अर्ब ५७ करोड १० लाख, समपूरक अनुदानबाट रु. ३९ करोड, १७ लाख र विशेष अनुदानबाट ५५ करोड ७२ लाख गरी राजस्व तथा वित्तीय हस्तान्तरणबाट गरी रु. ३२ अर्ब ७४ करोड ९९ लाख र रोयल्टीबाट प्राप्त हुने रकमबाट रु. ३५ करोड छ लाख खर्च गरिने र बाँकी अपुग रकम रु. तीन अर्ब १३ करोड नगद मौज्दातबाट व्यहोरिने उल्लेख छ । रासस",
      "link": "https://gorkhapatraonline.com/news/159524",
      "image": "https://gorkhapatraonline.com/storage/media/281156/conversions/ok6-original-thumb.jpg"
    },
    {
      "slug": "159455",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1750032000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार २  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ३२, गोलभेँडा सानो (टनेल) प्रतिकिलो रु ४४, आलु रातो भारतीय प्रतिकिलो रु ३४, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ८५, गाजर (तराई) प्रतिकिलो रु ५०, बन्दा (लोकल) प्रतिकिलो रु ३५, काउली स्थानीय प्रतिकिलो रु ५५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु २ण्, भन्टा डल्लो प्रतिकिलो रु ३५, तने बोडी प्रतिकिलो रु ३५, मकै बोडी प्रतिकिलो रु ४५ कायम भएको छ । यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ३५, टाटे सिमी मूल्य प्रतिकिलो रु ६०, भटमास कोसा प्रतिकिलो रु १००, तीतो करेला प्रतिकिलो रु ३५, लौका प्रतिकिलो रु २५, परबर (लोकल) प्रतिकिलो रु ३०, परबर (तराई) प्रतिकिलो रु ३५, चिचिण्डो प्रतिकिलो रु २५, घिरौला प्रतिकिलो रु ४०, झिगुनी प्रतिकिलो रु ४५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, स्कुस प्रतिकिलो रु ५०, रायोसाग प्रतिकिलो रु ४५, पालुङ्गो साग प्रतिकिलो रु ५०, तोरीको साग प्रतिकिलो रु ३५, हरियो प्याज प्रतिकिलो रु ६५, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३६०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५५, चुकुन्दर प्रतिकिलो रु ७०, रातो बन्दा रु ७०, जिरीको साग प्रतिकिलो रु १००, ग्याठकोभी प्रतिकिलो रु ६०, सौफको साग प्रतिकिलो रु १००, पुदिना प्रतिकिलो रु ११०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १७०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १९०, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु १२, रुखकटहर प्रतिकिलो रु ६०, मेवा (भारतीय) प्रतिकिलो रु ११०, लिची (लोकल) प्रतिकिलो रु १९०, लिची (भारतीय) प्रतिकिलो रु १७० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ३०, खुर्सानी हरियो (माछे) प्रतिकिलो रु ४०, खुर्सानी हरियो २३० धनियाँ प्रतिकिलो रु ३०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/159455",
      "image": "https://gorkhapatraonline.com/storage/media/280991/conversions/adrhs-original-thumb.jpg"
    },
    {
      "slug": "159433",
      "title": "प्रदेशको कुल बजेट दुई खर्ब ८७ अर्ब",
      "timestamp": 1750032000000,
      "source": "gp",
      "content": "प्रतिपक्षीको विरोध र आन्तरिक किचलोबिच प्रदेश सरकारहरूले आइतबार आगामी आर्थिक वर्ष २०८२/८३ को आय तथा राजस्वको अनुमान अर्थात् बजेट सार्वजनिक गरेका छन् ।",
      "longContent": "काठमाडौँ, असार २ गते । प्रतिपक्षीको विरोध र आन्तरिक किचलोबिच प्रदेश सरकारहरूले आइतबार आगामी आर्थिक वर्ष २०८२/८३ को आय तथा राजस्वको अनुमान अर्थात् बजेट सार्वजनिक गरेका छन् । अन्तरसरकारी वित्त व्यवस्थापन ऐन, २०७४ अनुसार प्रत्येक वर्ष असारको १ गतेभित्र प्रदेश सरकारले बजेट सार्वजनिक गर्नुपर्ने प्रावधान अनुसार प्रदेश सरकारहरूले आआफ्नो प्रदेश सभामा नयाँ बजेट प्रस्तुत गरेका हुन् । प्रतिपक्षीको विरोधका कारण कर्णाली प्रदेश सभामा निकै ढिला मात्र बजेट प्रस्तुत गर्ने वातावरण बन्यो । आइतबार राति ११ बजेर ५३ मिनेटमा कर्णालीका आर्थिक मामिला तथा योजनामन्त्री राजिवविक्रम शाहले बजेट वक्तव्य वाचन गर्न सुरु गर्नुभयो । आन्तरिक प्रशासनिक झमेलाका कारण बागमतीको बजेट पनि आइतबार राति मात्र प्रस्तुत भयो । अन्य प्रदेशमा भने सामान्य रूपमै बजेट प्रस्तुत भयो । सङ्घीय अनुदान र बाँडफाँटसमेतको रकम घटेपछि चालु वर्ष बजेटको आकार घटाएका प्रदेशहरूले सीमित स्रोतकैबिच आगामी बजेटको समग्र आकार करिब नौ अर्ब रुपियाँले  बढाएका छन् । सबै प्रदेशको बजेटको आकार दुई खर्ब ८७ अर्ब रुपियाँ पुगेको छ । चालु आवमा प्रदेशहरूले दुई खर्ब ७८ अर्ब रुपियाँको बजेट प्रस्तुत गरेका थिए । यद्यपि लुम्बिनी र गण्डकी सरकारले भने बजेटको आकार घटाएर ल्याएका छन् । चालु आवमा पनि यी दुई प्रदेशले गत आवको तुलनामा बजेट घटाएर ल्याएका थिए । आइतबार सार्वजनिक भएको बजेटमध्ये बागमती प्रदेशको बजेट सबैभन्दा ठुलो बन्न पुगेको छ । बागमतीले चालु आवको तुलनामा तीन अर्ब रुपियाँ बढाएर ६७ अर्ब ४७ करोड रुपियाँको बजेट ल्याएको छ । त्यसपछि मधेश प्रदेशले ४६ अर्ब ५८ करोड रुपियाँको बजेट प्रस्तुत गरेको छ । चालु आवका लागि मधेश प्रदेशले ४३ अर्ब ८९ करोड रुपियाँ बजेट विनियोजन गरेको थियो । बजेट आकारको हिसाबले लुम्बिनी प्रदेश तेस्रो स्थानमा छ । चालु आवको तुलनामा सामान्य मात्र बजेट घटाएको लुम्बिनीले ३८ अर्ब ९२ करोड रुपियाँ खर्चको अनुमान गरेको छ । त्यसपछि कोशीले ६० करोड रुपियाँ बढाएर ३५ अर्ब ८७ करोड रुपियाँको बजेट प्रस्ताव गरेको छ । सुदूरपश्चिम प्रदेशले पनि करिब दुई अर्ब रुपियाँ बढाएर ३३ अर्ब ४७ करोड रुपियाँको बजेट प्रस्तुत गरेको छ । यस पटक पनि बजेटको आकार घटाएको गण्डकीले सबैभन्दा कम अर्थात् ३१ अर्ब ५७ करोड रुपियाँको बजेट प्रस्तुत गरेको छ ।  छरपस्ट प्राथमिकता, अधुरालाई स्थानप्रदेशहरूको बजेट प्राथमिकताका हिसाबले मिश्रित देखिन्छ । निश्चित प्राथमिकताभन्दा पनि सबै किसिमका विषय समेटेर प्रदेशहरूले बजेट तयार गरेका छन् । बजेटमार्फत नवीनतम र प्रतिफलमुखी कार्यक्रम प्रस्तुत गर्न प्रदेश सरकारहरू चुकेका छन् । योजना बैङ्कमा स्वार्थ अनुकूल योजना प्रवेश गराइएको विषयले यस पटक पनि चर्चा पाएको छ । नयाँ कार्यक्रम धेरै नराखे पनि अधुरा आयोजना पूरा गर्नेतर्फ भने प्रदेश सरकारको जोड देखिन्छ । प्रदेशको बजेटमा परेका धेरै कार्यक्रम अलपत्र परेको आलोचना भइरहेको अवस्थामा यसले आयोजना सम्पन्न हुने आशा जगाएको छ । कोशी प्रदेशका आर्थिक मामिला तथा योजनामन्त्री रामबहादुर मगरले प्रस्तुत गर्नुभएको बजेटमा प्रदेशको उच्च आर्थिक वृद्धि कायम गरी शिक्षा, स्वास्थ्य, पूर्वाधार विकास तथा कृषि उत्पादन वृद्धि गर्दै बसाइँसराइ न्यूनीकरण गर्ने उद्देश्य राखिएको छ । मधेश प्रदेश सरकारका अर्थमन्त्री सुनीलकुमार यादवले प्रस्तुत गर्नुभएको बजेटमा कृषि र पर्यटनलाई प्राथमिकतामा राखिएको छ । बागमती प्रदेशका आर्थिक मामिला तथा योजनामन्त्री कुन्दराज काफ्लेले भौतिक पूर्वाधारलाई करिब २५ अर्ब रुपियाँ विनियोजन गर्दै निर्माण क्षेत्रलाई प्राथमिकतामा राख्नुभएको छ । गन्डकी प्रदेशका आर्थिक मामिलामन्त्री डा. टकराज गुरुङले प्रस्तुत गर्नुभएको बजेटले प्रदेशमै सवारी चालक अनुमतिपत्र छपाइ गर्ने, राइड सेयरिङलाई अनुगमन गर्ने जस्ता कार्यक्रम राखेको छ । अधुरा आयोजना पूरा गर्न बजेट लक्षित गरिएको गुरुङले जानकारी दिनुभयो । समृद्ध लुम्बिनी : खुसी नागरिकको दीर्घकालीन आकाङ्क्षा हासिल गर्ने उद्देश्यसहित लुम्बिनी प्रदेश सरकारका आर्थिक मामिला तथा योजना मन्त्री धनेन्द्र कार्कीले आगामी आवको बजेट प्रस्तुत गर्नुभएको छ । जस अन्तर्गत कृषिमा उत्पादन र उत्पादकत्व वृद्धि, गुणस्तरीय शिक्षा र स्वाथ्य सेवामा पहुँच, उद्यमशीलता विकास, दिगो पूर्वाधार विकास जस्ता प्राथमिकता लुम्बिनीको बजेटले तय गरेको छ । कर्णाली प्रदेशका आर्थिक मामिला तथा योजनामन्त्री राजीवविक्रम शाहले बजेट कृषिको व्यावसायीकरण, उत्पादकत्व अभिवृद्धि, रोजगारी सिर्जना, उद्यमशीलता विकास, जडीबुटीको उपयोग र आर्थिक समृद्धि केन्द्रित रहेको उल्लेख गर्नुभयो । सुदूरपश्चिम प्रदेशका आर्थिक मामिलामन्त्री बहादुरसिंह थापाले प्रस्तुत गर्नुभएको बजेटले भौतिक पूर्वाधार निर्माणलाई प्राथमिकतामा राखेर कुल बजेटको एक तिहाइ बजेट विनियोजन गर्दै पुराना कार्यक्रमलाई सम्पन्न गर्ने प्रतिबद्धता व्यक्त गर्नुभएको छ । वित्तीय हस्तान्तरणकै भर प्रदेश सरकारहरूले आगामी आर्थिक वर्षको खर्च जुटाउने स्रोतका रूपमा वित्तीय हस्तान्तरणलाई बलियो आधार बनाएका छन् । सङ्घले विभिन्न चार वटा शीर्षकमा उपलब्ध गराउने वित्तीय अनुदानलाई नै प्रदेश सरकारहरूले खर्च बेहोर्ने प्रमुख स्रोतका रूपमा प्रस्तुत गरेका छन् । यसबाहेक राजस्व बाँडफाँटबाट प्राप्त हुने रकम खर्च जुटाउने अर्को महत्वपूर्ण स्रोत बनाइएको छ । आफ्नो अधिकार क्षेत्रभित्र रहेर आन्तरिक राजस्व बढाउनेतर्फ प्रदेशहरू यस पटक पनि धेरै गम्भीर देखिएनन् । बरु सङ्घले जस्तै अपुग स्रोत जुटाउन आन्तरिक ऋण उठाउने उठाउने योजना प्रदेशहरूको देखिन्छ । यसबाहेक खर्च गर्न नसकेर मौज्दातका रूपमा रहेको रकमलाई पनि प्रदेशहरूले खर्च पूर्तिको स्रोतको रूपमा देखाएका छन् ।",
      "link": "https://gorkhapatraonline.com/news/159433",
      "image": "https://gorkhapatraonline.com/storage/media/280964/conversions/455-original-thumb.jpg"
    },
    {
      "slug": "159432",
      "title": "एघार महिनामा दस खर्ब सत्ताइस अर्ब राजस्व सङ्कलन",
      "timestamp": 1750032000000,
      "source": "gp",
      "content": "चालु आर्थिक वर्ष २०८१/८२ को ११ महिनामा १० खर्ब २७ अर्ब ६६ करोड ९७ लाख रुपियाँ राजस्व सङ्कलन भएको छ । गत वर्ष सो अवधिमा नौ खर्ब ३९ अर्ब ४८ करोड १२ लाख रुपियाँ राजस्व सङ्कलन भएको थियो ।",
      "longContent": "गोरखापत्र समाचारदाताकाठमाडौँ, असार २ गते । चालु आर्थिक वर्ष २०८१/८२ को ११ महिनामा १० खर्ब २७ अर्ब ६६ करोड ९७ लाख रुपियाँ राजस्व सङ्कलन भएको छ । गत वर्ष सो अवधिमा नौ खर्ब ३९ अर्ब ४८ करोड १२ लाख रुपियाँ राजस्व सङ्कलन भएको थियो । आव सकिन एक महिना बाँकी रहँदा सरकारले गरेको आम्दानीको लक्ष्य गत वर्षको सो अवधिको तुलनामा राजस्व सङ्कलनमा वृद्धि भएको छ । चालु आवको जेठसम्मको राजस्व सङ्कलन लक्ष्य १२ खर्ब ३४ अर्ब ८५ करोड रुपियाँ थियो । अर्थ मन्त्रालयका अनुसार अहिले सङ्कलित राजस्व लक्ष्यको ८३.२२ प्रतिशत हो । चालु आवको जेठमा मात्र ९४ अर्ब दुई करोड ८३ लाख रुपियाँ राजस्व सङ्कलन भएको छ । गत वर्षको जेठमा ८५ अर्ब २१ करोड १३ लाख रुपियाँ राजस्व सङ्कलन भएको थियो । चालु आवमा सरकारले १४ खर्ब १९ अर्ब रुपियाँ ३० करोड ३० लाख राजस्व असुलीको लक्ष्य राखेको छ ।महालेखा नियन्त्रणको कार्यालयको तथ्याङ्क अनुसार जेठ मसान्तसम्म पुँजीगत खर्च लक्ष्यको ४०.७ प्रतिशत भएको छ । सरकारले चालु आवमा पुँजीगत खर्च गर्ने लक्ष्य तीन खर्ब ५२ अर्ब रुपियाँ लिएकोमा हालसम्म एक खर्ब ४३ अर्ब ३९ करोड खर्च भएको छ । यस्तै चालुतर्फ लक्ष्य अनुसार ७४.६८ प्रतिशत खर्च गरेको छ । चालु खर्च ११ खर्ब ४० अर्ब ६६ करोड खर्च गर्ने लक्ष्य लिएकोमा आठ खर्ब ५१ अर्ब ५८ करोड रुपियाँ खर्च भएको छ । यस्तै वित्तीयतर्फ ७८.४१ प्रतिशत खर्च भएको छ । चालु आवमा तीन खर्ब ६७ अर्ब २८ करोड खर्च गर्ने लक्ष्य रहेकोमा हालसम्म दुई खर्ब ८७ अर्ब ९७ करोड रुपियाँ खर्च भएको महालेखा नियन्त्रकको कार्यालयले जनाएको छ ।",
      "link": "https://gorkhapatraonline.com/news/159432",
      "image": "https://gorkhapatraonline.com/storage/media/280962/conversions/rajaswo-1-768x432-1-original-thumb.jpg"
    },
    {
      "slug": "159431",
      "title": "डेडिकेटेड तथा ट्रङ्क लाइन महसुल विवाद, अधिकांश उद्योग पुनरवलोकनमा",
      "timestamp": 1750032000000,
      "source": "gp",
      "content": "डेडिकेटेड तथा ट्रङ्क लाइन महसुल विवादमा रहेका अधिकांश उद्योग नेपाल विद्युत् प्राधिकरणमा प्रशासकीय पुनरवलोकनका लागि आवदेन दिएका छन् । प्राधिकरणले गत वैशाख ३० गते सूचना प्रकाशन गरी जेठ मसान्तभित्र प्राधिकरणको सम्बन्धित शाखा कार्यालयमा आवदेन दिन समयसीमा दिएको थियो ।",
      "longContent": "गोरखापत्र समाचारदाताकाठमाडौँ, असार २ गते । डेडिकेटेड तथा ट्रङ्क लाइन महसुल विवादमा रहेका अधिकांश उद्योग नेपाल विद्युत् प्राधिकरणमा प्रशासकीय पुनरवलोकनका लागि आवदेन दिएका छन् । प्राधिकरणले गत वैशाख ३० गते सूचना प्रकाशन गरी जेठ मसान्तभित्र प्राधिकरणको सम्बन्धित शाखा कार्यालयमा आवदेन दिन समयसीमा दिएको थियो ।नेपाल विद्युत् प्राधिकरणका प्रवक्ता राजन ढकालका अनुसार ४६ वटा उद्योगले डेडिकेटेड फिडर तथा ट्रङ्क लाइनबाट खपत गरेको भन्दै प्राधिकरणले पठाएको बिलमा चित्त नबुझेकाले पुनरवलोकन गर्न भन्दै निवेदन दिएका छन् । प्राधिकरणको गत वैशाख २१ गतेको सञ्चालक समितिले विद्युत् वितरण विनियमावलीको विनियम ५५ को उपविनियम ५ बमोजिम बिल रकमको पाँच प्रतिशत बराबरको रकम बैङ्क ग्यारेन्टी पेस गर्ने सुविधा दिएको थियो । प्राधिकरणले सो विवाद समाधान गर्न प्राधिकरण सञ्चालक समिति सदस्य श्यामकिशोर यादवको संयोजकत्वमा प्रशासकीय पुनरवलोकन समिति गठन गरेको छ । समितिमा ऊर्जा, जलस्रोत तथा सिँचाइ मन्त्रालयका प्रतिनिधि सुनीलकुमार पिया, प्राधिकरणका उपकार्यकारी निर्देशकहरू बेलप्रसाद शर्मा र दुर्गानन्द वरीयत सदस्य हुनुहुन्छ । डेडिकेटेड र ट्रङ्क लाइन प्रयोगबापतको प्रिमियम महसुल विवादमा ६१ वटा उद्योग थिए । ६१ मध्ये दुई उद्योग ७५ साल वैशाखपछिको अवधिको भएकाले सो अवधिलाई लाल आयोगको प्रतिवेदन र मन्त्रीपरिषद्को निर्णय अनुसार अहिले समावेश गरिएको छैन । सूर्य नेपाल र डाबर नेपालसहित केही उद्योगको मुद्दा अहिले अदालतमा विचाराधीन छन् । नौ उद्योगले भुक्तानीको किस्ताबन्दी सुविधामा गर्न थालेका थिए । अहिले अदालती प्रक्रियामा रहेकाबाहेक अधिकांश उद्योग पुनरवलोकनमा आएको प्राधिकरणले जनाएको छ ।प्राधिकरण कार्यकारी निर्देशक हितेन्द्रदेव शाक्यले उद्योगीहरू पुनरवलोकनका लागि आएसँगै लामो समयदेखि समस्याको विषय रहँदै आएको यो विवाद निचोडमा पुग्ने अपेक्षा गर्नुभयो ।",
      "link": "https://gorkhapatraonline.com/news/159431",
      "image": "https://gorkhapatraonline.com/storage/media/280961/conversions/NEA-Head-office-original-thumb.jpg"
    },
    {
      "slug": "159429",
      "title": "असारका लागि पनि घट्यो ब्याजदर",
      "timestamp": 1750032000000,
      "source": "gp",
      "content": "पछिल्लो समय ब्याजदर निरन्तर घटाउँदै आएका वाणिज्य बैङ्कहरूले असारका लागि पनि घटाएका छन् ।",
      "longContent": "गोरखापत्र समाचारदाताकाठमाडौँ, असार २ गते । पछिल्लो समय ब्याजदर निरन्तर घटाउँदै आएका वाणिज्य बैङ्कहरूले असारका लागि पनि घटाएका छन् ।वाणिज्य बैङ्कले असारका लागि ब्याजदरको सूचना प्रकाशित गर्दै ब्याजदर केही घटाएको जनाएका छन् । बैङ्कहरूले प्रकाशित गरेको सूचना अनुसार औसत ब्याजदर जेठको तुलनामा असारमा केही घटेको छ ।जेठमा व्यक्तिगत मुद्दती निक्षेपको अधिकतम ब्याजदर औसत ५.९५२ प्रतिशत विन्दुमा रहेकामा असारका लागि ०.०५ प्रतिशतले घटेर ५.९०२ प्रतिशत विन्दुमा झरेको छ ।सञ्चालनमा रहेका २० मध्ये १५ बैङ्कले जेठकै ब्याजदरलाई निरन्तरता दिएका छन् भने पाँच बैङ्कले घटाएका छन् । जसका कारण औसत ब्याजदर पनि घटेको छ । असारका लागि ब्याजदर घटाउने बैङ्कमा कृषि विकास बैङ्क, कुमारी बैङ्क, एनएमबी बैङ्क, एभरेस्ट बैङ्क र एनआइसी एसिया बैङ्क रहेका छन् ।असारमा व्यक्तिगत मुद्दती निक्षेपको अधिकतम ब्याजदर एभरेस्ट बैङ्क र एनआइसी एसिया बैङ्कले प्रदान गरेका छन् । यी दुवै बैङ्कले व्यक्तिगत मुद्दती निक्षेपमा अधिकतममा ६.५५ प्रतिशतका दरले ब्याज दिने भएका छन् । यस्तो निक्षेपमा सबैभन्दा कम ब्याज दिने बैङ्कमा भने कृषि विकास बैङ्क र नेपाल बैङ्क रहेका छन् । कृषि विकास बैङ्क र नेपाल बैङ्कको यस्तो निक्षेपको अधिकतम ब्याजदर ५.४५ प्रतिशत रहेको छ ।ब्याजदर घटाउँदै जाँदा बैङ्कको बेस रेट पनि घट्दै जान्छ र कर्जाको ब्याजदर पनि घट्छ । ब्याजदर घट्दा कर्जा लिनेलाई भने निकै ठुलो राहत हुन्छ । ब्याजदर घट्दा लगानीको वातावरण बनाउन भने सहयोग पुग्ने देखिन्छ ।सञ्चालनमा रहेका राष्ट्रियस्तरका विकास बैङ्कमा कामना सेवा, ज्योति, गरिमा, लुम्बिनी, मुक्तिनाथ र गरिमाले जेठकै ब्याजदरलाई निरन्तरता दिएका छन् । यी बैङ्कले जेठकै व्यक्तिगत मुद्दती निक्षेप अधिकतम ब्याजदर ६.५० प्रतिशतलाई असारमा निरन्तरता दिएका हुन् ।साङ्ग्रिलाले भने जेठको ब्याजदर ६.२५ प्रतिशतलाई घटाएर असारमा ६.१६ प्रतिशत कायम गरेको छ भने महालक्ष्मीले छ प्रतिशतबाट बढाएर ६.१५ प्रतिशत कायम गरेको छ ।",
      "link": "https://gorkhapatraonline.com/news/159429",
      "image": "https://gorkhapatraonline.com/storage/media/280959/conversions/bank-original-thumb.jpg"
    },
    {
      "slug": "159409",
      "title": "लुम्बिनीको बजेट ३८ अर्ब ९१ करोड",
      "timestamp": 1749945600000,
      "source": "gp",
      "content": "लुम्बिनी प्रदेश सरकारले आगामी आर्थिक वर्ष २०८२्०८३ का लागि ३८ अर्ब ९१ करोड रुपियाँको बजेट सार्वजनिक गरेको छ ।",
      "longContent": "सन्तोष दहितदाङ, असार १ गते । लुम्बिनी प्रदेश सरकारले आगामी आर्थिक वर्ष २०८२्०८३ का लागि ३८ अर्ब ९१ करोड रुपियाँको बजेट सार्वजनिक गरेको छ ।जसमध्ये चालुतर्फ १२ अर्ब १ करोड ४७ लाख ८६ हजार अर्थात् ३० दशमलव ८८ प्रतिशत र पुँजीगततर्फ २३ अर्ब ४७ करोड १४ लाख ६५ हजार रुपियाँ अर्थात् ६० दशमलव ३२ प्रतिशत विनियोजित छ ।लुम्बिनी प्रदेश सभाको छैठौँ अधिवेशनको तेह्रौं बैठकमा आर्थिक मामिला तथा योजना मन्त्री धनेन्द्र कार्कीले आइतबार बजेट प्रस्तुत गर्नु भएको हो । \n\n\nवित्तीय हस्तान्तरणका लागि ३ अर्ब ४२ करोड ३७ लाख ४९ हजार रुपियाँ अर्थात्८ दशमलव ८० प्रतिशत अनुमान गरिएको छ ।लुम्बिनी प्रदेश सरकारले समृद्ध लुम्बिनी: खुसी नागरिकको दिर्घकालिन आकांक्षा हासिल गर्ने संकल्प गरेको छ । जसअन्तर्गत कृषिमा उत्पादन र उत्पादकत्व बृद्धि, गुणस्तरीय शिक्षा र स्वाथ्य सेवामा पहुँच, उद्यमशिलता विकास, दिगो पूर्वाधार विकास, सामाजिक न्याय सहितको समावेशी विकास र उत्पादनशील रोजगारी सृजना गर्दै आर्थिक असमानता र गरिबी न्यूनिकरणमा सहयोग पुग्नेगरी बजेटले प्राथमिकतामा राखेको छ । उच्च र दिगो आर्थिक वृद्धि हाँसिल गर्न गरिबी न्यूनिकरण तथा आर्थिक असानता घटाउनेगरी बजेट तथा कार्यक्रमलाई केन्द्रित गरिएको जनाइएको छ ।",
      "link": "https://gorkhapatraonline.com/news/159409",
      "image": "https://gorkhapatraonline.com/storage/media/280922/conversions/oee-original-thumb.jpg"
    },
    {
      "slug": "159395",
      "title": "कोशीको बजेट ३५ अर्ब ८७ करोड ९९ लाख, पर्यटनमा जोड",
      "timestamp": 1749945600000,
      "source": "gp",
      "content": "कोशी प्रदेश सरकारले आगामी आर्थिक वर्ष २०८२/८३ सालका लागि ३५ अर्ब ८७ करोड ९९ लाख रुपियाँको वार्षिक राजश्व तथा व्ययको अनुमान प्रस्तुत गरेको छ ।",
      "longContent": "शशिधर पराजुली विराटनगर, असार १ गते । कोशी प्रदेश सरकारले आगामी आर्थिक वर्ष २०८२/८३ सालका लागि ३५ अर्ब ८७ करोड ९९ लाख रुपियाँको वार्षिक राजश्व तथा व्ययको अनुमान प्रस्तुत गरेको छ । कोशी प्रदेशका आर्थिक मामिला तथा योजना मन्त्री रामबहादुर रानामगरले आइतबार कोशी प्रदेशसभामा बजेट प्रस्तुत गर्नुभएको हो । आगामी वर्षका लागि प्रस्तुत गरिएको अनुमानमध्ये चालु तर्फ १८ अर्ब ६७ करोड ३३ लाख अर्थात् ५२ प्रतिशत, पुँजीगत तर्फ १७ अर्ब १० करोड ६५ लाख अर्थात् ४७.७ प्रतिशत र वित्तीय व्यवस्थापन तर्फ १० करोड रुपियाँ अर्थात् ०.३ प्रतिशत रहेको छ ।यो अनुमान चालु आर्थिक वर्षको विनियोजनको तुलनामा १.७ प्रतिशतले बढी र संशोधित अनुमानको तुलनामा १२ प्रतिशतले बढी रहेको मन्त्री मगरले बजेट वक्तव्यमार्फत जानकारी दिनुभयो । प्रदेश सरकारले स्थानीय तहमा गर्ने वित्तीय हस्तान्तरणका लागि ४ अर्ब ७० करोड ७२ लाख रुपियाँ विनियोजन गरेको छ । प्रदेश सरकारले आगामी आर्थिक वर्षका लागि गर्न प्रस्ताव गरेको खर्च आन्तरिक राजस्वबाट ५ अर्ब ५० करोड, राजस्व बाँडफाँडबाट १२ अर्ब ३९ करोड ६० लाख, सङ्घबाट प्राप्त हुने वित्तीय समानीकरण अनुदानबाट ८ अर्ब ९८ करोड ३४ लाख, सशर्त अनुदानबाट ४ अर्ब ५७ करोड १० लाख, समपूरक अनुदानबाट ३९ करोड १७ लाख, विशेष अनुदानबाट ५५ करोड ७२ लाख प्राप्त गर्ने जनाएको छ । यस्तै राजस्व तथा वित्तीय हस्तान्तरणबाट ३२ अर्ब ७४ करोड ७९ लाख र रोयल्टीबाट ३५ करोड ६ लाख रुपियाँ प्राप्त गर्ने मन्त्री रामबहादुर मगरले जानकारी दिनुभयो । बाँकी अपुग हुने रकम चालु वर्ष खर्च नभई बाँकी रहने नगद मौज्दातबाट ३ अर्ब १३ करोड व्यहोरिने बजेट वक्तव्यमा उल्लेख गरिएको छ ।कोशी प्रदेश सरकारले ल्याएको बजेटमा पूर्वाधार विकासतर्फ १० अर्ब ५७ करोड, खानेपानी, सिंचाइ तथा ऊर्जातर्फ ४ अर्ब ७३ करोड ३० लाख, कृषि र उद्योगतर्फ २ अर्ब १८ करोड, पर्यटन, वन तथा वातावरणतर्फ २ अर्ब ९७ करोड ६६ लाख, शिक्षा, विज्ञान र सामाजिकतर्फ २ अर्ब ५ करोड ५५ लाख, स्वास्थ्यतर्फ ३ अर्ब ५१ करोड ७१ लाख, शान्ति सुरक्षाका लागि ९६ करोड रुपियाँ विनियोजन गरेको छ । कोशी प्रदेश सरकारले प्रदेशको उच्च आर्थिक वृद्धि कायम गरी शिक्षा, स्वास्थ्य, पूर्वाधार विकास तथा कृषि उत्पादन वृद्धि गर्दै बसाइसराइ न्युनीकरण गर्ने उद्देश्य राखेर बजेट तर्जुमा गरेको जनाएको छ । बजेटमार्फत सरकारले पर्यटन विकास र प्रवर्धनमा जोड दिएको देखिए पनि प्राथमिकता किटान गर्न भने नसकेको देखिन्छ । कोशी प्रदेश सरकारले बजेटमार्फत खाद्य पोषण कार्यक्रम सञ्चालन गर्ने, स्वच्छ दुध तथा मासु उत्पादन गर्न खोरेतविरुद्ध खोप कार्यक्रम सञ्चालन गर्ने, विद्यालयहरूमा स्वयंसेवक विज्ञान शिक्षक कार्यक्रम, पर्यटन प्रवर्धन र पर्यटन पूर्वधार विकासमा लगानी गर्ने जस्ता अधिकांश विगतकै कार्यक्रमहरूलाई निरन्तरता दिएको छ ।  कोशी प्रदेशमा उत्पादित घिउ विदेश निर्यात गर्न प्रोत्साहन गर्दै सरकारले दिने अनुदान भने बढाएको छ । घिउ निर्यात गर्दा प्रतिकिलो १०० रुपियाँका दरले दिइँदै आएको अनुदान रकमलाई बढाएर प्रतिकिलो १२० रुपियाँ बनाइएको छ । यसैगरी चालु वर्षमा सरकारले आयोजना गर्न नसकेको अन्तर्राष्ट्रिय चिया सम्मेलन आगामी वर्षमा गर्ने गरी बजेट विनियोजन गरेको छ । त्यसका लागि सरकारले २ करोड रुपियाँ विनियोजन गरेको छ । यस्तै प्रदेशमा निर्माण गरिएका चार वटा पदमार्गहरुको विकास तथा प्रवर्धन गर्न ५ करोड ५० लाख रुपियाँ बजेट विनियोजन गरेको छ भने पर्यटन प्रवर्धनका लागि १० करोड रुपियाँ विनियोजन गरेको छ । चालु आर्थिक वर्षमा लगानी सम्मेलन आयोजना गरेको सरकारले आउँदो वर्ष अन्तर्राष्ट्रिय चिया सम्मेलन र कोशी प्रदेश जलवायु सम्मेलन आयोजना गर्ने कार्यक्रममा बजेट विनियोजन गरेको छ । सरकारले खोटाङ जिल्लामा जडिबुटी प्रशोधन केन्द्र स्थापना गर्न बजेट विनियोजन गरेको छ भने झापाको दमक स्थित सरस्वती माध्यामिक विद्यालयमा अटिजम अनुसन्धान केन्द्र स्थापना गर्न बजेट विनियोजन गरेको छ । त्यस्तै किशोरी सशक्तीकरण कार्यक्रमका लागि एक करोड रुपियाँ बजेट विनियोजन गरेको छ । त्यसबाहेक सरकारले ज्योतिष, तान्त्रिक तथा वास्तु अध्ययनका लागि पनि बजेट विनियोजन गरेको छ । साथै सरकारले प्रदेशभित्र उत्पादन हुने अल्लो तथा खाडीका कपडालाई प्रदेशका सार्वजनिक सेवाका कर्मचारीहरूको पोशाकको रूपमा प्रयोग गर्ने पनि बजेट मार्फत घोषणा गरेको छ । चालु वर्षका लागि कुल ३५ अर्ब २७ करोड ९३ लाख रुपियाँ बजेटमध्ये असार मसान्तभित्र ३१ अर्ब ५८ करोड रुपियाँ खर्च हुने अनुमान सरकारले गरेको छ ।",
      "link": "https://gorkhapatraonline.com/news/159395",
      "image": "https://gorkhapatraonline.com/storage/media/280924/conversions/ok6-original-thumb.jpg"
    },
    {
      "slug": "159393",
      "title": "गण्डकी प्रदेशको बजेट (प्रत्यक्ष प्रसारण)",
      "timestamp": 1749945600000,
      "source": "gp",
      "content": "गण्डकी प्रदेश सभामा आर्थिक वर्ष २०८२/०८३ बजेट प्रस्तुत भएको छ । प्रदेशसभामा आइतबार गण्डकीका आर्थिक मामिला मन्त्री डा. टकराज गुरुङले आर्थिक वर्ष २०८२/०८३ राजस्व र व्ययको अनुमान प्रस्तुत गर्नुभएको हो ।",
      "longContent": "पोखरा, असार १ गते । गण्डकी प्रदेश सभामा आर्थिक वर्ष २०८२/०८३ बजेट प्रस्तुत भएको छ । प्रदेशसभामा आइतबार गण्डकीका आर्थिक मामिला मन्त्री डा. टकराज गुरुङले आर्थिक वर्ष २०८२/०८३ राजस्व र व्ययको अनुमान प्रस्तुत गर्नुभएको हो ।",
      "link": "https://gorkhapatraonline.com/news/159393",
      "image": "https://gorkhapatraonline.com/storage/media/280925/conversions/gandaki-buget-original-thumb.jpg"
    },
    {
      "slug": "159383",
      "title": "‘राजस्व चुहावट नियन्त्रण गरी लक्ष्यअनुरूप राजस्व उठाउनुपर्छ’",
      "timestamp": 1749945600000,
      "source": "gp",
      "content": "नेपाल कम्युनिष्ट पार्टी (एमाले)का सांसद भीमप्रसाद आचार्यले राजस्व चुहावटलाई नियन्त्रण गर्नसक्ने हो भने लक्ष्यअनुसार राजस्व उठाउन सकिने धारणा राख्नुभएको छ।",
      "longContent": "काठमाडौँ, असार १  गते। नेपाल कम्युनिष्ट पार्टी (एमाले)का सांसद भीमप्रसाद आचार्यले राजस्व चुहावटलाई नियन्त्रण गर्नसक्ने हो भने लक्ष्यअनुसार राजस्व उठाउन सकिने धारणा राख्नुभएको छ।प्रतिनिधिसभाको आजको बैठकमा आगामी वर्षको राजस्व र व्ययको वार्षिक अनुमानमाथिको सामान्य छलफलमा पार्टीको तर्फबाट विचार राख्दै उहाँले रु २० अर्ब राजस्व उठाउन सकिने बताउँदै अहिले ५० प्रतिशत राजस्व चुहावट भइरहेको जानकारी दिनुभयो। “बजेट तुलनात्मक रूपमा यथार्थपरक छ, निजी क्षेत्रका समस्या समाधान गर्न उन्मुख बजेट आएको छ, बजेटले आयोजनालाई प्राथमिकीकरण गर्न खोजेको छ, अनुत्पादक क्षेत्रमा ऋण लिनुहुँदैन, आवश्यक विषयमा ऋण लिन डराउनु पनि हुँदैन । तीन करोडभन्दा कमका आयोजना नराख्ने भनिए पनि  एक हजारका आयोजना पनि आउनुले सरकारको निर्णय कार्यान्वयन नभएको देखिएको छ”, पूर्वमन्त्रीसमेत रहनुभएका सांसद आचार्यले भन्नुुभयो। कृषिक्षेत्रमा अनुसन्धान हुन नसकेको उल्लेख गर्दै सांसद आचार्यले फौजी कीराकाबारेमा अनुसन्धान हुन नसकेको बताउनुभयो। बजेटको वाक्यांशमा परेका विषय कार्यान्वयन हुनुपर्नेमा उहाँको जोड थियो। उद्योग क्षेत्रमा दक्ष जनशक्ति नभएर धेरै विदेशीलाई काम दिनुपरेको अवस्था, अर्कोतिर रोजगारी नपाएर समस्या भएकाले दक्ष जनशक्ति उत्पादनका लागि काम गर्न पनि सांसद आचार्यले सरकारको ध्यानाकर्षण गराउनुभयो। विद्यार्थी नभएर सामुदायिक विद्यालय खाली हुन थालेकाले रोजगारीमूलक शिक्षा दिने व्यवस्था मिलाएर दक्ष जनशक्तिको अभावलाई पूर्ति गर्नुपर्ने उहाँको भनाइ छ। बजेटले पर्यटन क्षेत्रमा सुधार गर्न खोजेकाले त्यसलाई कार्यान्वयन गरेर जानुपर्ने उहाँले बताउनुभयो।लघुउद्यमका क्षेत्रमा तालिम दिने, स्टार्टअप पुँजीको व्यवस्था पनि गर्नुपर्नेमा सांसद आचार्यले सरकारको ध्यानाकर्षण गराउनुभयो। उहाँले हाल वार्षिक रूपमा डेढ खर्बको एलपी ग्यासको आयात भइरहेकामा विद्युतबाट त्यसलाई प्रतिस्थापन गर्नेगरी बजेट कार्यान्वयन गर्नुपर्नेमा जोड दिनुभयो।  अवैतनिक वाणिज्य दूतलाई व्यवस्थित रूपमा उद्देश्यअनुरूप परिचालन गर्नुपर्ने सुझाव सांसद आचार्यले दिनुभयो। उहाँले निर्वाचन क्षेत्र रणनीतिक सडकलाई समयमै निर्माण गरेर उदाहरणीय बनाउनुपर्ने आवश्यकता औँल्याउनुभयो।रासस",
      "link": "https://gorkhapatraonline.com/news/159383",
      "image": "https://gorkhapatraonline.com/storage/media/280861/conversions/Bhim-a-original-thumb.jpg"
    },
    {
      "slug": "159378",
      "title": "बजेटमा आर्थिक अनुशासन आवश्यक छ : पूर्वअर्थमन्त्री महत",
      "timestamp": 1749945600000,
      "source": "gp",
      "content": "नेपाली कांग्रेसका सांसद एवं पूर्वअर्थमन्त्री डा. प्रकाशशरण महतले बजेटमा आर्थिक अनुशासनको आवश्यकता रहेको बताउनुभएको छ।",
      "longContent": "काठमाडौँ, असार १ गते। नेपाली कांग्रेसका सांसद एवं पूर्वअर्थमन्त्री डा. प्रकाशशरण महतले बजेटमा आर्थिक अनुशासनको आवश्यकता रहेको बताउनुभएको छ। प्रतिनिधिसभाको आजको बैठकमा आर्थिक वर्ष २०८२/८३ को राजस्व र व्ययको वार्षिक अनुमानमाथिको सामान्य छलफलमा भाग लिँदै उहाँले विगतको तुलनामा यो पटकको बजेट सन्तुलित र अनुशासित भएको उल्लेख गर्नुभयो।“आजको आवश्यकता आर्थिक अनुशासनको हो, बजेट तुलनात्मक रूपमा सन्तुलित छ। प्राथमिकताका आधारमा बजेट विनियोजन आजको अपरिहार्यता हो”, पूर्वअर्थमन्त्री डा. महतले भन्नुभयो, “बजेट विनियोजनमा अराजकता र अनुशासन हिनता हुने तर परिणाम प्राप्त नहुने परिस्थिति थियो, त्यसलाई कम गर्न यो बजेटले कोसिस गरेको छ।”नेपाली कांग्रेसका प्रवक्तासमेत रहनुभएका डा. महतले सङ्घीय बजेटले तीन करोडभन्दा तलका आयोजना प्रस्तावित नगर्ने कार्यविधिलाई कार्यान्वयन गर्ने कोसिस गरेको भन्दै यसलाई अझ सशक्त र प्रभावकारी बनाइनुपर्नेमा जोड दिनुभयो।उहाँले भन्नुभयो, “अहिले पनि कतिपय आयोजना तिन करोडभन्दा तल परेका छन्। कार्यविधि पूर्ण लागु गरिएको भए अझ परिणामुखी हुन्थ्यो। यद्यपि, चार हजारभन्दा बढी आयोजना कटौती गरेर बजेटलाई परिणाममुखी बनाउने कोसिस गर्नुभएको छ, म सराहना गर्न चाहन्छु।”सांसद महतले अहिले देशको आवश्यकता अनुसार बजेट अनुशासन र परिणाममुखी विनियोजन भएको भन्दै यसबाट आर्थिक वृद्धिको लक्ष्यमा सरकारी लगानीले योगदान गर्नसक्ने विश्वास व्यक्त गर्नुभयो। सरकारले बजेट कार्यान्वयन गर्दै परिणाममुखी आयोजनालाई प्राथमिकतामा राखेर कार्यान्वयन गर्नुपर्नेमा उहाँले जोड दिनुभयो।“मुलुकमा पर्यटन क्षेत्रको सम्भावना बढी छ। जहाँजहाँ महत्त्वपूर्ण पर्यटकीय क्षेत्र छन्, तिनलाई बाह्रै महिना चल्ने सडक सञ्जालबाट जोडेर निजी क्षेत्रले होटल, रेस्टुरेन्टलगायत पूर्वाधार विकासमार्फत पर्यटन क्षेत्रको विकास गरिनुपर्छ”, उहाँले भन्नुभयो।      पूर्वअर्थमन्त्री महतले बजेटमा प्रस्तावित स्रोत सुनिश्चितताको लक्ष्यमा पुग्न कठिनाइ हुने धारणा राख्नुभयो। उहाँले भन्नुभयो, “आन्तरिक ऋण, वित्तीय तथा बैंकिङ प्रणालीबाट ऋण लिन बढी प्रस्ताव गरिएको छ, ऋणको साँवाब्याज तिर्न पुँजीगत खर्च बराबरको वित्तीय व्यवस्थापन गर्नुपर्ने हुन्छ। आगामी दिनमा विनियोजनमा देखिएको समस्या, स्रोत जुटाउने समस्याप्रति थप गम्भीर हुन जरुरी छ। ठोस, सार्थक र प्राथमिकताका आधारमा मात्रै खर्च गर्ने प्रचलनलाई विकसित गर्नुपर्छ।”      सांसद महतले प्रदेशमा पनि बजेट अनुशासन कायम हुन जरुरी रहेको भन्दै सानासाना आयोजनामा बजेट विनियोजन गरेर रकम दुरुपयोग हुने गरेकाले अनिवार्य ठेक्काबाट मात्रै आयोजना कार्यान्वयन गर्ने, एक करोडभन्दा माथिको आयोजना मात्रै कार्यान्वयन गर्न प्रदेशमा बाध्यकारी अवस्था हुनुपर्नेमा जोड दिनुभयो।      उहाँले प्रमुख प्रतिपक्षी दललगायत सबै दल सहभागी भएर बजेटमा छलफल गरेको सन्दर्भमा राष्ट्रिय स्वतन्त्र पार्टी (रास्वपा) ले आधारहीन विषयलाई उठाएर विरोध गरी बजेटमाथिको छलफलको महत्त्वपूर्ण अवसर गुमाएको बताउनुभयो। हरेक बजेटको लक्ष्य देशमा आर्थिक समृद्धि, आर्थिक अवसर सिर्जना गर्नु र रोजगारी सिर्जना गरी देशको आर्थिक विकासलाई गति दिनु रहेको भन्दै उहाँले त्यसका लागि राज्यको स्रोतसाधन कसरी परिचालन गर्ने, वैदेशिक सहायता, राजस्व परिचालन गरी कुन क्षेत्रमा लगानी गर्ने, पुँजीगत खर्च कसरी गर्नेलगायत प्राथमिकताका विषयलाई केन्द्रमा राखेर कार्यान्वयन हुने विश्वास व्यक्त गर्नुभयो।पूर्वअर्थमन्त्री डा. महतले प्रस्तावित १९ खर्ब ६४ अर्बको बजेटको आम्दानीको अनुमान चाहेजस्तो हुने अवस्था नरहेको भन्दै विदेशी अनुदान प्रस्ताव गरेअनुसार आउन कठिन हुने तथा वैदेशिक ऋण पनि प्रस्ताव गरेजस्तो आउने अवस्था नभएको, राजस्व परिचालन लक्ष्य भेट्टाउन पनि सरकारले बढी मेहनत गर्नुपर्ने बताउनुभयो। उहाँले भन्नुभयो, “आन्तरिक ऋण, वित्तीय तथा बैंकिङ प्रणालीबाट ऋण लिन बढी प्रस्ताव गरिएको छ, ऋणको साँवाब्याज तिर्न पुँजीगत खर्च बराबरकै वित्तीय व्यवस्थापन गर्नुपर्ने अवस्था छ। आउने दिनमा सरकारले विनियोजनमा देखिएको समस्या, स्रोत जुटाउने समस्याप्रति थप गम्भीर हुन जरुरी छ।”",
      "link": "https://gorkhapatraonline.com/news/159378",
      "image": "https://gorkhapatraonline.com/storage/media/280869/conversions/prakashran-original-thumb.jpg"
    },
    {
      "slug": "159380",
      "title": "राजस्व र व्ययको अनुमानमाथिको प्रस्ताव प्रतिनिधिसभामा प्रस्तुत",
      "timestamp": 1749945600000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले ‘आगामी आर्थिक वर्ष २०८२र८३ को राजस्व र व्ययको वार्षिक अनुमानमाथि सामान्य छलफल प्रारम्भ गरियोस्’ भन्ने प्रस्ताव प्रतिनिधिसभामा प्रस्तुत गर्नुभएको छ ।",
      "longContent": "काठमाडौँ, असार १ गते । उपप्रधानमन्त्री एवं अर्थमन्त्री विष्णुप्रसाद पौडेलले ‘आगामी आर्थिक वर्ष २०८२र८३ को राजस्व र व्ययको वार्षिक अनुमानमाथि सामान्य छलफल प्रारम्भ गरियोस्’ भन्ने प्रस्ताव प्रतिनिधिसभामा प्रस्तुत गर्नुभएको छ । प्रतिनिधिसभाको आजको बैठकमा प्रस्ताव प्रस्तुत गर्दै उहाँले प्राङ्गारिक र प्राकृतिक मल उत्पादनलाई प्रवर्द्धन, डिजिटल भुक्तानीलाई प्रोत्साहन गर्न यसमा लागेको कर हटाइएको तथा बजेटको कार्यान्वयनबाट आर्थिक गतिविधि वृद्धि हुने बताउनुभएको थियो । अर्थमन्त्री पौडेलले प्रस्ताव प्रस्तुत गरिरहनुभएका बेला सांसद राजेन्द्र पाण्डेले सांसदको नाराबाजीका कारण मन्त्रीले भनेको कुरा नसुनिएकाले यसलाई एउटा निष्कर्षमा लगेरमात्र सभा सञ्चालन गर्न माग गर्नुभएको थियो । राष्ट्रिय स्वतन्त्र पार्टी (रास्वपा) का सांसदहरूको नाराबाजीबीच प्रतिनिधिसभाको बैठक सञ्चालन भएको हो । रास्वपाको विरोधबिच बैठकमा राजस्व र व्ययको वार्षिक अनुमानमाथि सामान्य छलफल भएको छ ।",
      "link": "https://gorkhapatraonline.com/news/159380",
      "image": "https://gorkhapatraonline.com/storage/media/280849/conversions/Bishnu-poudel-original-thumb.jpg"
    },
    {
      "slug": "159379",
      "title": "राजपुर नगरपालिकाको बजेट ५७ करोड ५३ लाख",
      "timestamp": 1749945600000,
      "source": "gp",
      "content": "रौतहटको राजपुर  नगरपालिकाले आर्थिक वर्ष २०८२–८३  का लागि ५७  करोड ५३  लाख ७८  हजारको बजेट सार्वजनिक गरेको छ । नगरपालिकाले ९  औं नगरसभाबाट नगर प्रमुख डाक्टर राजिक आलमले आन्तरिक स्रोत, प्रदेश सरकार, सङ्घीय सरकारबाट अनुदान गरी उक्त बजेट प्रस्तुत गर्नुभयो ।",
      "longContent": "प्रवीण कुमार शर्मा चन्द्रपुर (रौतहट), असार १ गते । रौतहटको राजपुर  नगरपालिकाले आर्थिक वर्ष २०८२–८३  का लागि ५७  करोड ५३  लाख ७८  हजारको बजेट सार्वजनिक गरेको छ । नगरपालिकाले ९  औं नगरसभाबाट नगर प्रमुख डाक्टर राजिक आलमले आन्तरिक स्रोत, प्रदेश सरकार, सङ्घीय सरकारबाट अनुदान गरी उक्त बजेट प्रस्तुत गर्नुभयो । जसमा आन्तरिक आम्दानी ८५ लाख, राजस्व बाँडफाँट सङ्घीय सरकार ११ करोड ४७ लाख, बित्तीय समानिकरण अनुदान सङ्घीय सरकार ११ करोड ३९ लाख, संघिय सरकार सशर्त अनुदान २६ करोड ४२ लाख , सङ्घिय सरकार विशेष अनुदान १ करोड ६४  लाख,सङ्घिय सरकार समपुरक अनुदान २ करोड ८९ लाखको बजेट सार्वजनिक  गरिएको छ ।त्यस्तै, राजस्व बाँडफाँट प्रदेश सरकार ८० लाख, प्रदेश सरकार समानिकरण अनुदान ७७ लाख ७८ हजार, प्रदेश सरकार सशर्त अनुदान ८० लाख, प्रदेश सरकार बिशेष अनुदान ३० लाख, प्रदेश सरकार समपूरक अनुदान २० लाख नगर सभाबाट सार्वजनिक गरिएको हो ।सिमित स्रोत साधनबिच बजेट निर्माण गरिएको नगर प्रमुख डा. आलमले जानकारी दिनुभयो ।  नगरपालिकाले शिक्षालाई प्राथमिकतामा राखेर बजेट छुट्याएको छ । प्रत्येक वडामा एउटा स्मार्ट विद्यालयको स्थापना, विद्यार्थीसँग मेयर कार्यक्रमलाई निरन्तरता, नगरका निरक्षरको डाटा सङ्कलन गरी साक्षरता कक्षा सञ्चालन गरिने, प्रत्येक माध्यमिक विद्यालयमा पुस्तकालय स्थापना, शिक्षकहरूको मासिक तलव भुक्तानीको व्यवस्था मिलाइने लगायतका विषय नीति तथा कार्यक्रममा समेटिएको छ ।त्यस्तै स्वास्थ्य, पूर्वाधार विकास, कृषि, पशु सेवा लगायतका क्षेत्रलाई प्राथमिकतामा राखेर बजेट निर्माण गरिएको नगर प्रमुख डा. आलमले बताउनुभयो । नगरपालिका अन्तर्गत प्रत्येक वडामा नागरिक आरोग्य सेवा केन्द्र स्थापना, मूल सडकलाई कालोपत्रे  र सहायक सडकलाई पक्की ढलान, प्रत्येक घरमा एक बिरुवा अनिवार्य लगाउने, बेरोजगारलाई आवश्यक सीप दिई न्यून ब्याजदरमा ऋण उपलब्ध गराई स्वरोजगार बनाइने लगायतका कार्यक्रम समेटिएको छ । रङ्गशाला निर्माण, प्रत्येक वडामा सामुदायिक  मेलमिलाप केन्द्र सञ्चालन, हाल रहेको बर्थिङ सेन्टरलाई व्यवस्थित गरी अरू वडामा समेत बर्थिङ सेन्टर विस्तार गरिने भएको छ ।नगरवासीलाई सेवा सुविधाको जानकारी तथा प्रक्रिया बुझ्न प्रत्येक नागरिकलाई जानकारी दिन मोबाइल एप समयानुकुल अध्यावधिक गर्ने, फोहोर मैला व्यवस्थापनका लागि फोहोर बिसर्जन केन्द्र बनाइने समेत नीति तथा कार्यक्रममा उल्लेख छ ।",
      "link": "https://gorkhapatraonline.com/news/159379",
      "image": "https://gorkhapatraonline.com/storage/media/280877/conversions/rajpur-nagar-sabha-original-thumb.jpg"
    },
    {
      "slug": "159724",
      "title": "समितिद्वारा मन्त्रालयको ध्यानाकर्षण",
      "timestamp": 1750204800000,
      "source": "gp",
      "content": "श्रम स्वीकृति नलिई भारत, युक्रेन, रुसलगायतका राष्ट्रमा कार्यरत नेपालीलाई सामाजिक सुरक्षा योजनामा समेट्ने विषयमा सहजीकरण गर्न संसदीय समितिले श्रम, रोजगार तथा सामाजिक सुरक्षा मन्त्रालयको ध्यानाकर्षण गराएको छ ।",
      "longContent": "गोरखापत्र समाचारदाताकाठमाडौँ, असार ४ गते । श्रम स्वीकृति नलिई भारत, युक्रेन, रुसलगायतका राष्ट्रमा कार्यरत नेपालीलाई सामाजिक सुरक्षा योजनामा समेट्ने विषयमा सहजीकरण गर्न संसदीय समितिले श्रम, रोजगार तथा सामाजिक सुरक्षा मन्त्रालयको ध्यानाकर्षण गराएको छ । वैदेशिक रोजगारमा जाने कामदार वा विदेशमा स्वरोजगारमा संलग्न नेपाली नागरिकले समेत सामाजिक सुरक्षा योजनामा सहभागी हुने गरी कानुन संशोधनको प्रस्ताव गरिएको छ । सो व्यवस्थाबारे सामाजिक सुरक्षा ऐन, २०७४ मा संशोधन प्रस्ताव गरिएकोमा समितिले मन्त्रालयको ध्यानाकर्षण गराएको हो । राष्ट्रिय सभाको विधायन व्यवस्थापन समितिमा केही नेपाल ऐनलाई संशोधन गर्न बनेको विधेयकमाथिको छलफलका क्रममा समितिका सदस्यले श्रम स्वीकृति नलिई विदेशमा कार्यरत नेपालीलाई योजनामा समेट्न आवश्यक गृहकार्य गर्न मन्त्रालयलाई सुझाव दिएको हो । समितिको बैठकमा सदस्य डा. अञ्जान शाक्यले भन्नुभयो, “भारतमा मात्रै नभई रुस, युक्रेनलगायत अन्य राष्ट्रमा समेत श्रम स्वीकृति नलिई रोजगारीमा जानेको सङ्ख्या बढी छ । त्यस्ता व्यक्तिलाई मन्त्रालयले समेट्ने गरी सहजीकरण गर्नु पर्छ ।”भारतमा मात्रै लाखौंको सङ्ख्यामा नेपाली कामदार कार्यरत रहेको र सामाजिक सुरक्षासम्बन्धी योजनामा ठुलो परिमाणमा कामदार छुट्ने हुँदा त्यस विषयमा मन्त्रालयले आवश्यक पहलकदमी लिनुपर्ने समितिका सदस्य नारायणकाजी श्रेष्ठ, सुरेश आलेमगर, डा. अञ्जान शाक्यलगायतका सदस्यको तर्क थियो । मन्त्रालयका सचिव कृष्णहरि पुस्करले वैदेशिक रोजगारमा जाने कामदारले श्रम विभागबाट स्वीकृति लिन आउँदा नै सामाजिक सुरक्षा योजनामा दर्ता हुने प्रणाली विकसित गरिएको जानकारी गराउनुभयो । श्रम स्वीकृति लिन नपर्ने र नलिनेको हकमा के हुने सम्बन्धमा समितिका सदस्यले जिज्ञासा राख्नुभयो । मन्त्रालयले सामाजिक सुरक्षा योजनाबारे सम्बन्धित देशमा कार्यरत नेपालीलाई जानकारी गराउन र योजनामा सहभागी हुन कूटनीतिक नियोगमार्फत सक्रियता बढाउने तयारी गरेको छ । केही नेपाल ऐनलाई संशोधन गर्न बनेको विधेयकमार्फत सरकारले प्रचलित कानुनबमोजिम नेपालबाट वैदेशिक रोजगारीमा जाने कामदार वा विदेशमा स्वरोजगारमा संलग्न नेपाली नगारिकले समितिको सिफारिसमा मन्त्रालयले सूचना प्रकाशन गरी तोकेबमोजिमको योगदान रकम कोषमा जम्मा गरी सामाजिक सुरक्षा योजनामा सहभागी हुन सक्ने प्रस्ताव गरेको छ । समितिका सदस्य नारायणकाजी श्रेष्ठले संशोधनमा प्रचलित कानुनबमोजिम श्रम स्वीकृति लिएका कामदारले मात्रै योगदानमा सहभागी हुन सक्ने अर्थ लागेकोमा सो विषयमा प्रस्ट्याउन मन्त्रालयका सचिव पुस्करलाई आग्रह गर्नुभएको थियो ।",
      "link": "https://gorkhapatraonline.com/news/159724",
      "image": "https://gorkhapatraonline.com/storage/media/281500/conversions/sharam-original-thumb.jpg"
    },
    {
      "slug": "159722",
      "title": "पढ्दै कमाउँदै कार्यक्रममा जोड",
      "timestamp": 1750204800000,
      "source": "gp",
      "content": "शिक्षामा सङ्घीय सरकारले बजेटमार्फत महत्वसाथ उठाएका विषयलाई प्रदेश सरकारले पनि प्राथमिकतामा राखेका छन् । सङ्घीय सरकारले आर्थिक वर्ष २०८२/८३ का लागि गत जेठ १५ गते प्रस्तुत गरेको बजेटमा सामुदायिक विद्यालयको शिक्षक व्यवस्थापन, सिकाइमा सूचना प्रविधि प्रयोग, शिक्षकका दरबन्दी पुनरवलोकन, नमुना विद्यालय स्थापना, विद्यालय मर्ज तथा बिग विद्यालय स्थापनाको अवधारणालाई प्राथमिकता दिएको थियो ।",
      "longContent": "काठमाडौँ, असार ४ गते । शिक्षामा सङ्घीय सरकारले बजेटमार्फत महत्वसाथ उठाएका विषयलाई प्रदेश सरकारले पनि प्राथमिकतामा राखेका छन् । सङ्घीय सरकारले आर्थिक वर्ष २०८२/८३ का लागि गत जेठ १५ गते प्रस्तुत गरेको बजेटमा सामुदायिक विद्यालयको शिक्षक व्यवस्थापन, सिकाइमा सूचना प्रविधि प्रयोग, शिक्षकका दरबन्दी पुनरवलोकन, नमुना विद्यालय स्थापना, विद्यालय मर्ज तथा बिग विद्यालय स्थापनाको अवधारणालाई प्राथमिकता दिएको थियो । प्रदेश सरकारले आइतबार पेस गरेको आव २०८२/८३ को बजेटमा पनि कुनै न कुनै रूपमा यी विषयलाई सम्बोधन गर्ने प्रयास गरिएको छ । आइतबार कर्णाली प्रदेश सरकारका आर्थिक मामिला तथा योजनामन्त्री राजीवविक्रम शाहले प्रस्तुत गरेको बजेटमा ३९० विद्यालयको भौतिक पूर्वाधारको सुधार तथा विकासमा सहयोग गरिने, स्थानीय तहको साझेदारीमा ‘एक प्रदेश निर्वाचन क्षेत्र एक’ आवासीय सुविधासहितका ठुला विद्यालय विकास कार्यक्रम सञ्चालन गरिने उल्लेख छ । त्यस्तै कक्षा १० का विद्यार्थीलक्षित एसइई विद्यार्थी डिजिटल शिक्षा सहयोग कार्यक्रम सञ्चालन, विद्यार्थी शिक्षक अनुपात उच्च रहेका सामुदायिक विद्यालयका लागि अङ्ग्रेजी, गणित तथा विज्ञान विषयका शिक्षक व्यवस्थापन गर्नका लागि एकमुस्ट अनुदान उपलब्ध गराइनेलगायतका विषयलाई प्राथमिकतामा राखिएको छ ।बागमती प्रदेश सरकारका आर्थिक मामिला तथा योजनामन्त्री कुन्दनराज काफ्लेले प्रस्तुत गर्नुभएको बजेटमा हाल सञ्चालनमा रहेका सामुदायिक विद्यालयका आवासीय कार्यक्रमलाई निरन्तरता दिइने, आर्थिक समृद्धि र सामाजिक रूपान्तरणका लागि शिक्षक जनता भन्ने सोचसाथ क्षमतावान् र उद्यमशील मानव पुँजीको विकासका लागि शिक्षा क्षेत्रलाई आधुनिक र गुणस्तरीय बनाइने उल्लेख छ । त्यस्तै जिरेल, सुरेल, थामी, चेपाङ, माझी, दनुवारलगायतका बालबालिकाको शिक्षामा पहुँच अभिवृद्धि गरिने, विद्यालय तहदेखि नै नैतिक शिक्षाको प्रवर्धन गरिने, प्रविधिमैत्री व्यावसायिक शिक्षा कार्यक्रम सञ्चालन गरिनेलगायतका योजना बागमती प्रदेश सरकारको रहेको छ । गण्डकी प्रदेश सरकारका आर्थिक मामिलामन्त्री टकराज गुरुङले प्रस्तुत गर्नुभएको बजेटमा स्थानीय तहसँगको साझेदारीमा बिग र लिड तथा आवासीय विद्यालय विस्तार गरिने, अभिभावक शिक्षा, शैक्षिक जागरण, प्रतिभा पहिचान, शिक्षकको पेसागत क्षमता विकासका कार्यक्रमलाई निरन्तरता दिइने उल्लेख छ । त्यस्तै क्याम्पस तथा सामुदायिक विद्यालय समायोजन, साधारण तथा प्राविधिक धार सञ्चालन भएका विद्यालयमा सिक्दै कमाउँदै, कमाउँदै सिक्दै कार्यक्रमलाई निरन्तरता दिने विषयलाई प्राथमिकता दिइएको छ । लुम्बिनी प्रदेश सरकारका आर्थिक मामिला तथा योजनामन्त्री धनेन्द्र कार्कीले प्रस्तुत गर्नुभएको बजेटमा अवकाशप्राप्त प्राध्यापक तथा शिक्षकको ज्ञान, सिप र अनुभवलाई शैक्षिक उन्नयनमा उपयोग गर्ने व्यवस्था मिलाउनुका साथै गणित र विज्ञान विषयको नतिजा सुधारका लागि शिक्षक प्रोत्साहन कार्यक्रम सञ्चालन गरिने पनि यस प्रदेशको योजना छ ।विज्ञान, प्रविधि, इन्जिनियरिङ र गणित (स्टेम) शिक्षालाई विस्तार गरिने, उच्च शिक्षामा अनुसन्धान वृत्ति कार्यक्रम सञ्चालन गरिने, पढ्दै, सिक्दै, कमाउँदै र शिक्षासँगै सिप पनि भन्ने नारालाई सार्थक तुल्याउन बजेट विनियोजनलगायत योजना यस प्रदेशको रहेको छ । मधेश प्रदेश सरकारका अर्थमन्त्री सुनीलकुमार यादवले प्रस्तुत गर्नुभएको बजेटमा स्वयम्सेवक शिक्षक कार्यक्रम सञ्चालन, प्रदेश अन्तर्गत आठ वटा जिल्लामा रहेका विद्यालयको संरचनात्मक सुधार गर्नका लागि आवश्यक भौतिक पूर्वाधार संरचना निर्माणका लागि बजेट विनियोजन गरिएको छ । मधेश प्रदेश अन्तर्गत रहेका विश्वविद्यालयको प्रशासनिक एव भौतिक संरचनालगायत व्यवस्थापकीय सुधारका लागि रकम विनियोजन गरिएको छ । कोशी प्रदेशका आर्थिक मामिला तथा योजनामन्त्री रामबहादुर मगरले प्रस्तुत गर्नुभएको बजेटमा हिमाली र पहाडी क्षेत्रका विद्यालयको भौतिक संरचना सुदृढ गर्दै आवासीय विद्यालय निर्माण गर्न आवश्यक बजेट विनियोजन गरिएको छ ।निजामती आवासीय विद्यालय धनकुटालाई नमुना विद्यालयका रूपमा विकास, बालमैत्री विद्यालय व्यवस्थापन, प्रविधिमैत्री शिक्षण सिकाइ तथा कक्षाकोठा व्यवस्थापन र आपसमा गाभिएका विद्यालयलाई प्रोत्साहन गरिने नीति यस प्रदेशले लिएको छ । यस प्रदेशले पनि पढ्दै कमाउँदै कार्यक्रम सञ्चालन गर्न बजेट छुट्टयाएको छ । दरबन्दी नभएका विद्यालयमा व्यवस्थापन गरिएको स्वयम्सेवक विज्ञान शिक्षक कार्यक्रमलाई निरन्तरता दिइने, मनमोहन प्राविधिक विश्वविद्यालयको संरचनागत तथा व्यवस्थापकीय सुधार गर्न र चिकित्सा विज्ञानलगायतका विषयमा अध्ययन, अध्यापन तथा अनुसन्धानका लागि बजेट विनियोजन गरिएको छ । सुदूरपश्चिम प्रदेश सरकारका आर्थिक मामिलामन्त्री बहादुरसिंह थापाले प्रस्तुत गर्नुभएको बजेटमा ३२ वटा प्रदेश सभा निर्वाचन क्षेत्रका एक एक वटा माध्यमिक विद्यालयलाई प्रदेश नमुना विद्यालयका रूपमा विकास गरिने उल्लेख छ । यस प्रदेशका स्थानीय तहमा एक एक वटा बालविकास केन्द्रलाई शैक्षिक सामग्री व्यवस्थापन तथा बालविकास शिक्षकको तालिम व्यवस्था गरिने, अपाङ्गता तथा अनाथ बालबालिकाको सहज शिक्षाका लागि छात्रावास स्थापनालाई प्राथमिकता दिइएको छ । प्रत्येक जिल्लामा एक एक वटा उच्चतम विद्यार्थी सङ्ख्या भएको क्याम्पसलाई नमुना क्याम्पसका रूपमा विकास गरिने प्रदेश सरकारको योजना छ ।",
      "link": "https://gorkhapatraonline.com/news/159722",
      "image": "https://gorkhapatraonline.com/storage/media/281498/conversions/1664070481-GfWXA-original-thumb.jpg"
    },
    {
      "slug": "159719",
      "title": "मेलम्ची खानेपानी बर्खामा पनि",
      "timestamp": 1750204800000,
      "source": "gp",
      "content": "बर्खायाममा समेत काठमाडौँमा नियमित पानी वितरणका लागि मेलम्चीको दायाँपट्टि रहेको रिबर्माखोलामा नयाँ ‘हेडवक्र्स’ लगायतका संरचना निर्माण गरिएको छ । त्यहाँबाट पानी ल्याउन आयोजनाको मुख्य सुरुङसम्म दुई वटा पाइप पनि जडान गरिएको हो ।",
      "longContent": "काठमाडौँ, असार ४ गते । बर्खायाममा समेत काठमाडौँमा नियमित पानी वितरणका लागि मेलम्चीको दायाँपट्टि रहेको रिबर्माखोलामा नयाँ ‘हेडवक्र्स’ लगायतका संरचना निर्माण गरिएको छ । त्यहाँबाट पानी ल्याउन आयोजनाको मुख्य सुरुङसम्म दुई वटा पाइप पनि जडान गरिएको हो ।नयाँ संरचनाको परीक्षणसमेत भइसकेको छ । खानेपानीमन्त्री प्रदीप यादव, मेलम्ची खानेपानी विकास समितिका कार्यकारी निर्देशक रत्न लामिछानेलगायत मन्त्रालय र समितिका पदाधिकारीले निर्माण गरिएको नयाँ संरचनाको मङ्गलबार निरीक्षण गर्नुका साथै रिबर्माखोलाको पानी सुरुङसम्म ल्याउने कार्यको शुभारम्भ गर्नुभयो । रिबर्माखोलाको १० हजार लिटर पानी सुरुङमार्गमा झारिएको छ ।शुभारम्भसँगै हिउँदमा मात्रै आउने मेलम्ची खानेपानी अब बर्खामा पनि आउने सुनिश्चित भएको छ । बर्खामा अहिलेको तुलनामा पानी केही कम हुन सक्छ तर विगतका वर्षमा जस्तो पानी पूर्ण रूपमा बन्द हुँदैन । २०७८ असार १ गते मेलम्चीखोलामा आएको बाढीपहिरोले आयोजनाको हेडवक्र्स पूर्ण रूपले क्षतिग्रस्त भएदेखि हिउँदमा मात्रै मेलम्चीको पानी वितरण हुँदै आएको थियो । खानेपानीमन्त्री यादवले बर्खायाममा पनि मेलम्चीको पानी अविरल रूपमा काठमाडौँ उपत्यकामा आपूर्ति गर्ने निर्णय गरिएको र सोही अनुरूप रिबर्माखोलाको पानी मेलम्ची सुरुङमार्गमा प्रवाह गरिएको बताउनुभयो । उहाँले भन्नुभयो, “अबदेखि काठमाडौँवासीले वर्षभरि मेलम्चीको पानी नियमित रूपमा पाउने छन्, जुन सबैको साझा चाहना, सङ्घर्ष र धैर्यको फल हो । हामी सबैको साझा प्रयास र प्रतिबद्धताले मेलम्ची आयोजनाले सार्थकता पाएको छ । अबको यात्रामा पनि सबैको साथ, विश्वास र मार्गदर्शन आवश्यक हुने छ ।”मेलम्ची खानेपानी विकास समितिका कार्यकारी निर्देशक लामिछाने भन्नुभयो, “रिबर्माखोलाको पानी ल्याउन ‘हेडवक्र्स’ बाट चार सय एम÷एमको करिब एक सय मिटर लामो दुई वटा पाइप सुरुङसम्म जडान गरिएको छ ।” मेलम्ची खानेपानी आयोजनाको प्रवक्ता राजेन्द्रप्रसाद पन्तका अनुसार अब मेलम्चीखोलामा धमिलो पानी बग्नेबित्तिकै पानी पथान्तरण बन्द गरिन्छ र रिबर्माखोलाको पानी सुरुङमा पठाइने छ । उहाँले भन्नुभयो, “त्यही पानी सुन्दरीजलस्थित प्रशोधन केन्द्रमा प्रशोधित भएपछि त्यहाँबाट थोक वितरण प्रणालीमा पठाउँछौँ र सोही पानी काठमाडौँमा वितरण हुन्छ ।” रिबर्माखोलाको पानी पथान्तरणका लागि आवश्यक सम्पूर्ण भौतिक संरचना तयार भइसकेको बताउँदै उहाँले अहिले रिबर्माखोलाको पानी सुरुङमार्फत सुन्दरीजल प्रशोधन केन्द्रसम्म पथान्तरणको सफल परीक्षण गरिएको छ । यो वर्ष बर्खायाममा कुनै क्षति नपुगोस् भनेर पूर्वतयारीमा विशेष ध्यान दिइएको उहाँको भनाइ छ ।",
      "link": "https://gorkhapatraonline.com/news/159719",
      "image": "https://gorkhapatraonline.com/storage/media/281494/conversions/Melmchi-News-Photo-01-original-thumb.jpg"
    },
    {
      "slug": "159718",
      "title": "इजरायलका नेपालीको उद्धार कार्ययोजना",
      "timestamp": 1750204800000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले युद्धग्रस्त देश इजरायलमा कार्यरत श्रमिकलाई सुरक्षित गर्दै उद्धार गर्ने विषयमा कार्ययोजना बनाएको छ ।",
      "longContent": "काठमाडौँ, असार ४ गते । श्रम, रोजगार तथा सामाजिक सुरक्षा मन्त्रालयले युद्धग्रस्त देश इजरायलमा कार्यरत श्रमिकलाई सुरक्षित गर्दै उद्धार गर्ने विषयमा कार्ययोजना बनाएको छ । श्रम मन्त्रालयमा मङ्गलबार श्रम सचिव कृष्णहरि पुष्करको अध्यक्षतामा परराष्ट्र, गृह, पर्यटन, कानुन तथा संसदीय समिति, वैदेशिक रोजगार विभाग र सरोकारवालासहितको आपतकालीन बैठकले सो विषयको कार्ययोजना बनाएको हो । बैठकले गएको शुक्रबारदेखि इजरायल र इरानबिच युद्ध चर्किन थालेसँगै मध्यपूर्वी देशमा कार्यरत नेपाली श्रमिकलाई सुरक्षित गर्ने र उद्धार गर्ने विषयमा कार्ययोजना बनाएर अगाडि बढ्ने विषयमा सहमति भएको जनाइएको छ । विभागका महानिर्देशक कमलप्रसाद भट्टराईले बैठकमा नेपाली श्रमिकको उद्धार गर्न राज्यका सबै संयन्त्र परिचालन गर्ने र आवश्यक स्रोत जुटाउने निर्णय भएको जानकारी दिनुभयो । स्थलगत मार्गबाट उद्धार गर्न छिमेकी देशमा प्रवेश गर्न सीमामै भिसा उपलब्ध गराउन अनुरोध गर्ने र आपतकालीन कामबाहेक मध्यपूर्व क्षेत्रमा यात्रा नगर्न ट्राभल एडभाइजरी जारी गर्ने निर्णय भएको पनि उहाँले जानकारी दिनुभयो ।  महानिर्देशक भट्टराईका अनुसार युद्धग्रस्त क्षेत्रका नेपालीलाई मानसिक परामर्श सेवा सुरु गर्ने, मध्यपूर्वमा श्रमिक नलैजान रोजगारदातालाई अनुरोध गर्ने, श्रमिकको हवाई टिकट सार्न लाग्ने खर्च मिनाहा गर्न पर्यटन मन्त्रालयमार्फत उडान कम्पनीलाई अनुरोध गर्ने निर्णय भएको छ । यस्तै दूतावासलाई आवश्यक स्रोत उपलब्ध गराउने र आफ्ना नागरिक उद्धार गर्दा नेपालीलाई पनि स्थान दिन भारत र चीनलाई अनुरोध गर्ने निर्णय बैठकले गरेको छ । महानिर्देशक भट्टराईले विभागबाट विभिन्न माध्यम प्रयोग गरेर त्यहाँ कार्यरत श्रमिकसँग प्रत्यक्ष कुराकानी गर्दा कतिपयले आफूहरू सुरक्षित रहेकाले अहिलेको अवस्थामा रोजगारी छोडेर नफर्किने प्रतिक्रिया दिएको जानकारी दिनुभयो । केहीले भने पछिल्लो दिनमा युद्धसँगै असुरक्षा पनि बढेकाले त्रसित भएको मनोविज्ञान प्रकट गरेको हुँदा उहाँहरूलाई मनोपरामर्श सेवा दिन वैदेशिक रोजगार बोर्ड र सामाजिक सुरक्षा कोषलाई बैठकले निर्देशन दिएको छ । इजरायलमा रहेको नेपाली दूतावासका अनुसार पाँच हजारभन्दा बढी नेपाली इजरायलमा छन् । वैदेशिक रोजगार विभागका अनुसार पछिल्लो पटक दुई सरकारबिच जिटुजी गरेर गएकाको सङ्ख्या एक हजार ८८८ जना छन् । अन्य कृषिमा काम र अध्ययन गर्न र अन्य देशबाट विभिन्न काम गर्न त्यहाँ पुगेका छन् । यसैबिच सहायक श्रमिक केयर गिभरमा इजरायल जाने भिसा र टिकट लिएर बसेका ३५ जनाको टिकट रद्द गरिएको छ । इजरायलमा केयर गिभरमा जान असार ७ गते शनिबारका लागि टिकट लिएकालाई तत्काल नपठाउन इजरायली पक्षबाट पत्राचार भएपछि उनीहरूको टिकट रद्द गरिएको हो ।",
      "link": "https://gorkhapatraonline.com/news/159718",
      "image": "https://gorkhapatraonline.com/storage/media/281493/conversions/esrael_83fJC50syh_qwFXlOtx7N-original-thumb.jpg"
    },
    {
      "slug": "159716",
      "title": "किन रोकियो निजामती विधेयक पारित प्रक्रिया",
      "timestamp": 1750204800000,
      "source": "gp",
      "content": "राज्यव्यवस्था तथा सुशासन समितिबाट सर्वसम्मत पारित भई प्रतिनिधि सभामा पेस भएको निजामती सेवा विधेयकको प्रतिवेदनको प्रावधानमा उच्च राजनीतिक तहबाटै चासो व्यक्त भएपछि पारितको प्रक्रिया रोकिएको छ ।",
      "longContent": "गोरखापत्र समाचारदाताकाठमाडौँ, असार ४ गते । राज्यव्यवस्था तथा सुशासन समितिबाट सर्वसम्मत पारित भई प्रतिनिधि सभामा पेस भएको निजामती सेवा विधेयकको प्रतिवेदनको प्रावधानमा उच्च राजनीतिक तहबाटै चासो व्यक्त भएपछि पारितको प्रक्रिया रोकिएको छ । विधेयकको प्रतिवेदनमा रहेको अवकाश र राजीनामा दिएका कर्मचारीले सरकारी वा संवैधानिक नियुक्ति लिन दुई वर्षको ‘कुलिङ अफ पिरियड’ मा प्रशासकको असन्तुष्टि छ । प्रतिवेदनको उक्त विषयमा सोमबार मन्त्रीपरिषद्को नियमित बैठकमा समेत छलफल भएको थियो । समिति सभापतिसँगको परामर्शपछि मात्र विधेयक अघि बढाउने तयारीसाथ मङ्गलबार पारित कार्यसूची रोकिएको हो । निजामती विधेयक पारित र नागरिक विधेयक प्रतिवेदन पेसको कार्यसूची मङ्गलबार प्रतिनिधि सभामा थियो । यसअघि अवरोधबिच बैठक चलाइए पनि पहिलो बैठक रोकिएपछि सूचना टाँसेर बिहीबारसम्म स्थगित गरिएको हो । राज्य व्यवस्था तथा सुशासन समिति सभापति रामहरि खतिवडासँग प्रधानमन्त्रीले बुधबार छलफलसमेत गर्ने तयारी गर्नुभएको छ । ‘कुलिङ अफ पिरियड’ का विषयमा मुख्यसचिव, संसद्का महासचिवसहितका उच्च प्रशासकले यसअघि पनि राजनीतिक ‘लबिइङ’ गरेका थिए । प्रधानमन्त्री केपी शर्मा ओली, सत्ता साझेदार दल नेपाली कांग्रेसका सभापति शेरबहादुर देउवा, सभामुख देवराज घिमिरे, राष्ट्रिय सभा अध्यक्ष नारायणप्रसाद दाहाललगायतसँग जेठ पहिलो साता भेटेरै असन्तुष्टि जनाएका थिए । सोपछि पनि समितिले प्रतिवेदनमा कुनै हेरफेर नगरी असार १ गते प्रतिनिधि सभामा पेस भएको थियो । राज्य व्यवस्था समितिका सभापति रामहरि खतिवडाले समितिले सर्वसम्मत रूपमा प्रतिवेदन तयार पारी पेस गरेको अवस्थामा सभामुखले चाँडै पारितको प्रक्रिया अघि बढाउने अपेक्षा रहेको बताउनुभयो । उहाँले भन्नुभयो, “कसैसँग दुराग्रह र पूर्वाग्रह राखेर हामीले ‘कुलिङ पिरियड’ को व्यवस्था ल्याएका हैनौँ ।  कर्मचारीको विज्ञता सरकारले जहिले पनि प्रयोग गर्छ र गर्न सक्छ । कुनै व्यक्ति हेरेर हामीले कानुन बनाउने होइन । यो विधिका लागि हो । कसैलाई व्यक्तिलक्षित गरेर र व्यक्ति हेरेर हामीले कानुन बनाएका होइनौँ । सर्वसम्मत रूपमा प्रतिवेदन पारित भएको हो । समितिले सर्वसम्मत रूपमा दलीय प्रतिनिधि राखेर गरेको निर्णयसँग असहमत हुनुपर्ने कारण छैन । सभामुखले चाँडै यसलाई पारितको प्रक्रियामा लैजानुहुने छ भन्ने अपेक्षा छ ।”समितिले निजामती र अन्य सरकारी सेवाबाट अवकाश पाएको दुई वर्षसम्म संवैधानिक तथा सरकारी नियुक्ति लिन नमिल्ने गरी व्यवस्था गरेको छ । कर्मचारीले सेवामा रहँदा नियुक्तिका लागि योग्य रहेको पदमा अवकाशपछि अयोग्य बनाउन लागिएको भन्दै आपत्ति जनाउँदै आएका छन् । संवैधानिक निकायमा नियुक्तिका लागि संविधान र तत्तत् कानुनमा अयोग्यताको व्यवस्था गर्नुपर्ने कर्मचारीको माग छ । प्रशासकको दबाबकै कारण ‘कुलिङ अफ पिरियड’ को व्यवस्था उपसमिति र समितिमा पटक पटक परिमार्जन भएको थियो । कांग्रेस सांसद दिलेन्द्र बडू नेतृत्वको उपसमितिले तयार पारेको प्रतिवेदनमा कूटनीतिक र न्यायाधीश नियुक्तिमा उक्त व्यवस्था लागु नहुने उल्लेख थियो तर प्रशासन समूहका कर्मचारीले समितिमै विरोध जनाएपछि निजामती र अन्य सरकारी सेवासमेत शब्द राखेर सबैका लागि समान व्यवस्था गरिएको थियो । उक्त व्यवस्था हटाउन प्रशासकको दौडधुप बढेपछि समितिले राजीनामा दिएर सेवाबाट अलग भएकालाई पनि उक्त दुईबर्से प्रावधान लागु हुने गरी प्रतिवेदनलाई अन्तिम रूप दिएको थियो । अवकाशलगत्तै स्वार्थ बाझिने जिम्मेवारीमा समेत जाने प्रचलन बढेको भन्दै सरकारले मूल विधेयकमै उक्त व्यवस्था प्रस्ताव गरेको थियो । सरकारले गरेको प्रस्तावमा पूर्वस्वीकृति लिएमा नियुक्ति लिन पाइने व्यवस्था थियो तर संसदीय समितिले दुई वर्षसम्म कुनै पनि नियुक्ति लिन नपाउने गरी प्रतिवेदन तयार पारेको हो ।",
      "link": "https://gorkhapatraonline.com/news/159716",
      "image": "https://gorkhapatraonline.com/storage/media/281490/conversions/4556-original-thumb.jpg"
    },
    {
      "slug": "159715",
      "title": "चोभार गल्छीमा गेग्रान, बाढी थुनिने जोखिम",
      "timestamp": 1750204800000,
      "source": "gp",
      "content": "सङ्घीय सरकारका निकाय र स्थानीय सरकारबिच समन्वय नहुँदा काठमाडौँ उपत्यकाको चोभारस्थित गल्छीमा थुप्रिएको माटो, बालुवा, ढुङ्गासहित गेग्रान हटाउन ढिलाइ भएको छ । काठमाडौँ कीर्तिपुर वडा नं. ६ र ललितपुर महानगरपालिका वडा नं. १८ स्थित बागमती नदी बहाव क्षेत्रमा थुप्रिएको गेग्रान व्यवस्थापनमा अलमल भएको हो ।",
      "longContent": "काठमाडौँ, असार ४ गते । सङ्घीय सरकारका निकाय र स्थानीय सरकारबिच समन्वय नहुँदा काठमाडौँ उपत्यकाको चोभारस्थित गल्छीमा थुप्रिएको माटो, बालुवा, ढुङ्गासहित गेग्रान हटाउन ढिलाइ भएको छ । काठमाडौँ कीर्तिपुर वडा नं. ६ र ललितपुर महानगरपालिका वडा नं. १८ स्थित बागमती नदी बहाव क्षेत्रमा थुप्रिएको गेग्रान व्यवस्थापनमा अलमल भएको हो । २०८१ असोज १० देखि १३ गतेसम्मको भीषण वर्षा र बाढीले लगेको ठुला ढुङ्गा, लेदो र बलौटे माटो चोभार गल्छीको मुखैमा ठोस भएर बसेको छ । वर्षा र बाढी आएको बेला माथिबाट पहिरो खस्ने र त्यहाँ रुख अड्किए काठमाडौँ डुबानमा पर्न सक्ने चिन्ता छ । वर्षा र बाढी सुरु भए पनि सहरी विकास मन्त्रालय अन्तर्गत अधिकारसम्पन्न बागमती सभ्यता एकीकृत विकास समिति, गृह मन्त्रालय अन्तर्गत राष्ट्रिय विपत् जोखिम न्यूनीकरण तथा व्यवस्थापन प्राधिकरण, ललितपुर महानगरसँग कीर्तिपुर नगरपालिकाको कुरा नमिल्दा गल्छी आसपासको बागमती बहाव क्षेत्रको अवरोध कायमै छ । राष्ट्रिय विपत् जोखिम न्यूनीकरण तथा व्यवस्थापन प्राधिकरणको जेठ १४ गते सम्पन्न बैठकले ‘चोभार गल्छी साँघुरो भई २०८१ असोज १० देखि १३ गतेसम्म परेको वर्षाका कारण बागमती नदीमा पानीको सतह बढ्न गई काठमाडौँ उपत्यकाका नख्खु, कुलेश्वर, थापाथली, बल्खुलगायतका भूभागमा डुबान भएको हुँदा पुनः उक्त प्रकारको क्षति हुन नदिन नेपाली सेनाबाट सहयोग लिई चोभार गल्छीमा रहेको अवरोध हटाउन सहरी विकास मन्त्रालयलाई निर्देशन दिने’ निर्णय गरेको थियो तर कीर्तिपुर नगरपालिकाका प्रमुख कृष्णमान डङ्गोल र उपप्रमुख शुभलक्ष्मी शाक्य (सुनिता) ऐतिहासिक र पुरातात्त्विक महत्वको चोभार गल्छी ‘साँघुरो भएको’ भन्ने विषय गलत भएको तर्क गर्दै अध्ययनबिना खोल्न नदिइने बताउनुहुन्छ । प्रमुख डङ्गोलले भन्नुभयो, “चोभार गल्छीका सम्बन्धमा चर्चा सुनेको हुँ तर औपचारिक रूपमा सम्बन्धित निकायबाट कुनै पत्र वा जानकारी आएको छैन । समन्वयबिना चोभारको गल्छीमा कुनै काम अघि बढाउन सकिँदैन ।”उपप्रमुख शाक्यले पनि चोभारको गल्छी खोल्ने भनेर भइरहेको चर्चापछि स्थानीयले आपत्ति व्यक्त गरेको बताउँदै स्थानीय तहसँग समन्वय र पुरातात्त्विक अध्ययनबिना कुनै काम अघि बढाइए स्वीकार्य नहुने चेतावनी दिनुभयो । ‘गेग्रान हटाउने भनेका हौँ’अधिकारसम्पन्न बागमती सभ्यता एकीकृत विकास समिति र राष्ट्रिय विपत् जोखिम न्यूनीकरण तथा व्यवस्थापन प्राधिकरणले चोभारको गल्छी खोल्ने नभनेको प्रस्ट पार्दै त्यहाँ थुप्रिएको माटो, बालुवा र ढुङ्गा हटाउने तयारी भएको जनाएको छ । समितिका आयोजना उपनिर्देशक एवं सूचना अधिकारी उद्धव नेपाल र प्राधिकरणका उपसचिव एवं प्रवक्ता रामबहादुर केसीले चोभार गल्छीमा रहेको गेग्रान हटाइने बताउनुभयो । उपनिर्देशक नेपालले भन्नुभयो, “गेग्रान, ढुङ्गा र माटो हटाउनका लागि ललितपुर महानगर वडा नं. १८ ले निवेदन दिएको छ । त्यसका लागि सिमानामा रहेकाले कीर्तिपुरको सहमति चाहिन्छ । त्यसकारण विपत् जोखिम आकलन गरेर व्यवस्थापनका लागि प्राधिकरणसँग समन्वय थालिएको हो ।”उहाँका अनुसार ढुङ्गासहितको गेग्रान हटाउने सन्दर्भमा नेपाली सेनाको सहयोग लिने र भूगर्भ विभागका भूगर्भविद्सहितको टोलीले स्थलगत अध्ययन पनि गरेको छ । उहाँले भन्नुभयो, “वर्षा सुरु भएको छ । त्यसैले छिट्टै व्यवस्थापन गर्नु पर्छ ।  त्यहाँ अहिले पनि पानी जमेको छ । बाढी आएको बेला त्यहाँ रुख अड्किएमा पनि काठमाडौँमा डुबानको गम्भीर अवस्था हुन सक्छ । सेनाको निर्णयको प्रतीक्षामा हामी छौँ ।”ललितपुर महानगरपालिका वडा नं. १८ का अध्यक्ष दामोदर खड्काले जिल्ला प्रशासन कार्यालय, नेपाली सेना, सशस्त्र प्रहरी बल, नेपाल प्रहरीसहित सरोकारवालाले स्थलगत अध्ययन गरिसकेको र अब चोभारको गल्छीको माथिल्लो भागमा थुप्रिएका ढुङ्गा हटाउनुपर्ने बताउनुभयो । उहाँले भन्नुभयो, “चट्टान फुटेर अड्किएका छन् । ती नहटाए जोखिमपूर्ण हुन्छ । सरकारको ध्यान जाओस् ।”",
      "link": "https://gorkhapatraonline.com/news/159715",
      "image": "https://gorkhapatraonline.com/storage/media/281489/conversions/Photo_Chobhar_Galchhi_Kathmandu_Flood_Cleaning_AA_Asar_3_Gate-original-thumb.jpg"
    },
    {
      "slug": "159714",
      "title": "प्लास्टिकको विकल्प बायो झोला",
      "timestamp": 1750204800000,
      "source": "gp",
      "content": "सहर, बजार, घरखेत जताततै प्लास्टिक प्रदूषणले आक्रान्त बनाइरहेका बेला केही हात प्लास्टिकको विकल्प खोज्न र प्रयोग कम गराउन एकजुट भएका छन् । सरकारले नेपालमा ४० माइक्रोनभन्दा पातला प्लास्टिक झोला प्रयोग गर्न प्रतिबन्ध लगाएको छ । प्लास्टिक झोलाको विकल्प आमनागरिकले पाउन नसकेका बेला धीरज श्रेष्ठले प्लास्टिकको विकल्प दिने प्रयत्न थाल्नुभएको छ । उहाँले इको ¥याप नेपालमार्फत ‘म प्लास्टिक हैन’ नारासहित बायो झोला उत्पादन सुरु गर्नुभएको छ ।",
      "longContent": "काठमाडौँ, असार ४ गते । सहर, बजार, घरखेत जताततै प्लास्टिक प्रदूषणले आक्रान्त बनाइरहेका बेला केही हात प्लास्टिकको विकल्प खोज्न र प्रयोग कम गराउन एकजुट भएका छन् । सरकारले नेपालमा ४० माइक्रोनभन्दा पातला प्लास्टिक झोला प्रयोग गर्न प्रतिबन्ध लगाएको छ । प्लास्टिक झोलाको विकल्प आमनागरिकले पाउन नसकेका बेला धीरज श्रेष्ठले प्लास्टिकको विकल्प दिने प्रयत्न थाल्नुभएको छ । उहाँले इको ¥याप नेपालमार्फत ‘म प्लास्टिक हैन’ नारासहित बायो झोला उत्पादन सुरु गर्नुभएको छ । उहाँले भन्नुभयो, “झट्ट हेर्दा प्लास्टिकजस्तै देखिन्छ तर प्लास्टिक हैन, बजारका सामानसँगै ठुला फोहोर हाल्न सकिने आकारका बायो झोला हुन् ।” उहाँका अनुसार व्यापक प्रचलित प्लास्टिक झोला कहिल्यै कुहिँदैन । माटो, पानी र वातावरण दूषित बनाएर सयौँ वर्ष रहन्छ । बायो झोला जमिनमा परेको १८० दिनमा कुहिन्छ । श्रेष्ठका अनुसार बायो झोला मकै, उखु र आलुको ‘स्टार्च’ (मेसिनबाट बनाइएको धुलो) बाट बनाइएको हुन्छ । बजारमा पाइने प्लास्टिकका जति पनि आकारप्रकारका झोला छन्, तिनै आकारमा बायो झोला पाइन्छ । यी झोला किलोको चार सय रुपियाँमा पाउन सकिन्छ । बजारमा पाइने प्लास्टिक झोला करिब तीन सय ५० रुपियाँ प्रतिकिलोमा बिक्री भइरहेका छन्, जसले सोझै मानव स्वास्थ्य र प्रकृतिमा दुस्प्रभाव निम्त्याइरहेको छ । उहाँले थप्नुभयो, “त्यस्ता झोला विस्थापित गर्ने उद्देश्यसहित बनेको बायो झोला मानव स्वास्थ्य हितकर मात्र हैन, वातावरणमैत्री छ, कार्बन पनि उत्सर्जन गर्दैन ।” सुरुवातमा भाटभटेनी सुपर स्टोरमा प्रयोगका रूपमा बायो झोलाको बिक्री थालिएको छ । यसबाहेक नर्भिक अस्पताल, चिरायु अस्पताल, सोल्टी, म्यारियटलगायतका केही ठुला होटलले पनि बायो झोला लिन थालेका छन् । बजारीकरण र नीतिगत कडाइ सरकारले गरिदिएमा बायो झोला देशव्यापी गराएर प्लास्टिक झोला विस्थापित गर्न सकिने दाबी उहाँको छ । सरकारले यस वर्षको बजेटमार्फत वातावरणमैत्री उद्योगलाई सहुलियत र अनुदानको घोषणा गरेको छ । सरकारले प्रतिबन्ध लगाए पनि बजारमा १५ देखि २० माइक्रोनका प्लास्टिक प्रयोग भइरहेकाले बायो झोलाले ठाउँ लिन सकेको छैन । अहिले थोरै उत्पादन गरिरहेकाले उत्पादन मूल्य थोरै महँगो परेको श्रेष्ठ बताउनुहुन्छ । जब बायो झोलाले बजार लिन्छ, तब उत्पादन बढेसँगै अहिलेको भन्दा धेरै कममा ग्राहकको हातमा पुग्ने उहाँको भनाइ छ । दैनिक चार टन बायो झोला उत्पादन गर्न सकिने क्षमता उहाँको उद्योगसँग छ । प्लास्टिकका झोलाजस्तै गाउँघरमा हुने भोजभतेरमा प्रयोग भइरहेका प्लास्टिकका थाल, प्लेट, चम्चा–काँटा आदि पनि विस्थापित हुनुपर्ने धारणा प्रेरणा डङ्गोल राख्नुहुन्छ । हेल्थ इन्भायरोमेन्ट क्लाइमेट एक्सन फाउन्डेसन (हेक्याप) मार्फत उहाँले देशका विभिन्न स्थानमा प्लास्टिकको विकल्पमा बनेका सामग्री खोजी र प्रवर्धन थाल्नुभएको छ । उहाँले पूर्वी नेपालमा अत्यधिक उत्पादन हुने सुपारीका पातबाट स्थानीयले थालेको उत्पादन थाल, कचौरा, प्लेट, चम्चा आदि प्रवर्धन गर्न सरकारले सघाउनुपर्ने औँल्याउनुभयो । त्यति मात्र होइन, हरेक घरमा प्रयोग हुने प्लास्टिकका सामानको विकल्पमा बाँसको काइँयो, ब्रस, ऐनाको खापा, सौन्दर्य सामग्री राख्ने भाँडा आदिको पनि प्रवर्धन उहाँले थाल्नुभएको छ । प्लास्टिकलाई सोझै जमिनमा पुर्नुभन्दा यसको पुनप्र्रयोग पनि प्रवर्धन हुँदै छ । पानीका बोतलबाट बनेका झोला, सुटकेस आदिबारे सचेतना दिने र समुदायलाई यस्ता सामग्री निर्माणमा सघाइरहेको हेक्यापकै श्रम वस्तीले जानकारी दिनुभयो । प्लास्टिक प्रदूषण कम गर्ने उद्देश्यसहित नेपालमा भएका प्रयासको सङ्कलन र प्रवर्धन गर्न देशभरका नगरपालिका र गाउँपालिका गरेर आठ वटासँग सहकार्य गरिएको छ । उहाँले भन्नुभयो, “स्थानीय स्वयम्सेवी र विद्यार्थीलाई परिचालन गर्दै प्लास्टिक प्रदूषण कम गर्न र भएकालाई पुनप्र्रयोग गर्न सघाउँछौँ ।” अहिले प्लास्टिक पुनर्प्रयोगमा काम गरिरहनुभएका लवराज रिमाल पहिले प्राङ्गारिक मल बनाउनुहुन्थ्यो । गत वर्षदेखि भने रिक्लेम नेपाल नामक कम्पनीबाट फोहोर प्लास्टिकबाट बोर्ड निर्माण गर्न थाल्नुभयो । बजारमा पाइने काठको प्लाइउडको विकल्पमा यसको प्रयोग गरेर विभिन्न प्रकारका फर्निचर बनाउन सकिन्छ ।  उहाँले भन्नुभयो, “मुढा, कुर्सी, टेबल, जुत्ता, पुस्तक राख्ने र्‍याक, अन्य सजावटका सामग्री राख्ने सोकेस बनाउन सकिन्छ ।” अहिले आठ बाई चारको ८० वटा प्लास्टिक प्लाई उत्पादन गरिरहेको उहाँले बताउनुभयो । हेर्दाखेरी मार्बल जस्तो देखिने भएकाले भुइँमा बिछ्याउन पनि सकिन्छ । काठभन्दा सस्तो, टिकाउ र सुन्दरसँगै वातावरण विनाश रोक्न सघाउने गरी प्रशोधन प्रविधि अपनाइएकाले सरकारले बजार प्रवर्धनमा सघाउन सक्ने ठाउँ उहाँ देख्नुहुन्छ । जेन्सन महर्जन पनि सहरीजन्य फोहोरमा आधारित काम गर्नुहुन्छ । कीर्तिपुर र शङ्खरापुरमा चाउचाउ, लेज, कुरकुरे आदिका खोल बटुलेर त्यसको पुनर्प्रयोगलाई ध्यान दिइएको छ । उहाँले भन्नुभयो, “एकैचोटि बजारबाट हटाउन सकिन्न, पुनर्प्रयोगका लागि सामग्री बनाउनैपर्छ ।” प्लास्टिकका खोलबाट लामो धागो बनाएपछि कपडा जस्तो बुनेर ढक्की, फूलदानी, भाँडा, चकटी आदि बनाएर बिक्री गरिने गरिएको छ । वातावरण विभागका महानिर्देशक ज्ञानराज सुवेदीका अनुसार त्यस्ता प्लास्टिकका सामग्री मानिसको शिरदेखि पाउसम्म र घरदेखि कार्यालयसम्म प्रयोग भइरहेका छन् । तिनको प्रयोग ठप्पै रोक्न सकिने अवस्था एकै पटक हुँदैन तर तिनको विकल्प खोज्दै, प्रयोग कम गर्दै र पुनर्प्रयोग गर्र्र्दै जाँदा त्यसले पुर्‍याएको व्यापक प्रभावलाई न्यूनीकरण गर्न सकिन्छ ।",
      "link": "https://gorkhapatraonline.com/news/159714",
      "image": "https://gorkhapatraonline.com/storage/media/281488/conversions/plasticko-bikalpa-(1)-original-thumb.jpg"
    },
    {
      "slug": "159703",
      "title": "१३ सयमा डेंगु पुष्टि : बागमती प्रदेशमा सबै भन्दा बढी संक्रमित",
      "timestamp": 1750118400000,
      "source": "gp",
      "content": "इपिडिमियोलोजी तथा रोग नियन्त्रण महाशाखा  अन्तर्गत कीटजन्य शाखाका प्रमुख डा‍. गोकर्ण दाहालका  अनुसार पुसयता ७२ जिल्लामा एक हजार ३०३ जनामा डेंगु पुष्टि भएको हो।",
      "longContent": "काठमाडौँ, असार ३ गते। इपिडिमियोलोजी तथा रोग नियन्त्रण महाशाखाका अनुसार एक हजार बढीमा डेंगु संक्रमण पुष्टि भएको छ। इपिडिमियोलोजी तथा रोग नियन्त्रण महाशाखा  अन्तर्गत कीटजन्य शाखाका प्रमुख डा‍. गोकर्ण दाहालका  अनुसार पुसयता ७३ जिल्लामा एक हजार ३६० जनामा डेंगु पुष्टि भएको हो। डेंगु संक्रमण सबै भन्दा बढी बागमती, कोशी र गण्डकी प्रदेशमा सबै भन्दा बढी डेंगु सङ्क्रमण पुष्टि भएको छ। तथ्यांक अनुसार बागमतीमा प्रदेशमा ३४८, कोशी प्रदेशमा २८२, गण्डकी प्रदेशमा २३५ जनामा डेंगु पुष्टि भएको छ। त्यसैगरी, लुम्बिनी प्रदेशमा २१५, सुदूरपश्चिम प्रदेशमा १७४, कर्णाली प्रदेशमा ३२ र मधेश प्रदेशमा १८ जनामा डेंगु पुष्टि भएको डा. दाहालले जानकारी दिनुभयो। जिल्ला अन्तर्गत काठमाडौँमा सबै भन्दा बढी डेंगु पुष्टि भएको छ। काठमाडौँमा १४०, कास्कीमा ९२, सुनसरीमा ८७, झापामा ८०, चितवनमा ६२, पाल्पामा ६० जनामा डेंगु पुष्टि भएको छ। त्यसैगरी, रुपन्देहीमा ५१, कञ्चनपुरमा ३७, दाङमा ३६, भक्तपुरमा ३० जनामा डेंगु पुष्टि भएको छ। शुक्रराज ट्रपिकल तथा सरुवा रोग अस्पतालका सरुवारोग विशेषज्ञ डा. शेरबहादुर पुनले विस्तारै डेंगुको सङ्क्रमण बढ्दै जाने बताउनुहुन्छ। लामखुट्टे देखिन सुरु भइसकेकोले केही दिनमै जोखिम ह्वातै बढ्न सक्ने डा. पुनको भनाइ छ। उहाँले डेंगु कुनै पनि समयमा कुनै पनि स्थानमा तीव्र गतिमा फैलने सक्ने बताउनुहुन्छ। डेंगु हुनबाट बच्ने एक मात्र उपाय भनेको लामखुट्टेको टोकाइबाट बच्ने हो। चिकित्सकका अनुसार डेङ्गु रोग एडिज जातका लामखुट्टेको टोकाइबाट सर्दछ। एडिज जातका लामखुट्टे सफा पानी जम्मा भएको जुनसुकै भाँडोमा हुर्कन सक्दछ। डा. पुनका अनुसार असाध्यै शरीर दुख्ने, खाना मन नलाग्ने, पखाला लाग्ने डेंगुका प्रमुख लक्षण हुन्। त्यो बाहेक आँखाका उच्च ज्वरो आउने, जोर्नी र मांसपेशी, आँखाको गेडी, टाउको दुख्नु, शरीरमा राता बिमिरा आउनु, वाकवाकी लाग्नु वा वान्ता हुने डेंगुका लक्षण हुन्। गिजाबाट रगत बग्ने, तारन्तार वान्ता हुने, बान्तामा रगत देखिने, चिडचिडापन  वा छटपटी हुने वा रिङ्गाटा लाग्ने, अत्याधिक पेट दुख्ने, लगातार डाइरिया हुने जस्ता गम्भिर लक्षण देखिन्छन्। डेंगु सङ्क्रमणको उपचार लक्षणका आधारमा गरिन्छ। चिकित्सकअनुसार प्राय डेंगु सङ्क्रमणका लक्षण आफै हराएर जान्छन्। थोरै केसमा मात्र अस्पतालमा भर्ना गर्नुपर्ने अवस्था आउने चिकित्सकको भनाइ छ। डेंगु रोग घरमानै बसेर उपचार गर्न सकिन्छ। सङ्क्रमितले घरमा नै बसेर उपचार गर्दा चिकित्सकको सल्लाह बमोजिम दुखाइ कम गर्ने र ज्वरो घटाउन प्यारासिटामोल खाना चिकित्सकको सुझाव छ। डेंगु सङ्क्रण भएको समयमा बु्रफिन र एन्टिवायोटिन नखान चिकित्सकको सुझाव छ। यदि बिरामीमा गम्भीर लक्षण देखिएमा तुरुन्त अस्पतालमा लैजान डा. पुनको आग्रह छ।रोग प्रतिरोधात्मक क्षमता कम भएका, दीर्घ रोगी, पाँच वर्ष मुनिका बालबालिका, ज्येष्ठ नागरिक, गर्भवती यसको जोखिममा हुने गर्छन्। यति जोखिम समूहका मानिसमा डेंगु सङ्क्रमण भएमा गम्भीर लक्षण देखिने चिकित्सक बताउछन्। डेङ्गुबाट बच्न के गर्ने ?लामखुट्टेको टोकाइबाट जोगिन र व्यक्तिगत सुरक्षाका उपाय अपनाउन चिकित्सकको सुझाव छ। लामखुट्टेको टोकाइबाट बच्नु नै डेंगुको सङ्क्रमणबाट बच्ने एक मात्र उपाय हो। लामखुट्टेको टोकाइबाट बच्न पुरै शरीर ढाक्ने लुगा लगाउने, धूप बाल्ने, मलम लगाउन पुनको सुझाव छ। उहाँ भन्नुहुन्छ, ‘लामखुट्टे नियन्त्रण गर्न लामखुट्टेले फुल पार्न सक्ने सम्भावित घर, विद्यालय, कार्यलय वरपरका पानी जम्ने सबै ठाउँ सफा गर्ने, पानी राख्ने भाडाँ बेलाबेलासफा गर्ने र लामखुट्टेको फुल नष्ट गर्नुपर्छ।’ डेंगु नियन्त्रण गर्न सरकार के गर्दै छ यो वर्ष डेङ्गु सङ्क्रमणले महामारीको रुप नलियोस भनेर स्वास्थ्य मन्त्रालय काम अगाडि बढाएको मन्त्रालयका प्रवक्ता डा. प्रकाश बुढाथोकीले जानकारी दिनुभयो। उहाँका अनुसार सरकारले डेंगु नियन्त्रण गर्न ८० करोड बजेट विनियोजन गरेको छ। यदि डेंगु फैलिहालेमा स्वास्थ्य संस्थामा फोकल प्वाइन्ट तोक्ने र डेंगुको उपचारमा चाहिने सामग्री तयारी अवस्थामा राखेको डा. बुढाथोकीको दाबी छ। साथै उहाँले डेंगु नियन्त्रण गर्न व्यक्ति स्वयम जिम्मेवार हुनुपर्नेमा जोड दिनुभयो। उहाँ भन्नुहुन्छ, “डेङ्गु नियन्त्रण गर्न घरबाट नै काम सुरु गर्नुपर्छ। जबसम्म डेंगु सङ्क्रमणले मलाई पनि समस्या पार्न सक्छ भनेर आत्मबोध गर्न सकिर्दैन तब सम्म यो सङ्क्रमणलाई निर्मुल पार्न गाह्रो हुन्छ।”",
      "link": "https://gorkhapatraonline.com/news/159703",
      "image": "https://gorkhapatraonline.com/storage/media/281473/conversions/dengue-original-thumb.jpg"
    },
    {
      "slug": "159682",
      "title": "प्रधानमन्त्रीलाई सुनचाँदी व्यवसायीको ध्यानाकर्षण",
      "timestamp": 1750118400000,
      "source": "gp",
      "content": "प्रधानमन्त्री केपी शर्मा ओलीलाई सुनचाँदी व्यवसायसँग सम्बन्धित सङ्घ–संस्थाका नेतृत्वले आगामी आर्थिक वर्षको बजेट वक्तव्यमा सुनचाँदी कारोबारमा दुई प्रतिशत विलासिता कर लगाउने व्यवस्थाप्रति ध्यानाकर्षण गराएका छन्।",
      "longContent": "काठमाडौँ, असार  ३ गते। प्रधानमन्त्री केपी शर्मा ओलीलाई सुनचाँदी व्यवसायसँग सम्बन्धित सङ्घ–संस्थाका नेतृत्वले आगामी आर्थिक वर्षको बजेट वक्तव्यमा सुनचाँदी कारोबारमा दुई प्रतिशत विलासिता कर लगाउने व्यवस्थाप्रति ध्यानाकर्षण गराएका छन्।प्रधानमन्त्री तथा मन्त्रिपरिषद्को कार्यालयमा भएको भेटमा नेपाल सुनचाँदी रत्न तथा आभूण महासङ्घका अध्यक्ष किसान सुनार, नेपाल सुनचाँदी व्यवसायी महासङ्घका अध्यक्ष अर्जुन रसाइली र नेपाल रत्न तथा आभूषण सङ्घका अध्यक्ष सुमनमान ताम्राकारसहितको टोलीले विलासिता कर लागु गर्दा आफूहरुको व्यवसाय धराशयी हुने भएकाले पुनः विचार गर्न माग गरेको हो। ती संस्थाहरुले कर र भन्सारका दर छिमेकी भारतको भन्दा बढी हुँदा नेपाली व्यवसायले प्रतिस्पर्धा गर्न नसक्ने भएकाले उक्त व्यवस्था कायम रहेमा आफूहरु आन्दोलनमा जान बाध्य हुने बताएका थिए।प्रधानमन्त्री ओलीले संवादबाट समस्याको समाधान खोज्न आफूले सम्बन्धित मन्त्रालयसँग बुझ्ने र मिल्नेसम्मका माग पूरा गर्न लागिपर्ने विश्वास दिलाउँदै आन्दोलनको बाटोमा नलाग्न आग्रह गर्नुभयो। रासस",
      "link": "https://gorkhapatraonline.com/news/159682",
      "image": "https://gorkhapatraonline.com/storage/media/281432/conversions/pm-meeting-original-thumb.jpg"
    },
    {
      "slug": "159681",
      "title": "‘लहानको आँप ब्राण्डिङ गरिएन’",
      "timestamp": 1750118400000,
      "source": "gp",
      "content": "फलको राजा भनेर चिनिएको आँप लहान नगरपालिकामा उत्पादन कम भएपछि यसवर्ष ब्राण्डिङ नगरेको लहान नगरपालिका कृषि शाखाले जनाएको छ ।",
      "longContent": "जीवछ यादवलहान, असार ३ गते । फलको राजा भनेर चिनिएको आँप लहान नगरपालिकामा उत्पादन कम भएपछि यसवर्ष ब्राण्डिङ नगरेको लहान नगरपालिका कृषि शाखाले जनाएको छ । लहान क्षेत्रमा उत्पादन हुने मालदह र बम्बइ प्रजातिको आँपको मिठो स्वाद र रसदार समेत हुने भएकाले यसको माग बढी हुने गर्छ । लहानलाई आँपको राजधानी पनि भनिएको छ । एक वर्ष बिराएर फल्ने आँप गत वर्ष लटरम्म फलेकाले यसवर्ष गत वर्षको तुलनामा २० प्रतिशत फल मात्र लागेकाले मागअनुसार पुर्‍याउन नसक्ने भएकाले यसवर्ष ब्राण्डिङ नगरेको लहान नगरपालिका कृषि शाखा प्रमुख प्रकाश साह हलुवाइले जानकारी गराउनुभयो । उहाँको अनुसार गत वर्ष लहान नगरपालिकाले लहान नगरपालिकाको उत्तरी भेगमा पर्ने आँपका बगैंचाबाट मालदह र बम्बइ प्रजातिको ९० मेट्रिक टन आँप सरस्वती कृषि सहकारी संस्थाको पहलमा काठमाडौं, पोखरा, हेटौंडालगायतका सहरमा लहान लेखिएको कार्टुनमा आँप प्याकिङ गरेर बिक्री गरिएको थियो । सिरहामा दुई हजार पाँच सय हेक्टरमा उत्पादन हुने आँपमध्ये लहानमा मात्र पाँचसय हेक्टरमा आँप उत्पादन भइरहेको छ । राष्ट्रिय राजमार्गको उत्तरी भेगमा पर्ने सिरहाको लहान, धनगडीमाई, गोलबजार, मिर्चैया र कर्जन्हा नगरपालिकाको चुरे क्षेत्रमा सुख्खा जमिनमा फल्ने आँप दक्षिणी भेगमा ओसिलो ठाउँमा फल्ने आँपभन्दा स्वादिलो र मिठो हुने गर्दछ । सप्तरीको सुरुङगामाइ नगरपालिकाको उत्तरी भेगमा पर्ने श्रीपुर क्षेत्रको आँप अति नै गुणस्तरीय हुने आँपको बिक्रीको लागि सङ्कलन हुने बजार पनि लहान नै हाे।यस वर्ष गत वर्षको तुलनामा आँपको प्रतिकिलो २० देखि ३० रुपियाँ महँगो भए पनि फलेका २० प्रतिशत आँप पनि ठेकेदारहरुले ठेक्का लिएर आँपको बगैंचामा आँप फलाउने हर्मोनलगायत विभिन्न औषधीको प्रयोग भएकाले आँपको स्वाद नहुँदा लहान नगरपालिका कृषि शाखाले ब्रान्डिङ गरेको छैन । लहानमा बिक्री भइरहेको आँपमा स्वास्थ्यलाई असर हुने औषधी प्रयोग गरेर आँप पकाउन थालिएको गुनासो बढेपछि लहान नगरपालिका कृषि शाखाले सम्बन्धित निकायलाई साथमा लिएर आँप बजार अनुगमन गर्दा आँप पकाउने त्यस्तो हानिकारक औषधी प्रयोग गरिएको फेला नपरेको कृषि शाखाका प्रमुख साहले प्रष्ट्याउनुभयो । राष्ट्रिय राजमार्गसँग जोडिएको र चुरे क्षेत्रको वातावरण रहेको लहान, गोलबजार, धनगढीमाई, गोलबजार मिर्चैया र कर्जन्हा नगरपालिकाले ५० प्रतिशत अनुदानमा आँपको बिरुवा कृषकलाई वितरण गर्ने कार्यक्रम ल्याएपछि आँप खेतीको विस्तार भइरहेको कृषि ज्ञान केन्द्र सिरहाका प्रमुख नरेन्द्र महासेठले जानकारी गराउनुभयो ।",
      "link": "https://gorkhapatraonline.com/news/159681",
      "image": "https://gorkhapatraonline.com/storage/media/281431/conversions/aapko-news--lahan.newsphotocapsion-jibachh-original-thumb.jpg"
    },
    {
      "slug": "159679",
      "title": "सदनमा रास्वपाको अवरोध हटाउन प्रमुख दलका नेतासँग सभामुखको छलफल",
      "timestamp": 1750118400000,
      "source": "gp",
      "content": "प्रतिनिधि सभाको चौथो ठुलो दल रास्वपाले संसद अवरोध जारी राखेको विषयमा सभामुखले अहिले बानेश्वरमा प्रमुख पाँच दलसँग छलफल गरिरहनुभएको छ।",
      "longContent": "काठमाडौँ, असार ३ गते। प्रतिनिधि सभाको चौथो ठुलो दल रास्वपाले संसद अवरोध जारी राखेको विषयमा सभामुखले अहिले बानेश्वरमा प्रमुख पाँच दलसँग छलफल गरिरहनुभएको छ। छलफलमा कानुन, न्याय तथा संसदीय मामिला मन्त्री अजयकुमार चौरसिया, उपसभामुख इन्दिरा राना, एमाले मुख्य सचेतक महेशकुमार बर्तौला, कांग्रेस प्रमुख सचेतक श्यामकुमार घिमिरे, माओवादी केन्द्रका प्रमुख सचेतक हितराज पाण्डे, रास्वपा प्रमुख सचेतक सन्तोष परियार र राप्रपा प्रमुख सचेतक ज्ञानबहादुर शाही हुनुहुन्छ।सभामुखले संसदमा जारी अवरोध खुलाउने विषयमा गृहमन्त्री रमेश लेखक, सत्तापक्षका मुख्य सचेतक बर्तौला र रास्वपा प्रमुख सचेतक परियारसँग अलग अलग छलफल गर्नुभएको थियो।यसैबिच विभिन्न दलका सांसदहरूले सदनमा रास्वपा सांसदहरू निलो स्कार्फमा संसद प्रवेश गरेकोबारे सभामुखको ध्यानाकर्षण गराएका छन्। उनीहरूले संसदमा क्रमशः अमर्यादित गतिविधि भएको भन्दै नियन्त्रणका लागि आग्रह गरे।सभामुखले यसबारेमा आफ्नो गम्भीर ध्यानाकर्षण भएको बताउँदै संसदीय मर्यादाभित्र बस्नु स्वयं सांसद र राजनीतिक दलहरूको कर्तव्य रहेको बताउँदै आफू स्वनियमनको पक्षमा रहेको बताउनुभयो।",
      "link": "https://gorkhapatraonline.com/news/159679",
      "image": "https://gorkhapatraonline.com/storage/media/281424/conversions/meeting1-original-thumb.jpg"
    },
    {
      "slug": "159647",
      "title": "ठेक्का रद्दपछि अघि बढ्न सकेन पुनर्निर्माण प्रक्रिया",
      "timestamp": 1750118400000,
      "source": "gp",
      "content": "धुलिखेल–खावा खण्डको चार किलोमिटर सडक विस्तार तथा कालोपत्रे आयोजना अझै अन्योलमा छ । करिव तीन वर्षअघि सुरु गरिएको यो आयोजना निर्माण व्यवसायीको लापरवाही, प्रशासनिक ढिलासुस्ती र अदालती पेचका कारण अलपत्र अवस्थामा पुगेको हो ।",
      "longContent": "काठमाडौँ, असार ३ गते । धुलिखेल–खावा खण्डको चार किलोमिटर सडक विस्तार तथा कालोपत्रे आयोजना अझै अन्योलमा छ । करिब तीन वर्षअघि सुरु गरिएको यो आयोजना निर्माण व्यवसायीको लापरवाही, प्रशासनिक ढिलासुस्ती र अदालती पेचका कारण अलपत्र अवस्थामा पुगेको हो । भक्तपुर सडक डिभिजन कार्यालयले २०७९ सालमा गौरी पार्वती कन्स्ट्रक्सन सेवासँग २० करोड १९ लाख रुपियाँको ठेक्कामा सम्झौता गरी काम सुरु गराएको थियो । सम्झौताअनुसार काम २०८० चैत मसान्तसम्म सकिनुपर्ने थियो । तर निर्माण कम्पनीले तोकिएको समयसीमा पार गरे पनि उल्लेखनीय प्रगति गर्न सकेन । प्रगति सन्तोषजनक नभएपछि डिभिजन कार्यालयले ठेक्का रद्द गरेको छ ।तर ठेकेदार कम्पनीले पाटन उच्च अदालतमा रिट दायर गरेपछि अदालतले अन्तरिम आदेशमार्फत पुनः टेण्डर, धरौटी जफत र कालो सूचीकरण रोक्का गर्न निर्देशन दिएको छ । यता सडक डिभिजनले पुनः टेण्डरको तयारी गरिसके पनि अदालतको आदेश र अर्थ मन्त्रालयबाट बजेट निकासा नहुँदा प्रक्रिया अघि बढ्न सकेको छैन । डिभिजन प्रमुखका अनुसार निर्माणकार्य सुरु गर्न तयार भए पनि कानुनी तथा वित्तीय बाधाले परियोजना अलपत्र बनेको हो । हालसम्म करिब २०–२५ प्रतिशत मात्र आर्थिक प्रगति भएको डिभिजनको दाबी छ । केही स्थानमा नाली निर्माण र पहाड कटान गरिएको भए पनि अधिकांश स्थानमा रोड बेस, ग्राभेल बेस तथा कालोपत्रे गर्न बाँकी छ ।१२ मिटर चौडाइको यो सडक खण्डमा पहिलोपटक २० सेन्टिमिटरको सिमेन्ट ग्राभेल बेस राखी त्यसमाथि डब्लुबीएम र डबल लेयर कालोपत्रे (डेंस बिटुमिनस म्याकाडम र एस्फाल्ट) गर्ने प्रविधि अपनाउने योजना थियो । धुलिखेल हुँदै चीनसहित सिन्धुपाल्चोक, दोलखा, रामेछाप, सोलुखुम्बुजस्ता जिल्लातर्फ जाने मुख्य नाकाको रूपमा रहेको यो सडकमा भारी सवारी चाप वहन गर्नसक्ने बनावट तयार गर्ने उद्देश्य थियो । तर लामो समयसम्म काम रोकिँदा योजनाको उद्देश्य नै सङ्कटमा परेको देखिन्छ । स्थानीयवासी र यात्रुहरू तीन वर्षदेखि धुलो, हिलो, ट्राफिक जाम र दुर्घटनाको जोखिमबिच यात्रा गर्न बाध्य छन् । सडकको निर्माणकार्य फेरि कहिले सुरु हुन्छ भन्नेमा अझै अनिश्चितता छ । अब अदालतको अन्तिम निर्णय र अर्थ मन्त्रालयको स्वीकृतिपछि मात्र परियोजना पुनः शुरुवात हुने देखिन्छ ।",
      "link": "https://gorkhapatraonline.com/news/159647",
      "image": "https://gorkhapatraonline.com/storage/media/281334/conversions/1750131841-E4Npo-original-thumb.jpg"
    },
    {
      "slug": "159643",
      "title": "नाकामा फेरि कोरोना परीक्षण, एक जनामा सङ्क्रमण पुष्टि",
      "timestamp": 1750118400000,
      "source": "gp",
      "content": "भारतमा कोरोना बिरामीहरु बढ्दै गएपछि नेपालगन्जस्थित नेपाल–भारत नाका जमुनाहामा सतर्कता अपनाउन सुरु गरिएको छ । भारतबाट फर्किनेहरुमा कोरोना संक्रमण देखिन थालेपछि नाकामा शंकास्पदहरुको कोरोना परीक्षण सुरु गरिएको स्वास्थ्य कार्यालय बाँकेले जनाएको छ।",
      "longContent": "सिराज खान नेपालगन्ज, असार ३ गते । भारतमा कोरोना बिरामीहरु बढ्दै गएपछि नेपालगन्जस्थित नेपाल–भारत नाका जमुनाहामा सतर्कता अपनाउन सुरु गरिएको छ । भारतबाट फर्किनेहरुमा कोरोना सङ्क्रमण देखिन थालेपछि नाकामा शङ्कास्पदहरुको कोरोना परीक्षण सुरु गरिएको स्वास्थ्य कार्यालय बाँकेले जनाएको छ।स्वास्थ्य कार्यालय बाँकेका सूचना अधिकारी नरेश श्रेष्ठले नाकामा भारतबाट फर्किने नेपाली र नेपाल आउने भारतीयमाथि निगरानी बढाइएको जनाउँदै शङ्का लागेकाहरुको कोरोना परीक्षण सुरु गरिएको हो । सोही क्रममा शङ्का लागेर परीक्षण गर्दा भारतबाट फर्केका एकजना नेपालीमा कोरोना भेटिएको छ । भारतको देहरादुनबाट आएका बर्दियाका २६ वर्षीय महेशकुमार थारूमा कोरोना सङ्क्रमण देखिएको स्वास्थ कार्यालय बाँकेले जनाएको छ ।स्वास्थ्य कार्यालय, बाँकेका सूचना अधिकारी श्रेष्ठले भारतबाट आएका थारुको आरडीटी जाँच गर्दा कोरोना देखिएको बताउनुभयो । कोरोना देखिए पनि थारुमा त्यसको कुनै लक्षण नदेखिएको श्रेष्ठले बताउनुभयो । उहाँका अनुसार लक्षण देखिएमा भेरी अस्पतालमा लगेर पिसिआर गर्ने गरिन्छ । थारूलाई मास्क दिएर घर पठाइएको छ ।भारतमा कोरोना देखिएपछि नेपालगन्ज नाकामा भारतबाट आएका शङ्कास्पद व्यक्तिको कोरोना जाँच सुरु गरिएकाले थारुमा कोरोना पुष्टि भएको हो ।",
      "link": "https://gorkhapatraonline.com/news/159643",
      "image": "https://gorkhapatraonline.com/storage/media/281329/conversions/kovid19-original-thumb.jpg"
    },
    {
      "slug": "159641",
      "title": "बाढीले बगायो मेलम्ची र लार्चाको ह्युमपाइप",
      "timestamp": 1750118400000,
      "source": "gp",
      "content": "सोमबार राति आएको मेलम्ची बाढीले मेलम्ची नगरपालिका–११ मा रहेको फट्टे र भोटेकोशी गाउँपालिका–२ लार्चाको (अस्थायी पुल) ह्युमपाइप बगाएको छ ।",
      "longContent": "चित्रकुमार मिजारसिन्धुपाल्चोक, असार ३ गते । सोमबार राति आएको मेलम्ची बाढीले मेलम्ची नगरपालिका–११ मा रहेको फट्टे र भोटेकोशी गाउँपालिका–२ लार्चाको (अस्थायी पुल) ह्युमपाइप बगाएको छ । फट्टेको ह्युमपाइप (अस्थायी पुल) बगाएपछि मेलम्चीबाट दुवौचार, पाल्चोक जाने सडक अवरुद्ध भएको छ । बाह्रबिसे –तातोपानी नाका सडक अवरुद्ध भएको छ ।जिल्ला प्रहरी कार्यालयका एसपी रामेश्वर कार्कीका अनुसार केही दिनदेखि परेको वर्षातको मेलम्ची बाढीले हिजो राति फट्टेको ह्युमपाइप बगाएको थियो । ह्युमपाइप बगाएपछि मेलम्ची नगरपालिका–७, ८, हेलम्बु गाउँपालिका–२ र ३ र पाँचपोखरी थाङपाल गापा–१ र २ नम्बर वडाको स्थानीवासीलाई प्रत्यक्ष असर पुगेको छ । २०७८ असार १ गतेको भीषण मेलम्ची बाढीले फट्टेको मोटरेबल पुल बगाएको थियो । असार २ गते राति भोटेकोशी नदी उर्लेर आएपछि लार्चाको ह्युमपाइप बगाएको छ । ह्युपाइप बगाएपछि तातोपानी नाका जोड्ने सडक सम्बन्ध टुटेको जिप्रकाले जनाएको छ । वर्षातले भोटेकोशी नदीको बाहव बढिरहेको छ । लार्चामा बेलिबिज्र हाल्ने काम भइरहेको छ । केही दिनमा उक्त स्थानमा बेलिब्रिज हाल्ने काम सम्पन्न हुनेछ । बाढीले ह्युमपाइप बगाएपछि तातोपानी नाकाबाट राजधानी जाने मालबाहक कन्टेनर नाका क्षेत्रमै रोकिएका छन् । गत वर्ष असोज ११ र १२ गतेको भीषण भोटेकोशी नदीको बाढीले लार्चाको बेलिब्रिज बगाएको थियो ।",
      "link": "https://gorkhapatraonline.com/news/159641",
      "image": "https://gorkhapatraonline.com/storage/media/281318/conversions/508326896_2650098165381812_7348344477553933936_n-original-thumb.jpg"
    },
    {
      "slug": "159600",
      "title": "कृषकलाई मौरी र कुखुराका चल्ला वितरण",
      "timestamp": 1750118400000,
      "source": "gp",
      "content": "बन्दिपोखरा पाल्पाका किसानलाई मौरी र लोकल कुखुराका चल्ला वितरण गरिएको छ। किसानलाई आत्मनिर्भर गराउने उद्देश्यसहित गोलासहितको मौरी घार र लोकल कुखुराको चल्ला वितरण गरिएको तानसेन नगरपालिका नगर प्रमुख सन्तोषलाल श्रेष्ठले बताउनुभयो ।",
      "longContent": "बिन्दु थापातानसेन, असार ३ गते । बन्दिपोखरा पाल्पाका किसानलाई मौरी र लोकल कुखुराका चल्ला वितरण गरिएको छ। किसानलाई आत्मनिर्भर गराउने उद्देश्यसहित गोलासहितको मौरी घार र लोकल कुखुराको चल्ला वितरण गरिएको तानसेन नगरपालिका नगर प्रमुख सन्तोषलाल श्रेष्ठले बताउनुभयो । विकास पर्यटन र कृषिबाट सम्भव रहेकाले कृषिभूमिको अधिक्तम सदुपयोग गर्न समय आएको श्रेष्ठले बताउनुभयो । कृषिलाई उन्नत कसरी गराउन तानसेन योजनावद्द रुपमा अगाडि बढेको उहाँको भनाइ छ ।तानसेन नगरपालिका नगर उपप्रमुख प्रतिक्षा गाहा सिञ्जालीले अनुदानमा पाएका वस्तुलाई संरक्षण गर्न किसानले जिम्मेवारीबोध गर्नुपर्ने बताउनुभयो । कृषिको माध्यमबाट देशलाई आत्मनिर्भर बनाउन कृषकको ध्यान पुग्नुपर्ने उपप्रमुख प्रतिक्षा गाहाको भनाइ छ । तानसेन नगरपालिकाका वरिष्ठ अधिकृत दुर्गाबहादुर थापाले आयात प्रतिस्थापन र निर्यात प्रवर्धन गर्न कार्यक्रम फलदायी बन्ने बताउनुभयो। उहाँले वैकल्पिक खेती गरे जञ्गली जनावरबाट पार पाउन सकिने बताउनुभयो ।रेडा पाल्पाका निर्देशक लिलाबहादुर कार्कीले आयआर्जन वृद्धि र सामाजिक सशक्तिकरण गर्न किसानमुखी काम गरिएको बताउनुभयो । उहाँले टोल र बस्तिका सम्भावना तथा अवसरखोजी गर्दै समूहको माध्यमबाट अभियान सुरु गरिएको बताउनुभयो।तानसेन नगरपालिका ११ का वडा अध्यक्ष एवम् प्रवक्ता यादवसिंह कार्कीका अनुसार २२ घार र ५ हजार चल्ला वितरण गरिएको छ । तानसेन आर्थिक विकास परियोजना अन्तर्गत हेफर नेपालको प्राविधिक सहयोग, तानसेन नगरपालिकाको आर्थिक सहयोग र रेडा पाल्पाको सहजीकरणमा कार्यक्रम गरिएको कार्कीले जानकारी दिनुभयो। हेफरले चालु आर्थिक वर्षमा ६६ लाख रुपियाँबाट कृषकमुखी काम गर्दैआएको छ ।",
      "link": "https://gorkhapatraonline.com/news/159600",
      "image": "https://gorkhapatraonline.com/storage/media/281271/conversions/bindu-original-thumb.jpg"
    },
    {
      "slug": "159578",
      "title": "सूचना प्रविधिको विकास तीन तहको समन्वयमा",
      "timestamp": 1750118400000,
      "source": "gp",
      "content": "सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले सूचना प्रविधि (आइटी) क्षेत्रको विकासका लागि तीन तहको सरकारबिच सहकार्यको आवश्यकता औँल्याउनुभएको छ । उहाँले अबको युग ‘आइटी’ को भएकाले तीन तहकै सरकारको समन्वय र सहकार्यमा यस क्षेत्रको विकास सम्भव हुने स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, असार ३ गते । सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले सूचना प्रविधि (आइटी) क्षेत्रको विकासका लागि तीन तहको सरकारबिच सहकार्यको आवश्यकता औँल्याउनुभएको छ । उहाँले अबको युग ‘आइटी’ को भएकाले तीन तहकै सरकारको समन्वय र सहकार्यमा यस क्षेत्रको विकास सम्भव हुने स्पष्ट पार्नुभयो । सञ्चार तथा सूचनाप्रविधि मन्त्रालयद्वारा सोमबार आयोजित राष्ट्रिय सूचना तथा सञ्चार प्रविधि दिवस–२०८२ को समीक्षा तथा प्रशंसापत्र वितरण कार्यक्रममा मन्त्री गुरुङले यस्तो बताउनुभएको हो । उहाँले सूचना प्रविधिको विकास स्थानीय तहसम्मै व्यापक हुनुपर्नेमा जोड दिनुभयो ।राष्ट्रिय सूचना तथा सञ्चार प्रविधि दिवस (आइटी डे) लाई सरकारले उत्सवका रूपमा मनाउनुपर्ने र युवा पुस्तालाई जतिसक्दो प्रोत्साहित गर्ने कार्यक्रम ल्याउन आवश्यक रहेको उहाँको भनाइ थियो । सिङ्गै देशले नै ‘आइटी डे’ लाई उत्सवका रूपमा मनाउनुपर्ने जिकिर गर्दै उहाँले नयाँ अविष्कारकलाई हौसला थप्ने थप गतिविधि बढाउन आवश्यक रहेको बताउनुभयो ।डिजिटल नेपाल फ्रेमवर्क (डिएनएफ) को मसौदा अन्तिम चरणमा रहेको जानकारी दिँदै उहाँले आइटी क्षेत्रमा लगानी गर्न मन्त्रालय कटिबद्ध रहेको बताउनुभयो । मन्त्रालयका सचिव राधिका अर्यालले सूचना तथा प्रविधिको क्षेत्रमा युवालाई प्रोत्साहन गर्न मन्त्रालयले ‘आइटी इन्टर्नसिप’ का लागि बजेट नै छुट्याएको जानकारी दिँदै सूचना प्रविधि दिवसलाई थप व्यापक बनाउनुपर्नेमा जोड दिनुभयो ।आमसञ्चार प्राधिकरण गठनमा जोडसञ्चारसम्बन्धी सरोकारवालाले आम सञ्चार प्राधिकरण अनिवार्य रूपमा गठन हुनुपर्नेमा जोड दिएका छन् । उनीहरूले सञ्चार तथा सूचना प्रविधि मन्त्रालयमा सुझाव दिएका हुन् । आमसञ्चारसम्बन्धी कानुनलाई संशोधन र एकीकरण गर्न बनेको विधेयकमाथि मन्त्रालयमा आइतबार सरोकारवालासँग भएको छलफलमा उनीहरूले त्यस्तो सुझाव दिएका हुन् ।उनीहरूले सरकारले खर्च जोगाउने हो भने प्रेस रजिस्ट्रार कार्यालय बनाउने वा दुरसञ्चार ऐनमा आमसञ्चार प्राधिकरणसमेत समेटेर लैजान सकिने वैकल्पिक आधार देखाएका थिए । लामो समयदेखि सञ्चार माध्यमको एउटा छाता ऐनका रूपमा आमसञ्चार प्राधिकरणको परिकल्पना हुँदै आएको र पत्रकारिताको स्वायत्ततालाई प्राधिकरणले मात्रै समेट्न सक्ने सरोकारवालाको जोड थियो । सञ्चारमन्त्री गुरुङले सरकार आमसञ्चार प्राधिकरण बनाउने ध्येयमा रहेको बताउनुभयो । उहाँले भन्नुभयो, “हामी पनि आमसञ्चार प्राधिकरण नै बनाउने ध्येयमा छौँ, सञ्चार जगत्लाई जतिसक्दो स्वतन्त्र र बलियो बनाउने हो ।” सञ्चार तथा सूचना प्रविधि मन्त्रालयका सचिव राधिका अर्यालले आमसञ्चारसम्बन्धी कानुनलाई संशोधन र एकीकरण गर्न बनेको विधेयक अर्थ मन्त्रालयमा पेस भई फिर्ता भएको जानकारी दिनुभयो । उहाँले विधेयकमा उल्लेख भएका विभिन्न बुँदामध्ये राष्ट्रिय आमसञ्चार प्राधिकरण गठन प्रस्ताव राख्न अर्थ मन्त्रालय सहमत नभएको जानकारी गराउँदै यसलाई वैकल्पिक आधारसहितको सुझाव माग्न सरोकारवालाबिच छलफल गरिएको बताउनुभयो ।",
      "link": "https://gorkhapatraonline.com/news/159578",
      "image": "https://gorkhapatraonline.com/storage/media/281247/conversions/bewq-original-thumb.jpg"
    },
    {
      "slug": "159568",
      "title": "विपत् पूर्वअभ्यास, खोज तथा उद्धारमा प्राचार्यसँगै विद्यार्थी",
      "timestamp": 1750118400000,
      "source": "gp",
      "content": "बिहान ८:३० बजे विद्यार्थी र शिक्षक नियमित प्रार्थनापछि कक्षाकोठामा मात्र प्रवेश गरेका थिए । त्यसैबेला एक्कासि आएको शक्तिशाली भूकम्पले विद्यार्थी भयभीत हुँदै तितरबितर हुन थाले । भूकम्पसँगै सबै कक्षाकोठामा रातो साइरनसहित खतराको घण्टीसँगै अधिकांश विद्यार्थी किताबसहितको झोला टाउकोमाथि राखेर विद्यालयको मैदानमा निस्किए ।",
      "longContent": "गोरखापत्र समाचारदाताकाठमाडौँ, असार ३ गते । बिहान ८:३० बजे विद्यार्थी र शिक्षक नियमित प्रार्थनापछि कक्षाकोठामा मात्र प्रवेश गरेका थिए । त्यसैबेला एक्कासि आएको शक्तिशाली भूकम्पले विद्यार्थी भयभीत हुँदै तितरबितर हुन थाले । भूकम्पसँगै सबै कक्षाकोठामा रातो साइरनसहित खतराको घण्टीसँगै अधिकांश विद्यार्थी किताबसहितको झोला टाउकोमाथि राखेर विद्यालयको मैदानमा निस्किए । करिब ६५० भन्दा बढी विद्यार्थी अध्ययत रहेको विद्यालयको भवन क्षतिग्रस्त हुँदा कक्षा ८ र ९ मा अध्ययनरत दुई जना विद्यार्थी कक्षाकोठामै अड्किए । विद्यालयका प्राचार्य ए जेराल्ड अत्तालिँदै भूकम्पमा फसेका विद्यार्थीको उद्धारका लागि विपत् व्यवस्थापन टोलीलाई खबर गरी शिक्षकसँगै विद्यार्थीलाई थप सुरक्षित स्थानतर्फ लैजान थाल्नुभयो । परकम्पको पाँच मिनेटमै खोज तथा उद्धार टोली परिचालन भई फसेका विद्यार्थीलाई डोरीको सहाराले विद्यालयको मैदानमा ओरालिदिए । भूकम्पको सन्नाटाबिच फसेका विद्यार्थी सकुशल उद्धारसँगै तालीको गडगडाहट र छाएको खुसियालीको कुनै सीमा नै रहेन । वास्तविक जस्तै देखिएको यो दृश्य सोमबार बिहान काठमाडौँको लैनचौरस्थित केन्द्रीय विद्यालयमा आयोजना गरिएको भूकम्पीय सुरक्षा पूर्वअभ्यास ‘अर्थक्वेक ड्रिल’ हो । भूकम्पीय जोखिमबाट बच्न विद्यालयस्तरमा नै जनचेतना जगाउन र स्वयम् विद्यार्थीलाई र शिक्षकलाई अभ्यस्त बनाउन नेपालस्थित भारतीय दूतावासले विद्यालय परिसरमै पूर्वअभ्यास गराएको हो । विद्यालयका प्राचार्य ए जेराल्ड भूकम्प, आगलागी, दुर्घटना जस्ता भवितव्यबाट जोगिन र खोज तथा उद्धारमा अपनाइने सुरक्षाबारे विद्यार्थीलाई जानकारी गराउने उद्देश्यले प्रत्येक वर्ष यस्तो आयोजना गरिँदै आएको बताउनुभयो । जेराल्डले भन्नुभयो, “भूकम्पीय दृष्टिले हामी संवेदनशील ठाउँमा छौँ, त्यसैले यसबाट कसरी बच्ने र बचाउने भन्नेबारे विद्यार्थीकै प्रत्यक्ष सहभागीमा पूर्वअभ्यास गरिएको हो ।” उहाँले भूकम्प, आगालागी महामारीबाट जोगिन अपनाइने पूर्वअभ्यास विद्यालयले नियमित गर्दै आएको र छात्राका लागि आत्मरक्षा तालिम दिने तयारी पनि भइरहेको बताउनुभयो । उक्त पूर्वअभ्यास तालिमका प्रशिक्षक आदेशकुमार सैनीले भूकम्पलगायतका विपत्तिमा टाउको जोगाउन सके मानवीय क्षति कम गर्न सकिने भएकाले सोही अनुसारको पूर्वअभ्यास दिइने गरेको बताउनुभयो । भूकम्प वा अन्य कारणले भवनका संरचना भत्किए वा क्षतिग्रस्त हुँदा खसेका वस्तुले टाउकोमा लाग्यो भने मानिसको मृत्यु हुने वा गम्भीर बिरामी हुने सम्भावना रहन्छ । यस्तो बेला शरीरको मुख्य भाग टाउको जोगाउन सके क्षति कम हुने अर्का प्रशिक्षक राजशेखर बताउनुहुन्छ । पूर्वअभ्यासमा प्रशिक्षकसहित १२ जना उद्धार टोलीको सहभागिता रहेको थियो । सो क्रममा उद्धार टोलीले भवनमा फसेका विद्यार्थीको उद्धारको प्रत्यक्ष प्रदर्शन गरे । खोज तथा उद्धारमा विद्यालयका प्राचार्य ए जेराल्डसहित विद्यालयका शिक्षक चिकित्सक, स्वयंसेवक विद्यार्थीलगायत कर्मचारीको समेत सहभागिता रहेको थियो । कक्षा १ देखि १२ कक्षासम्मका विद्यार्थी सहभागी रहेको सो पूर्वअभ्यास अत्यन्तै जानकारीमूलक रहेको भन्दै विद्यार्थीले खुसी व्यक्त गरे । कक्षा १२ मा अध्ययनरत छात्रा कोहिनुर अग्रवालले उक्त पूर्वअभ्यास अत्यन्तै जानकारीमूलक र शिक्षाप्रद रहेको बताउनुभयो ।",
      "link": "https://gorkhapatraonline.com/news/159568",
      "image": "https://gorkhapatraonline.com/storage/media/281236/conversions/Untitled-1-original-thumb.jpg"
    },
    {
      "slug": "159566",
      "title": "‘देशको चिन्ता गर्नु नागरिकको कर्तव्य’",
      "timestamp": 1750118400000,
      "source": "gp",
      "content": "नेपाल कम्युनिस्ट पार्टी (एमाले) का महासचिव शङ्कर पोखरेलले देशबारे चिन्ता गर्नु हरेक नागरिकको कर्तव्य भएको उल्लेख गर्नुभएको छ । प्रवासी नेपाली मञ्च युकेको नवौँ अधिवेशनलाई बेलायतमा सम्बोधन गर्दै उहाँले देशप्रति अपेक्षा हुनेले नै चिन्ता र प्रतिक्रिया व्यक्त गर्ने बताउनुभयो ।",
      "longContent": "गोरखापत्र समाचारदाता काठमाडौँ, असार ३ गते । नेपाल कम्युनिस्ट पार्टी (एमाले) का महासचिव शङ्कर पोखरेलले देशबारे चिन्ता गर्नु हरेक नागरिकको कर्तव्य भएको उल्लेख गर्नुभएको छ । प्रवासी नेपाली मञ्च युकेको नवौँ अधिवेशनलाई बेलायतमा सम्बोधन गर्दै उहाँले देशप्रति अपेक्षा हुनेले नै चिन्ता र प्रतिक्रिया व्यक्त गर्ने बताउनुभयो । देश पछाडि परेकोमा चिन्ता गर्नु स्वाभाविक भएको बताउँदै पोखरेलले देश पछि पर्दा पनि चिन्ता नगर्ने व्यक्ति राष्ट्रभक्त हुन नसक्ने उल्लेख गर्नुभयो । नेपालमा समाज निर्माण र विकासको क्र|म नै पछि सुरु भएकाले लोकतन्त्र, आर्थिक, सामाजिक समृद्धिको यात्रा पनि निकै पछि सुरु भएको उहाँले बताउनुभयो । नेपालले लामो समय निरङ्कुश शासनव्यवस्था बेहोर्नु परेका कारण पनि देशको विकासले गति लिन नसकेको उहाँले बताउनुभयो । उहाँले लोकतन्त्रमा केही भएन भन्नेलाई राजाको शासनकाल र लोकतन्त्रमा भएको कामलाई तुलना गरेर हेर्न आग्रह गर्नुभयो । महासचिव पोखरेलले मुलुक लगातार सङ्कटमा परेपछि एमाले र कांग्रेसले सातबुँदे सहमति गरेर देशलाई अघि बढाएको बताउनुभयो । अहिले देशका हरेक क्षेत्र सुधारको गतिमा अघि बढेको दाबी उहाँले गर्नुभयो । राष्ट्र बलियो बनाउने अभियानमा एमाले लागेकाले राष्ट्रविरोधी शक्ति एमालेविरुद्ध लागेको महासचिव पोखरेलले बताउनुभयो ।",
      "link": "https://gorkhapatraonline.com/news/159566",
      "image": "https://gorkhapatraonline.com/storage/media/281234/conversions/1725189679-9VkFK-original-thumb.jpg"
    },
    {
      "slug": "159565",
      "title": "चुरे संरक्षण प्रभावकारी बनाउनु पर्छ : राष्ट्रपति पौडेल",
      "timestamp": 1750118400000,
      "source": "gp",
      "content": "राष्ट्रपति रामचन्द्र पौडेलले चुरे संरक्षणका कार्यक्रमलाई प्रभावकारी रूपमा अघि बढाउनुपर्ने बताउनुभएको छ । चुरे संरक्षण दिवस २०८२ का अवसरमा सोमबार आयोजित कार्यक्रमलाई सम्बोधन गर्दै उहाँले सो कुरा बताउनुभएको हो ।",
      "longContent": "होमराज रानाभाटकावासोती, असार ३ गते । राष्ट्रपति रामचन्द्र पौडेलले चुरे संरक्षणका कार्यक्रमलाई प्रभावकारी रूपमा अघि बढाउनुपर्ने बताउनुभएको छ । चुरे संरक्षण दिवस २०८२ का अवसरमा सोमबार आयोजित कार्यक्रमलाई सम्बोधन गर्दै उहाँले सो कुरा बताउनुभएको हो ।  राष्ट्रपति पौडेलले राष्ट्रपति चुरे–तराई/मधेश संरक्षण विकास समिति गठनको उद्देश्य अनुरूपका उपलब्धि हासिल भए/नभएको समीक्षा गरी यसतर्फ सम्बन्धित सबै पक्ष गम्भीर हुन जरुरी रहेको बताउनुभयो । उहाँले भन्नुभयो, “राष्ट्रपति चुरे संरक्षण कार्यक्रममार्फत गल्छी, पहिरो तथा खहरे रोकथाम, तालतलैया तथा सिमसार व्यवस्थापन, पोखरी निर्माण, नदी उकास जग्गा संरक्षण तथा वृक्षरोपण, कृषि वन कार्यक्रम, संवेदनशील क्षेत्र संरक्षणलगायतमा केही काम भए पनि राष्ट्रपति चुरे–तराई/मधेश संरक्षण विकास समिति जुन उद्देश्य अनुसार गठन भएको थियो, त्यस अनुसार अझै उपलब्धि हासिल गर्न सकिएको छैन ।”३७ जिल्लामा फैलिएको चुरे क्षेत्र नेपालका करिब ६० प्रतिशत मानिसको जीवनपद्धतिसँग जोडिएको बताउँदै राष्ट्रपति पौडेलले जनसङ्ख्याको चाप, गरिबी, अवैज्ञानिक खेती प्रणाली, वन अतिक्रमण, नदीजन्य पदार्थको दोहन जस्ता मानवीय क्रियाकलापका कारण यस क्षेत्रका प्राकृतिक स्रोतको क्षयीकरण भइरहेकामा चिन्ता व्यक्त गर्नुभयो । उहाँले माथिबाट गेग्य्रान आउने, त्यसले खोला पुरिने र खोला गाउँ तथा खेततिर हिँडेपछि ठुलो क्षति हुने गरेकाले खोला घर (बाटो) खोलेर गेग्य्रानको उपयोग गर्न सके तराई/मधेशलाई बचाउन सकिने धारणा व्यक्त गर्दै चुरे संरक्षणमा नेपाली सेनाको सहभागिता उपलब्धिमूलक रहेको बताउनुभयो । नवलपरासीको कावासोती नगरपालिका–३ मा अवस्थित अट्ठाइस बिघा क्षेत्रको ज्योतिपुञ्ज सामुदायिक वनमा राष्ट्रपति पौडेलले बर र प्रथम महिला सविता पौडेलले पिपल रोपेर चुरे संरक्षण दिवस शुभारम्भ गर्नुभएको थियो ।",
      "link": "https://gorkhapatraonline.com/news/159565",
      "image": "https://gorkhapatraonline.com/storage/media/281233/conversions/Rastrapati-Photo-(1)-original-thumb.jpg"
    },
    {
      "slug": "159564",
      "title": "सुरक्षामा छैन ध्यान अकालमै जान्छ ज्यान",
      "timestamp": 1750118400000,
      "source": "gp",
      "content": "निजी क्षेत्रमा सबैभन्दा ठुलो लगानी र रोजगारीको ठुलो हिस्सा रहेको सार्वजनिक यातायात क्षेत्र मर्यादित र जिम्मेवार नहुँदा न यो कदरयोग्य बन्न सकेको छ न त यात्रु नै सुरक्षित हुन सकेका छन् ।  सडक यातायात असुरक्षित बन्दै जाँदा बर्सेनि हजारौँ नागरिकको अकालमा ज्यान गइरहेको छ । मनसुन सुरु भएसँगै सडक दुर्घटना बढ्ने गरेको छ । दुर्घटना कम गर्न अग्रसर हुनुपर्ने व्यवसायीमा सुरक्षित व्यवसाय र सेवाभन्दा पैसाका लागि अस्वस्थ प्रतिस्पर्धा छ । अनुमगनमा राज्यको उपस्थिति पनि कमजोर देखिएको छ ।",
      "longContent": "काठमाडौँ, असार ३ गते । निजी क्षेत्रमा सबैभन्दा ठुलो लगानी र रोजगारीको ठुलो हिस्सा रहेको सार्वजनिक यातायात क्षेत्र मर्यादित र जिम्मेवार नहुँदा न यो कदरयोग्य बन्न सकेको छ न त यात्रु नै सुरक्षित हुन सकेका छन् ।सडक यातायात असुरक्षित बन्दै जाँदा बर्सेनि हजारौँ नागरिकको अकालमा ज्यान गइरहेको छ । मनसुन सुरु भएसँगै सडक दुर्घटना बढ्ने गरेको छ । दुर्घटना कम गर्न अग्रसर हुनुपर्ने व्यवसायीमा सुरक्षित व्यवसाय र सेवाभन्दा पैसाका लागि अस्वस्थ प्रतिस्पर्धा छ । अनुमगनमा राज्यको उपस्थिति पनि कमजोर देखिएको छ । सार्वजनिक यातायात व्यवसायीको हडतालका कारण यही जेठ १९ र २० गते देशभर आवतजावत ठप्प भयो । सरकार व्यवसायीबिचको वार्ता, सर्वोच्च अदालतको अल्पकालीन आदेशसँगै व्यापक विरोधपछि हडताल फिर्ता भयो । हडतालको कारण भने गण्डकी प्रदेश सरकारले जारी गरेको ‘राइड सेयरिङ नियमावली’ थियो । संसारभर पछिल्लो समय प्रचलित ‘राइड सेयरिङ’ विरुद्ध देशभरकै यातायात नै अवरुद्ध पारियो ।संविधानको धारा १७ को उपधारा २ मा अत्यावश्यक सेवामा बन्द हडताल वा अवरोध गर्न पाइँदैन । अत्यावश्यक सेवा अवरुद्ध पार्नेलाई सजायसहित इजाजत रद्द हुने कानुनी व्यवस्था छ । आमनागरिकको आवतजावत गर्न पाउने मौलिक अधिकार नै हनन हुने गरी हडताल गर्ने व्यवसायीले उल्टै राज्यलाई नै सम्झौता गर्न बाध्य पारे । व्यवसायीको हठका अघि स्वयम् गण्डकी सरकारसमेत पछि हट्न बाध्य भयो ।यो घटना सार्वजनिक यातायात क्षेत्रमा बर्सौंदेखि अघोषित रूपमा चलिरहेको ‘सिन्डिकेट’ कै एक उदाहरण बन्यो तर व्यवसायीको कुरा सुनिँदा यात्रुको सुरक्षाप्रति कुनै पक्षको चासो देखिएन । नेपाल प्रहरीका सहप्रवक्ता रमेश थापाका अनुसार सवारी दुर्घटनाबाट बर्सेनि ठुलो जनधनको क्षति हुने गरेको छ । सबैको सामूहिक प्रयासबाट सवारी दुर्घटना न्यूनीकरण नगरे यसले राष्ट्रिय समस्याकै रूप लिन सक्छ । प्रहरी प्रधान कार्यालयको तथ्याङ्क अनुसार पछिल्लो पाँच वर्षमा मात्र सडक दुर्घटनामा १४ हजार ४८७ जनाको ज्यान गएको छ । एक लाख ७१ हजार ९५२ जना घाइते (अङ्गभङ्ग) भएका छन् । दुर्घटनाबाट हुने गरेको भौतिक क्षतिको कुनै लेखाजोखा नै छैन ! आर्थिक वर्ष २०७६/७७ मा २५ हजार ७८८ वटा सडक दुर्घटनामा दुई हजार २९१ जनाको ज्यान गएको थियो । जसमध्ये एक हजार ८२३ जना पुरुष र ४६८ जना महिला छन् । दुर्घटना हुनेमा सार्वजनिक र भाडाका सवारीको सङ्ख्या १३ हजार ५८२ छ ।आव २०७७/७८ मा २४ हजार ५३९ सवारी दुर्घटनामा दुई हजार ८८३ जनाको मृत्यु भयो । यसमध्ये दुई हजार ३६३ जना पुरुष र ५२० जना महिला थिए । दुर्घटना हुने सार्वजनिक तथा भाडाका सवारीको सङ्ख्या १३ हजार ४९५ थियो । त्यसै गरी आव २०८१/८२ को नौ महिनामा २२ हजार ८६० वटा सवारी दुर्घटनामा दुई हजार ७९ जनाको ज्यान गएको छ । जसमध्ये एक हजार ६२६ जना पुरुष र ४४३ जना महिला रहेका छन् । दुर्घटनामा परी ३५ हजार ७७८ जना घाइते भएका छन् । सडक दुर्घटनामा ज्यान गुमाउनेमध्ये अधिकांश २५ वर्षमाथि उमेर समूहका पुरुषको सङ्ख्या ८० प्रतिशतको हाराहारीमा रहेको पाइएको छ । सडक दुर्घटनाको तथ्याङ्क विश्लेषण गर्दा दैनिक ८० वटा दुर्घटनामा औसत आठ जनाको मृत्यु हुने गरेको छ भने ७० जना घाइते हुने गरेका छन् । यो तथ्याङ्कले सडक दुर्घटनाबाट श्रीमान्, श्रीमती तथा अभिभावक गुमाउने परिवारको सम्भावित एकल अवस्थालाई भयावह देखाउँछ ।सडक सुरक्षामा पुगेन ध्यान नेपाल प्रहरीका पूर्वअतिरिक्त महानिरीक्षक पोषराज पोखरेल सडक दुर्घटना मुख्य कारण सवारी नियमको उलङ्घन, चालकको लापरबाही, तीव्र गति, मादक पदार्थ सेवन तथा सवारीसाधनको नियमित यान्त्रिक जाँच नहुनु रहेको बताउनुहुन्छ । पोखरेल भन्नुहुन्छ, “सार्वजनिक तथा भाडाका सवारीको चाप बढ्दो छ, अनुगमन गर्ने जनशक्ति अत्यन्तै कम रहेकाले नमुना जाँचमै सीमित रहनुपर्ने बाध्यताले प्रभावकारी अनुगमन नै भइरहेको छैन ।” उहाँले चालकको लापरबाही यात्रुले पहिले थाहा पाउने भएकाले सजग गराउने र नजिकै प्रहरीलाई खबर गर्न सके दुर्घटना कम हुन सक्ने बताउनुहुन्छ ।सवारी तथा यातायात व्यवस्था ऐन, २०५४ मा सार्वजनिक यातायातलाई लामो, छोटो र मध्यम गरी तीन भागमा वर्गीकरण गरी २५० किलोमिटरभन्दा लामो दुरीमा दुई जना चालक राख्ने, गति सीमित तोकी टाइमकार्ड लागु गर्ने, सिट क्षमतामा मात्र यात्रु बोक्ने र नियमित प्राविधिक परीक्षण गरेको हुनुपर्ने जस्ता नियम तोकिएको छ ।सार्वजनिक यातायात इजाजत, अनुगमनमा सङ्घ, प्रदेश र स्थानीयबिचको तेहेरोपनका कारण समन्वयको अभाव देखिएको छ । यातायात व्यवस्था विभागका निर्देशक गणेशमानसिंह राईले अन्तरप्रदेश रुट निर्धारण, राष्ट्रिय राजमार्ग तथा लोकमार्गको अनुगमनबारे अन्योल रहेको बताउनुहुन्छ । रार्ई भन्नुहुन्छ, “सवारीचालक अनुमतिपत्र, सार्वजनिक यातायातको रुट निर्धारण सङ्घबाट प्रदेश र स्थानीय तहमा पुगेको छ । आवश्यक प्रविधि र जनशक्ति अभावले प्रभावकारी अनुगमन हुन सकेको छैन ।” उहाँले सडक सुरक्षालाई प्रभावकारी बनाउन सडक सुरक्षा विधेयकको मसौदा तयार भइरहेको जानकारी दिनुभयो । नेपाल यातायात व्यवसायी राष्ट्रिय महासङ्घका महासचिव सरोज सिटौला यातायात क्षेत्रमा बढ्दै गइरहेको अस्वस्थ प्रतिस्पर्धा, दक्ष चालकको पलायन, प्रभावकारी अनुगमनको अभावका कारण सडक दुर्घटना हुने गरेको बताउनुहुन्छ ।",
      "link": "https://gorkhapatraonline.com/news/159564",
      "image": "https://gorkhapatraonline.com/storage/media/281231/conversions/road-excident-final-bhadau-4-(1)-original-thumb.jpg"
    },
    {
      "slug": "159563",
      "title": "आयआर्जन गर्न सिकाउँदै छ टुँडिखेल",
      "timestamp": 1750118400000,
      "source": "gp",
      "content": "टुँडिखेलको मेला होइन रम्ने खाने  सिप सिकेर हामी रोजगारमा जाने ...  विभिन्न किसिमका सांस्कृतिक मेला आयोजना गरी धेरैको खर्च, थोरैको कमाइ गर्ने स्थल बन्दै गएको काठमाडौँको टुँडिखेलमा यतिखेर खर्च होइन, आम्दानीको काइदा सिकाउने मेला चलिरहेको छ । मुलुकमा रोजगार नपाएको भन्दै दैनिक ठुलो सङ्ख्यामा युवा जनशक्ति विदेश गइरहेका बेला यहाँ चलिरहेको ‘रोजगारी र आयवृद्धि काठमाडौँको समृद्धि’ सिप मेलामार्फत एक महिनामै दुई हजार जनाभन्दा बढी युवा जनशक्ति सिपसहितको रोजगार अवसरमा योग्य हुँदै छन् । यो सिप मेलामा क",
      "longContent": "काठमाडौँ, असार ३ गते । टुँडिखेलको मेला होइन रम्ने खानेसिप सिकेर हामी रोजगारमा जाने ...विभिन्न किसिमका सांस्कृतिक मेला आयोजना गरी धेरैको खर्च, थोरैको कमाइ गर्ने स्थल बन्दै गएको काठमाडौँको टुँडिखेलमा यतिखेर खर्च होइन, आम्दानीको काइदा सिकाउने मेला चलिरहेको छ । मुलुकमा रोजगार नपाएको भन्दै दैनिक ठुलो सङ्ख्यामा युवा जनशक्ति विदेश गइरहेका बेला यहाँ चलिरहेको ‘रोजगारी र आयवृद्धि काठमाडौँको समृद्धि’ सिप मेलामार्फत एक महिनामै दुई हजार जनाभन्दा बढी युवा जनशक्ति सिपसहितको रोजगार अवसरमा योग्य हुँदै छन् । यो सिप मेलामा कर्मकाण्डदेखि कृत्रिम बौद्धिकतासम्मका तालिममार्फत युवा जनशक्ति स्वदेशमै रोजगार बन्न थालेका छन् ।काठमाडौँ महानगरपालिकाले गत जेठ ७ गतेदेखि एक महिने निःशुुल्क तालिम दिएर स्वदेशमै स्वरोजगार बनाउने अनि रोजगारी दिने अभियानलाई निरन्तरता दिएको छ । गत वर्षदेखि यो तालिम कार्यक्रम सुरु भएको हो । गत वर्ष दुई हजार ५७५ जनालाई तालिम दिएकोमध्ये ६० प्रतिशतभन्दा बढीले रोजगारीको अवसर प्राप्त गरेको नेपाल तालिम तथा रोजगार व्यवसायी महासङ्घले जनाएको छ । सिपलाई श्रमसँग र श्रमलाई उत्पादनसँग जोड्ने लक्ष्यसहित यो तालिम सञ्चालन भइरहेको छ । १० क्षेत्रका ३७ वटा पेसामा तालिम सञ्चालित छ । काठमाडौँ महानगरपालिका अन्तर्गतको सिप मेला समितिका निर्देशक समिति सदस्य सुदीप ढकालले यो वर्ष दुई हजार ८२ जनालाई तालिम दिने लक्ष्य रहेकामा दुई हजार ५४७ जनाले तालिम लिइरहेको जानकारी दिनुभयो । उहाँका अनुसार तालिम लिइरहेकामध्ये एक हजार छ सय जनालाई रोजगार सुनिश्चित भइसकेको छ ।गत वर्ष नयाँ मेला भएको र बुझ्न आउने धेरै सङ्ख्या रहेकामा यो वर्ष तालिमसँगै प्रतिफललाई जोड दिइएको उहाँको भनाइ छ । जनशक्तिलाई सिपसँग जोड्ने लक्ष्यसहित सञ्चालन गरिएको मेलाले श्रमिक र रोजगारदाताबिच पुलको काम गरिरहेको उहाँ बताउनुहुन्छ । तालिममा आवश्यक पर्ने प्रशिक्षक र सामग्री नेपाल तालिम तथा रोजगार व्यवसायी महासङ्घ र महानगरले व्यवस्थापन गरिरहेका छन् ।महासङ्घका महासचिव छत्रबहादुर बमले सिप सिकेर सिधै रोजगारदातासँग जोड्ने काम गरिएको जानकारी दिनुभयो । मेलामा सबैभन्दा बढी सूचना प्रविधि क्षेत्रको तालिममा आकर्षित भएको उहाँको भनाइ छ । यही छोटो अवधिमै गार्मेन्ट, अटोमोबाइल, सौन्दर्य (ब्युटिसियन), फेसन डिजाइनमा सिप सिकेर कतिपय काममा संलग्न भइसकेका छन् । उहाँका अनुसार सिप सिकेकाले उद्योगमा गएर थप एक महिना व्यावहारिक तालिम लिन्छ, त्यसबापत नौ हजार उद्योग र नौ हजार महानगरले गरेर १८ हजार रुपियाँसमेत उपलब्ध गराइने छ । ७५ जना सुस्त श्रवणले ‘हाउस किपिङ’ को तालिम लिइरहेका छन् । यस्तै अटिजम प्रशिक्षकसमेत तयार गरिँदै आएको छ । गत वर्ष सिप मेलाबाट सिप सिकेर गएकी सजिना तामाङले ‘नेल आर्ट’ को तालिम दिइरहनुभएको छ । बागलुङका समुन्द्र मगरले गत वर्ष लिएको तालिमबाट आर्जित सिप अहिले अरूलाई सिकाइरहनुभएको छ । आफूले सिकेको सिपलाई त्यही ठाउँमा आएर सिकाउन पाउँदा धेरै नै खुसी लागेको उहाँहरू बताउनुहुन्छ । मेलामा सैद्धान्तिकसँगै प्रयोगात्मक ज्ञान सिकाइएको छ । सिप सिक्नेमा महिला र पुरुष बराबरी छन् । यो मेलाले सिप नभएका व्यक्तिलाई सिपयुक्त बनाउने, सिप भएकाले रोजगारी र स्वरोजगारमा लगाउने तथा रोजगारीमा रहेर पनि सिप नपुगेकाको व्यावसायिक स्तर वृद्धि गराएको महासङ्घले जनाएको छ । दैनिक चार घण्टाको दरमा तीन वटा सिफ्टमा २५ जनाका दरले तालिम चलिरहेको छ । तालिम लिने क्षेत्रमा आइसिटी क्षेत्रमा डिजिटल मार्केटिङ, ड्रोन, रोबोटिक्स, फाइबर अब्टिक्स टेक्निसियन, बौद्धिक कृत्रिमता (एआई) र यसको प्रयोग एआई एन्ड इट्स एप्लिकेसन रहेका छन् । यस्तै स्पेसल एबिलिटी सपोर्ट स्किल (साउन सिन्ड्रोम, अटिजम) मा हाउस किपिङ र केयर सर्भिस, इलेक्ट्रिक्समा ल्यापटप मर्मत टेक्निसियन, एसी एन्ड रेफ्रिजेरेटर, सिसिटिभी रिपेयरिङ, मोबाइल रिपेयरिङलगायतको तालिम छ ।काठमाडौँ महानगरपालिकाभित्र स्थायी वा अस्थायी रूपमा बसोबास गर्ने, ल्यान्डफिल साइट प्रभावित क्षेत्रका बासिन्दा, फरक क्षमता भएका व्यक्ति र यसअघि सडकपेटीमा व्यापार व्यवसाय गरिरहेका व्यक्तिलाई तालिमको प्राथमिकतामा राखिएको कामपाले जनाएको छ । तालिममा १८ वर्षदेखि ५८ वर्ष उमेर समूहका नेपाली नागरिकलाई सहभागी गराइएको छ ।",
      "link": "https://gorkhapatraonline.com/news/159563",
      "image": "https://gorkhapatraonline.com/storage/media/281230/conversions/Tudikhel.jpg-original-thumb.jpg"
    },
    {
      "slug": "159556",
      "title": "कालोपत्रे सडकमा मकै",
      "timestamp": 1750032000000,
      "source": "gp",
      "content": "लमही नगरपालिका वडा २ बरुगाउँका किसानहरूले बाटैभरी मकै सुकाएका छन् । कालोपत्रे गरिएको सडकमा सुकाउनलाई बाटैभरी मकै सुकाएको स्थानीय हरि चौधरीको भनाइ छ ।",
      "longContent": "सन्तोष दहितदाङ, असार २ गते । लमही नगरपालिका वडा २ बरुगाउँका किसानहरूले बाटैभरी मकै सुकाएका छन् । कालोपत्रे गरिएको सडकमा सुकाउनलाई बाटैभरी मकै सुकाएको स्थानीय हरि चौधरीको भनाइ छ ।",
      "link": "https://gorkhapatraonline.com/news/159556",
      "image": "https://gorkhapatraonline.com/storage/media/281212/conversions/makai-original-thumb.jpg"
    },
    {
      "slug": "159544",
      "title": "जलविद्युत् आयोजनाबारे राष्ट्रपतिलाई ‘ब्रिफिङ’",
      "timestamp": 1750032000000,
      "source": "gp",
      "content": "राष्ट्रपति रामचन्द्र पौडेललाई ऊर्जा, जलस्रोत  तथा सिँचाइमन्त्री दीपक खड्काले देशका विभिन्न भागमा सञ्चालित जल विद्युत् आयोजनाको प्रगतिबारे जानकारी दिनुभएको छ ।",
      "longContent": "काठमाडौँ, असार २ गते । राष्ट्रपति रामचन्द्र पौडेललाई ऊर्जा, जलस्रोत  तथा सिँचाइमन्त्री दीपक खड्काले देशका विभिन्न भागमा सञ्चालित जल विद्युत् आयोजनाको प्रगतिबारे जानकारी दिनुभएको छ । मन्त्री खड्काले आज उहाँलाई १४० मेघावाट क्षमताको तनहुँ जलविद्युत् तथा १२६ मेघावाटको तल्लो सेती आयोजनामा हालसम्म भएका प्रगतिबारे जानकारी गराउनुभएको राष्ट्रपतिको निजी सचिवालयले जनाएको छ ।निर्माणाधीन सबै आयोजना चाँडोभन्दा चाँडो सम्पन्न गर्न सम्बद्ध सबै पक्ष लाग्नुपर्नेमा राष्ट्रपतिले जोड दिनुभएको थियो । रासस",
      "link": "https://gorkhapatraonline.com/news/159544",
      "image": "https://gorkhapatraonline.com/storage/media/281203/conversions/up-original-thumb.jpg"
    },
    {
      "slug": "159536",
      "title": "सूचना प्रविधिको विकासमा तीन तहको सरकारबिच सहकार्य जरुरी : मन्त्री गुरुङ",
      "timestamp": 1750032000000,
      "source": "gp",
      "content": "सञ्चार तथा सूचना प्रविधि मन्त्री पृथ्वी सुब्बा गुरुङले सूचना प्रविधि क्षेत्रको विकासका लागि तीन वटै तहका सरकारबिच सहकार्य जरुरी रहेको बताउनुभएको छ ।",
      "longContent": "काठमाडौँ, असार २ गते । सञ्चार तथा सूचना प्रविधि मन्त्री पृथ्वी सुब्बा गुरुङले सूचना प्रविधि क्षेत्रको विकासका लागि तीन वटै तहका सरकारबिच सहकार्य जरुरी रहेको बताउनुभएको छ ।मन्त्रायले आज राष्ट्रिय सूचना तथा सञ्चार प्रविधि दिवस–२०८२ को समीक्षा तथा प्रशंसा–पत्र वितरण कार्यक्रममा मन्त्री गुरुङले सूचना प्रविधिको विकास स्थानीय तहसम्मै व्यापक हुनुपर्नेमा जोड दिनुभयो ।उहाँका अनुसार आइटी दिवसलाई सरकारले उत्सवका रूपमा मनाउनुपर्ने र युवा पुस्तालाई जति सक्दो प्रोत्साहित गर्ने कार्यक्रम ल्याउन आवश्यक रहेको बताउनुभयो  । “यो दिवस देशभर उत्सवका रूपमा मनाउनुपर्छ, नयाँ जनशक्तिको हौसला बढाउनका लागि थप गतिविधिहरू बढाउन आवश्यक छ”, मन्त्री गुरुङले भन्नुभयो ।नेपाल सरकारका प्रवक्ता समेत रहनुभएका मन्त्री गुरुङले सरकारले डिजिटल नेपाल फ्रेमवर्क(डिएनएफ) को मस्यौदा अन्तिम चरणमा रहेको उल्लेख गर्नुभयो । “सरकार सूचना प्रविधि क्षेत्रको विकासका लागि आवश्यक पूर्वाधार निर्माणमा तयार छौँ, यसका लागि निजी क्षेत्रको सहकार्य जरुरी छ ।”मन्त्रालयका सचिव राधिका अर्यालले आइटी क्षेत्रमा युवा प्रोत्साहन गर्न मन्त्रालयले आइटी इन्टर्नसिपका लागि बजेट नै छुट्याएको बताउनुभयो । कार्यक्रममा सहभागी सरोकारवालाले प्रदेश र स्थानीय तहको सहकार्यमा यस क्षेत्रको विकास गर्न सुझाव दिनुभयो । रासस",
      "link": "https://gorkhapatraonline.com/news/159536",
      "image": "https://gorkhapatraonline.com/storage/media/281174/conversions/bewq-original-thumb.jpg"
    }
  ]
}