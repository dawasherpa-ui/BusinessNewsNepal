{
  "date": "2025-03-11T01:32:37.769Z",
  "news": [
    {
      "slug": "146589",
      "title": "बाँझो जग्गामा केरा खेती",
      "timestamp": 1741651200000,
      "source": "gp",
      "content": "वर्षौंदेखि यसै बाँझिएर रहेको जग्गालाई सदुपयोग गर्दै गुल्मीमा केरा खेती सुरु गरिएको छ ।",
      "longContent": "तम्घास समाचारदातातम्घास, फागुन २७ गते । वर्षौंदेखि यसै बाँझिएर रहेको जग्गालाई सदुपयोग गर्दै गुल्मीमा केरा खेती सुरु गरिएको छ । रेसुङ्गा नगरपालिका–४, सेउघाको थुक्का टोलमा बर्सौंदेखि बाँझिएर रहेको जग्गामा भगवती कृषि फार्मले २० रोपनी बाँझो जग्गा लिजमा लिएर केरा खेती गर्न थालेको सञ्चालक झबी पाण्डेले जानकारी दिनुभयो । फार्मले पहिलो चरण तीन सयभन्दा बढी केराका बिरुवा लगाइएको र यसलाई विस्तार गर्दै लैजाने योजना रहेको सुनाउनुभयो । स्थानीय जातका केराका बोटलाई विस्तार गर्दै लाने र गाउँका अन्य कृषकलाई पनि कृषि पेसामा आबद्ध गराउने उहाँको भनाइ छ । तम्घासमा खाद्यान्नको थोक विक्रेताका रूपमा व्यवसाय गर्दै आउनुभएका उहाँले बचेको समयलाई सदुपयोग गरेर आफ्नै गाउँमा कृषि पेसा पनि गर्दै आउनुभएको छ । बाँझो जग्गामा गर्न लागिएको केरा खेतीको नगरप्रमुख खिलध्वज पन्थी, वडा नम्बर–४ का वडाध्यक्ष लीलाधर आचार्यसहितको टोलीले स्थलगत निरीक्षण गर्दै अनुगमनपछि व्यावसायिक कृषि गर्ने किसानलाई नगरपालिकाले सक्दो सहयोग गर्दै आएको नगरप्रमुख पन्थीले बताउनुभयो । गाउँमै व्यावसायिक कृषि र पशुपालन गर्ने कृषकलाई अनुदान, उपकरणका साथै प्राविधिक ज्ञान नगरपालिकाले प्रदान गर्दै आएको पन्थीको भनाइ छ । युवालाई स्वदेशमा नै टिकाइराख्न र स्वरोजगार बनाउन व्यावसायिक कृषि र पशुपालनमा लाग्न उहाँले आग्रह गर्नुभयो ।बजारमा स्थानीय जातको केराको माग धेरै नै रहेको छ । खानका लागि स्वादिष्ट हुने भएकाले यसको मूल्य पनि राम्रो पर्ने गर्छ । पछिल्लो समय गाउँ गाउँमा बसाइँसराइका कारणले जग्गा जमिन बाँझै हुने क्रम पनि बढ्दै गएको छ ।",
      "link": "https://gorkhapatraonline.com/news/146589",
      "image": "https://gorkhapatraonline.com/storage/media/258613/conversions/kera-khti-gardai-pcc-(3)-original-thumb.jpg"
    },
    {
      "slug": "146588",
      "title": "खाद्यलाई धान बेच्न किसानको अरुचि, स्थानीय तहले पनि चासो देखाएनन्",
      "timestamp": 1741651200000,
      "source": "gp",
      "content": "मधेश प्रदेशका स्थानीय तहले उत्पादन खरिदबिक्रीका लागि खाद्य व्यवस्था तथा व्यापार कम्पनी लिमिटेडसँग कारोबार गर्न चासो देखाएका छैनन् । जसका कारण किसानले निजी व्यापारीलाई धान र गहुँ बेच्न बाध्य छन् ।",
      "longContent": "मधेश प्रदेश ब्युरो जनकपुर, फागुन २७ गते । मधेश प्रदेशका स्थानीय तहले उत्पादन खरिदबिक्रीका लागि खाद्य व्यवस्था तथा व्यापार कम्पनी लिमिटेडसँग कारोबार गर्न चासो देखाएका छैनन् । जसका कारण किसानले निजी व्यापारीलाई धान र गहुँ बेच्न बाध्य छन् ।खाद्य व्यवस्था तथा व्यापार कम्पनी लिमिटेडले विभिन्न स्थानीय तहसँग खाद्यान्न खरिद सम्झौताको प्रयास गरे पनि धनुषाका कुनै पनि स्थानीय तहले सो सम्झौताप्रति चासो देखाएनन् । कम्पनीले गत माघ १० गते धनुषाका १८ वटै स्थानीय तहलाई सम्झौताका लागि पत्राचार गरेको भए पनि कुनै पनि स्थानीय तहले सम्झौताप्रति चासो देखाएका छैनन् । कम्पनीले कृषकबाट उत्पादित सोना मन्सुली खाद्यान्न खरिद गर्ने योजनासाथ विभिन्न स्थानीय तहलाई प्रस्ताव पठाएको थियो । स्थानीय तहबाट सकारात्मक प्रतिक्रिया नआएको कम्पनीका धनुषा शाखा प्रमुख निर्मल थापाले बताउनुभयो । कतिपय स्थानीय प्रतिनिधिले जानकारी अभावका कारण सम्झौता नभएको बताएका छन् भने कतिपयले अन्य प्राथमिकताका कारण सम्झौता गर्न नसकिएको जनाउनुभएको छ ।सबैला नगरपालिकाका प्रमुख कारीराम यादवले कम्पनीले सम्झौता प्रक्रियासम्बन्धी अन्तर्क्रिया नभएका कारण सम्झौता हुन नसकेको बताउनुभयो । उहाँले जानकारी अभावमा किसानको पहुँच कम्पनीसम्म पुग्न नसकेको दाबी गर्नुभयो ।यस्तै धनौजी गाउँपालिकाका अध्यक्ष राजकुमार साहले कम्पनीको प्रक्रिया झन्झटिलो भएका कारण किसानले आफूखुसी बिक्री गरिरहेको बताउनुभयो । उहाँले सरकारी प्रक्रिया झन्झटिलो हुँदा पालिकाका किसानलाई ५० प्रतिशत अनुदान दिँदा पनि लिन नमाने जानकारी दिनुभयो । उहाँले भन्नुभयो, “चालु आवमा गहुँमा मात्र ५० लाख रुपियाँ अनुदानका लागि छुट्याइएको छ तर कसैले लिन चाहेनन्, कारण किसान मारमा पर्छन् ।”यसैबिच कम्पनीले पुनः स्थानीय तहसँग छलफल गरी सम्झौताका लागि आग्रह गरिने तयारी गरिरहेको जनाएको छ । सम्झौता भएमा कृषकलाई उचित मूल्य सुनिश्चित गर्दै स्थानीय उत्पादनको प्रवर्धन गर्न सकिने कम्पनीको दाबी छ ।कम्पनीले चालु आव २०८१/८२ मा ३२ हजार क्विन्टल धान किन्ने लक्ष्य राखे पनि करिब ४६ सय क्विन्टल मात्र धान किनेको छ । यसअघि आव २०८०/८१ मा १५ हजार क्विन्टल खरिद गर्ने लक्ष्य राखे पनि ४५.६९ क्विन्टल र आव २०७९/८० मा पनि १५ हजार क्विन्टल लक्ष्य राखे पनि एक हजार ९३.०५ क्विन्टल मात्र खरिद गरेको थियो । सिराहामा खाद्य व्यवस्था तथा व्यापार कम्पनी लिमिटेड लहानले यस वर्ष ५३.२१ क्विन्टल धान मात्रै खरिद गरेको छ । कम्पनी लहान शाखा प्रमुख दीपक सुनारले यस वर्ष दुई जना किसानबाट धान मात्रै खरिद भएको बताउनुभयो । बढी उत्पादन हुने सोना मन्सुली सरकारले निर्धारण गरेको समर्थन मूल्य प्रतिक्विन्टल तीन हजार ५८० रहेको छ भने बजारमा प्रतिक्विन्टल तीन हजार आठ सय रहेको छ । गत विगत वर्षहरूमा बजारभन्दा एक हजार बढी सरकारी समर्थन मूल्य पाएपछि धान बिक्री गर्न आउने किसानले धान तौलिएर भुक्तानी लिन कैयौँ दिन पर्खिनु परेको थियो । त्यतिबेला यस कार्यालयले २५ हजार क्विन्टल धान खरिद गरिएको कार्यालय प्रमुख सोनारले प्रस्टयाउनुभयो । पर्सामा स्थानीय बजारमा रहेका निजी खाद्य उद्योग तथा सेल्लर मिलले सरकारले तोकेको समर्थन मूल्यभन्दा बढी रकममा धान खरिद गर्न थालेपछि किसानले खाद्य व्यवस्था तथा व्यापार कम्पनी लिमिटेड वीरगन्ज शाखामा धान बेच्न छाडेका छन् । कुनै समय धान किन्नेबेला किसानको ट्याक्टर धेरै आएपछि सडकमा ट्राफिक जाम एवं कार्यालयमा मेला जस्तै भिडभाड हुने गरेको भए पनि पछिल्लो दुई वर्षयता किसान खाद्यमा धान बेच्न आउन छाडेर धान खरिदको समयमा पनि कार्यालय सुनसान हुने गरेको छ । खाद्य व्यवस्था तथा व्यापार कम्पनी लिमिटेडका सूचना अधिकारी मुनिलाल कुशवाहका अनुसार यस आवमा ४२ हजार क्विन्टल सोना मन्सुली धान खरिद गर्ने कोटा पाएको वीरगन्ज शाखाले चार हजार १८० क्विन्टल ७० किलो धान मात्र खरिद गरेको छ । खाद्य व्यवस्था तथा व्यापार कम्पनीले मङ्सिर २० गतेदेखि नै धान किन्न थालेको हो । सुरुका दिनमा बजारभन्दा समर्थन मूल्य केही रुपियाँ बढी थियो तर प्रसिद्ध गढीमाई मेला परेकाले धेरै किसानले धान बेच्न आएनन् । पछि बजारका निजी सेलर मिल तथा खाद्य उद्योगमा धान महँगिएपछि किसानले हाम्रोमा धान बेच्न ल्याएनन्, खाद्य व्यवस्था तथा व्यापार कम्पनी लिमिटेडका वरिष्ठ सहायक समिर दाहालले बताउनुभयो ।गत आव २०८०/८१ मा खाद्य व्यवस्था तथा व्यापार कम्पनी लिमिटेडले धान खरिद गर्ने सूचना जारी गरे पनि कुनै पनि किसानले धान बेच्न नल्याएपछि धान खरिद गर्न सकेको थिएन । खाद्य व्यवस्था तथा व्यापार कम्पनी लिमिटेड वीरगन्ज शाखाले धान खरिदका लागि स्थानीय तहसँग सम्झौता गरेर सोही स्थानमा गई धान खरिद गरिदिन आवश्यक तयारी एवं अनुगमन गरे पनि बारा पर्साका कुनै पनि स्थानीय तहले सम्झौता नगरेको शाखाका वरिष्ठ सहायक दाहालले जानकारी दिनुभयो । उहाँले बाराको देवताल गाउँपालिकाको पिप्रामा रहेको श्री विश्वकर्मा बाबा कृषि सहकारी संस्थाले २५ सय क्विन्टल धान बिक्री गर्ने सम्झौता गरे पनि एक हजार ८५४ क्विन्टल ३० किलो सोना मन्सुली धान बिक्री गरेको बताउनुभयो । जीवछ यादव, लक्ष्मी चौधरी र दीपकप्रसाद गौतमको सहयोगमा",
      "link": "https://gorkhapatraonline.com/news/146588",
      "image": "https://gorkhapatraonline.com/storage/media/258612/conversions/dhan-original-thumb.jpg"
    },
    {
      "slug": "146587",
      "title": "यस्तो छ आजका लागि निर्धारित विदेशी मुद्राको विनिमयदर",
      "timestamp": 1741651200000,
      "source": "gp",
      "content": "काठमाडौँ, फागुन २७ गते । नेपाल राष्ट्र बैंकले मङ्गलबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अघिल्लो दिनको तुलनामा अमेरिकी डलर, युरोपियन युरो, युके पाउन्ड स्ट्रलिङ, स्वीस फ्र्याङ्कलगायत केही विदेशी मुद्राको मूल्य बढेको छ । निर्धारित विनिमयदर अनुसार अमेरिकी डलर एकको खरिददर १३९ रूपैयाँ ४४ पैसा र बिक्रीदर १४० रूपैयाँ ०४ पैसा कायम भएको छ । युरोपियन युरो एकको खरिददर १५१ रूपैयाँ ३१ पैसा र बिक्रीदर १५१ रूपैयाँ ९६ पैसा, युके पाउन्ड स्ट्रलिङ एकको खरिददर १८० रूपैयाँ २२ पैसा र बिक्रीदर १८० रूपैयाँ ९९, स्वीस फ्र्याङ्क एकको खरिददर १५९ रूपैयाँ र बिक्रीदर १५९ रूपैयाँ ६८ पैसा कायम गरिएको छ । अष्ट्रेलियन डलर एकको खरिददर ८८ रूपैयाँ २० पैसा र बिक्रीदर ८८ रूपैयाँ ५८ पैसा, क्यानेडियन डलर एकको खरिददर ९६ रूपैयाँ ९८ पैसा र बिक्रीदर ९७ रूपैयाँ ४० पैसा, सिङ्गापुर डलर एकको खरिददर १०४ रूपैयाँ ७८ पैसा र बिक्रीदर १०५ रूपैयाँ २३ पैसा निर्धारण गरिएको छ । जापानी येन १० को खरिददर नौ रूपैयाँ ४८ पैसा र बिक्रीदर नौ रूपैयाँ ५२ पैसा, चिनियाँ युआन एकको खरिददर १९ रूपैयाँ २१ पैसा र बिक्रीदर १९ रूपैयाँ २९ पैसा, साउदी अरेबियन रियाल एकको खरिददर ३७ रूपैयाँ १७ पैसा र बिक्रीदर ३७ रूपैयाँ ३३ पैसा, कतारी रियाल एकको खरिददर ३८ रूपैयाँ २६ पैसा र बिक्रीदर ३८ रूपैयाँ ४२ पैसा कायम भएको छ । केन्द्रीय बैंकका अनुसार थाई भाट एकको खरिददर चार रूपैयाँ १३ पैसा र बिक्रीदर चार रूपैयाँ १४ पैसा, युएई दिराम एकको खरिददर ३७ रूपैयाँ ९७ पैसा र बिक्रीदर ३८ रूपैयाँ १३ पैसा, मलेसियन रिङ्गेट एकको खरिददर ३१ रूपैयाँ ५२ पैसा र बिक्रीदर ३१ रूपैयाँ ६६ पैसा, साउथ कोरियन वन १०० को खरिददर नौ रूपैयाँ ५८ पैसा र बिक्रीदर नौ रूपैयाँ ६२ पैसा, स्वीडिस क्रोनर एकको खरिददर १३ रूपैयाँ ८० पैसा र बिक्रीदर १३ रूपैयाँ ८६ पैसा र डेनिस क्रोनर एकको खरिददर २० रूपैयाँ २९ पैसा र बिक्रीदर २० रूपैयाँ ३७ पैसा तोकिएको छ । राष्ट्र बैंकले हङकङ डलर एकको खरिददर १७ रूपैयाँ ९५ पैसा र बिक्रीदर १८ रूपैयाँ ०३ पैसा, कुवेती दिनार एकको खरिददर ४५२ रूपैयाँ ६५ पैसा र बिक्रीदर ४५४ रूपैयाँ ६० पैसा, बहराइन दिनार एकको खरिददर ३६९ रूपैयाँ ८७ पैसा र बिक्रीदर ३७१ रूपैयाँ ४६ पैसा, ओमनी रियाल एकको खरिददर ३६२ रूपैयाँ २० पैसा र बिक्रीदर ३६३ रूपैयाँ ७५ पैसा रहेको छ । भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।",
      "longContent": "काठमाडौँ,  फागुन २७ गते । नेपाल राष्ट्र बैंकले मङ्गलबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अघिल्लो दिनको तुलनामा अमेरिकी डलर, युरोपियन युरो, युके पाउन्ड स्ट्रलिङ, स्वीस फ्र्याङ्कलगायत केही विदेशी मुद्राको मूल्य बढेको छ । निर्धारित विनिमयदर अनुसार अमेरिकी डलर एकको खरिददर १३९ रूपैयाँ ४४ पैसा र बिक्रीदर १४० रूपैयाँ ०४ पैसा कायम भएको छ । युरोपियन युरो एकको खरिददर १५१ रूपैयाँ ३१ पैसा र बिक्रीदर १५१ रूपैयाँ ९६ पैसा, युके पाउन्ड स्ट्रलिङ एकको खरिददर १८० रूपैयाँ २२ पैसा र बिक्रीदर १८० रूपैयाँ ९९, स्वीस फ्र्याङ्क एकको खरिददर १५९ रूपैयाँ र बिक्रीदर १५९ रूपैयाँ ६८ पैसा कायम गरिएको छ । अष्ट्रेलियन डलर एकको खरिददर ८८ रूपैयाँ २० पैसा र बिक्रीदर ८८ रूपैयाँ ५८ पैसा, क्यानेडियन डलर एकको खरिददर ९६ रूपैयाँ ९८ पैसा र बिक्रीदर ९७ रूपैयाँ ४० पैसा, सिङ्गापुर डलर एकको खरिददर १०४ रूपैयाँ ७८ पैसा र बिक्रीदर १०५ रूपैयाँ २३ पैसा निर्धारण गरिएको छ । जापानी येन १० को खरिददर नौ रूपैयाँ ४८ पैसा र बिक्रीदर नौ रूपैयाँ ५२ पैसा, चिनियाँ युआन एकको खरिददर १९ रूपैयाँ २१ पैसा र बिक्रीदर १९ रूपैयाँ २९ पैसा, साउदी अरेबियन रियाल एकको खरिददर ३७ रूपैयाँ १७ पैसा र बिक्रीदर ३७ रूपैयाँ ३३ पैसा, कतारी रियाल एकको खरिददर ३८ रूपैयाँ २६ पैसा र बिक्रीदर ३८ रूपैयाँ ४२ पैसा कायम भएको छ । केन्द्रीय बैंकका अनुसार थाई भाट एकको खरिददर चार रूपैयाँ १३ पैसा र बिक्रीदर चार रूपैयाँ १४ पैसा, युएई दिराम एकको खरिददर ३७ रूपैयाँ ९७ पैसा र बिक्रीदर ३८ रूपैयाँ १३ पैसा, मलेसियन रिङ्गेट एकको खरिददर ३१ रूपैयाँ ५२ पैसा र बिक्रीदर ३१ रूपैयाँ ६६ पैसा, साउथ कोरियन वन १०० को खरिददर नौ रूपैयाँ ५८ पैसा र बिक्रीदर नौ रूपैयाँ ६२ पैसा, स्वीडिस क्रोनर एकको खरिददर १३ रूपैयाँ ८० पैसा र बिक्रीदर १३ रूपैयाँ ८६ पैसा र डेनिस क्रोनर एकको खरिददर २० रूपैयाँ २९ पैसा र बिक्रीदर २० रूपैयाँ ३७ पैसा तोकिएको छ । राष्ट्र बैंकले हङकङ डलर एकको खरिददर १७ रूपैयाँ ९५ पैसा र बिक्रीदर १८ रूपैयाँ ०३ पैसा, कुवेती दिनार एकको खरिददर ४५२ रूपैयाँ ६५ पैसा र बिक्रीदर ४५४ रूपैयाँ ६० पैसा, बहराइन दिनार एकको खरिददर ३६९ रूपैयाँ ८७ पैसा र बिक्रीदर ३७१ रूपैयाँ ४६ पैसा, ओमनी रियाल एकको खरिददर ३६२ रूपैयाँ २० पैसा र बिक्रीदर ३६३ रूपैयाँ ७५ पैसा रहेको छ । भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/146587",
      "image": "https://gorkhapatraonline.com/storage/media/258611/conversions/money-exchange-original-thumb.jpg"
    },
    {
      "slug": "146586",
      "title": "पुष्प प्रदर्शनी हुने",
      "timestamp": 1741651200000,
      "source": "gp",
      "content": "आगामी १ चैतदेखि २६ औँ पुष्प प्रदर्शनी (फ्लोरा एक्स्पो) हुने भएको छ ।",
      "longContent": "गोरखापत्र समाचारदाताकाठमाडौँ, फागुन २७ गते । आगामी १ चैतदेखि २६ औँ पुष्प प्रदर्शनी (फ्लोरा एक्स्पो) हुने भएको छ । फ्लोरिकल्चर एसोसिएसन नेपाल (फ्यान) को आयोजनामा प्रदर्शनी हुन लागेको हो । स्वच्छ वातावरण तथा आर्थिक समृद्धिका लागि पुष्प व्यवसाय भन्ने नारासाथ प्रदर्शनी हुन लागेको हो । मेलामा पुष्प नर्सरी, पुष्प फर्म, पुष्प तथा पुष्पजन्य आपूर्तिकर्ता कम्पनी, व्यवसायी तथा विभिन्न सङ्घ संस्थानको सहभागिता रहने फ्यानले जनाएको छ । यस्तै मौसमी फूल फुल्ने तथा नफुल्ने आलङ्कारिक बोट बिरुवा, कट फलावर, ड्राइफ्लावर, सुनाखरी, कम्पोस्ट मल, फूलको गानो, बिउबिजन, ग्रिन हाउस, कृषि औजार उपकरण, प्याकेजिङका सामग्री, थोपा सिँचाइ प्रविधि, आधुनिक पुष्प खेती प्रविधि, जैविक विषादी, विभिन्न प्रकारका गमला, पुष्प सजावटका प्रदर्शनी तथा बिक्री कक्ष रहने छन् । मेलामा विभिन्न ८२ वटा स्टल राखिने भएको छ । मेला चार दिनसम्म सञ्चालन हुने छ ।मुलुकमा ५२ जिल्लामा २६० हेक्टर क्षेत्रफलमा पुष्प व्यवसाय भइहरहेको छ । यस व्यवसायमा ५१ हजारभन्दा बढी व्यक्तिले रोजगार पाएका छन् । बजारमा पुष्पजन्य वस्तुको माग बर्सेनि १० देखि १५ प्रतिशतले वृद्धि हुँदै गएको फ्यानले जनाएको छ । भन्सार विभागको तथ्याङ्क अनुसार आव २०८०/८१ मा २७ करोड ७९ लाख रुपियाँको फूल आयात हुँदा एक करोड दुई लाख १२ हजार रुपियाँको निर्यात भएको छ । नेपालबाट न्यून परिणाममा पुष्पजन्य वस्तुको निर्यात भए पनि ठुलो परिणाममा भने आयात हुने गरेको छ । स्थानीय उत्पादनले बजार माग धान्न नसक्दा ठुलो परिणाममा पुष्पजन्य वस्तुको आयात हुने गरेको तथ्याङ्कले देखाएको छ । यस्तै आव २०७९/८० मा ३३ करोड छ लाख ४८ हजार फूल आयात हुँदामा ६८ लाख रुपियाँको निर्यात भएको छ । आव २०७८/७९ मा ३६ करोड ५३ लाख पाँच हजार रुपियाँको फूल आयात हुँदा ९८ लाख रुपियाँको र आव २०७७/७८ मा ४० करोड ७२ लाख ३४ हजार रुपियाँको फूल आयात हुँदा ५३ लाख आठ हजार रुपियाँको निर्यात भएको तथ्याङ्क छ ।",
      "link": "https://gorkhapatraonline.com/news/146586",
      "image": "https://gorkhapatraonline.com/storage/media/258609/conversions/1635309118-h3PvW-original-thumb.jpg"
    },
    {
      "slug": "146584",
      "title": "आन्तरिक रोजगार प्रवर्धन दशक घोषणा",
      "timestamp": 1741651200000,
      "source": "gp",
      "content": "सरकारले सन् २०२५ देखि २०३५ लाई आन्तरिक रोजगार प्रवर्धन दशक घोषणा गरेको छ । पाँचौँ राष्ट्रिय श्रम तथा रोजगार सम्मेलन २०८१ को सोमबार उद्घाटन गर्दै प्रधानमन्त्री केपी शर्मा ओलीले आन्तरिक रोजगार प्रवर्धन दशक घोषणा गर्नुभएको हो ।",
      "longContent": "गोरखापत्र समाचारदाता काठमाडौँ, फागुन २७ गते । सरकारले सन् २०२५ देखि २०३५ लाई आन्तरिक रोजगार प्रवर्धन दशक घोषणा गरेको छ । पाँचौँ राष्ट्रिय श्रम तथा रोजगार सम्मेलन २०८१ को सोमबार उद्घाटन गर्दै प्रधानमन्त्री केपी शर्मा ओलीले आन्तरिक रोजगार प्रवर्धन दशक घोषणा गर्नुभएको हो । सोही अवसरमा प्रधानमन्त्री ओलीले राष्ट्रिय रोजगार प्रवर्धन कार्यक्रम पनि शुभारम्भ गर्नुभयो । सरकारले उपयुक्त ढङ्गले ‘स्टार्टअप बिजनेस’ सिकाउन नसकेको भन्दै उहाँले यसतर्फ सम्बन्धित निकायको ध्यान जानुपर्ने बताउनुभयो । आगामी एक दशक रोजगार दशक मनाइरहँदा एक दशकपछि वैदेशिक रोजगारीमा कोही पनि जानु नपर्ने अवस्था सिर्जना गर्नुपर्ने चर्चा गर्दै उहाँले आवश्यक नीतिगत सुधार गर्न परे पनि सरकारको पूर्ण सहयोग रहने बताउनुभयो । प्रधानमन्त्री ओलीले देशभित्रै रोजगारीका अवसर सिर्जनामा निजी क्षेत्रको महत्वपूर्ण योगदान रहेको भन्दै श्रमिकको आधारभूत आवश्यकतालाई पनि ध्यान दिन आग्रह गर्नुभएको छ । उहाँले निजी रोजगारदातालाई आफ्नोमा काम गर्ने श्रमिकको न्यूनतम आवश्यकता पूरा हुने गरी पारिश्रमिकको व्यवस्था गर्न आग्रह गर्नुभएको हो ।उद्यमशीलता विकास गरी परिस्थितिमा परिवर्तन ल्याउन र समृद्ध नेपाल, सुखी नेपालीको राष्ट्रिय आकाङ्क्षा अघि बढाउन सरकार लागिरहेको भन्दै उहाँले यसमा निजी क्षेत्रको भूमिका झन् महत्वपूर्ण रहेको बताउनुभयो । “रोजगारदाता प्रतिष्ठानले नेपाली श्रमिक नपाएर विदेशी श्रमिक ल्याएर काम गर्नु परेको अवस्था आउनुमा कतै हाम्रा श्रमिकको आधारभूत आवश्यकता पूरा गर्न पो सकेका छैनौँ  कि ? अब विचार गर्नु पर्छ” उहाँले थप्नुभयो । श्रम, रोजगार तथा सामाजिक सुरक्षामन्त्री शरतसिंह भण्डारीले मुलुकमा श्रम बजारको व्यवस्थापन गर्न नसक्दा युवा जनशक्ति वैदेशिक श्रम बजारको चपेटामा परेको बताउनुभयो । बाध्यात्मक वैदेशिक रोजगारीमा जानुपर्दा युवामा विकृतिसमेत आएको बताउँदै उहाँले आगामी १० वर्षभित्र देशभित्र रोजगारी सुनिश्चित गर्न उद्यमशीलता र उत्पादकत्व वृद्धि गरी श्रम बजार व्यवस्थापनको सुरुवात भएको बताउनुभयो । उद्योग, वाणिज्य तथा आपूर्तिमन्त्री दामोदर भण्डारीले पुँजी बजार चलायमान नभएसम्म श्रमशक्ति व्यवस्थित हुन नसक्ने बताउनुभयो । उद्योगमा लगानी गर्न कठिन र जोखिम भएसँगै रोजगारी समस्या बढ्दै गएको उल्लेख गर्दै उहाँले नेपालका ब्रान्डका रूपमा स्थापित पस्मिना, गार्मेन्ट, गलैँचालगायतका उद्योग बन्द हुँदा रोजगारी सङ्कटमा परेको बताउनुभयो । प्रधानमन्त्रीका आर्थिक सल्लाहकार एवं पूर्वअर्थमन्त्री डा. युवराज खतिवडाले नयाँ थपिने श्रमशक्तिलाई रोजगारी दिन सक्ने अवस्था रहे पनि पुरानो ठुलो जनशक्ति बेरोजगार रहेका कारण अप्ठ्यारो स्थिति रहेको बताउनुभयो । डा. खतिवडाले भन्नुभयो, “वैदेशिक रोजगारीलाई मर्यादित बनाउने, सम्मानित बनाउने, प्रतिफलयुक्त बनाउने, वैदेशिक रोजगारीबाट फर्केकालाई श्रमबजारमा आबद्ध गरेर उनीहरूले विदेशमा आर्जन गरेको सिप, पुँजी र काम गर्ने संस्कारलाई स्वदेशको आर्जनलाई स्वरोजगारी र कामको अवसर सिर्जना गर्नेमा काममा लगाउन सक्नु पर्छ ।” नेपाल टे«ड युनियन समन्वय केन्द्र (जेटयुसिसी) का अध्यक्ष जगत सिम्खडाले निजी क्षेत्रबाट श्रमिकलाई हरेक कोणबाट शोषण गरेर गुणस्तरीय उत्पादन सम्भव नभएको बताउनुभयो । विभिन्न सम्झौतामा हस्ताक्षरकार्यक्रममा राष्ट्रिय सिप विकास प्रतिष्ठान र विभिन्न १० रोजगारदाता कम्पनीबिच रोजगारी समझदारीपत्रमा हस्ताक्षर भएको छ । नेपाल कम्प्युटर एसोसिएसन महासङ्घका अध्यक्ष सुनैना पाण्डे, नेपाल होटेल सङ्घ (हान) का अध्यक्ष विनय साह, निर्माण व्यवसायी महासङ्घका रवि सिंह, नेपाल अटोमोबाइल एसोसिएसन (नाडा) का अध्यक्ष करण चौधरी र राष्ट्रिय सिप विकास प्रतिष्ठानका महानिर्देशक रमेशकुमार बखतीबिच बेग्लाबेग्लै सम्झौता सम्पन्न भयो । यस्तै नेपाल तयारी पोसाक उद्योग सङ्घका अध्यक्ष पशुपतिदेव पाण्डे, ग्रिल तथा स्टिल व्यवसायी सङ्घका अध्यक्ष ठुलोबाबु श्रेष्ठ, नेपाल सुन र चाँदी व्यवसायी सङ्घका अध्यक्ष मणिरत्न शाक्य, गुगल क्वालिफिकेसन तालिमप्रदायक संस्थाका सुनीलकुमार राई र प्रतिष्ठानका महानिर्देशक रमेशकुमार बखतीबिच पनि सम्झौता भएको छ । यस्तै प्रधानमन्त्री रोजगार कार्यक्रम अन्तर्गत एकीकृत श्रम बजार सूचना प्रणाली विस्तारका लागि श्रम तथा रोजगार मन्त्रालय र स्विस एजेन्सीबिच समझदारीपत्रमा हस्ताक्षर भएको छ । समझदारीपत्रमा प्रधानमन्त्री रोजगार कार्यक्रमका तर्फबाट सहसचिव डण्डुराज घिमिरे र स्विस सरकारको तर्फबाट सञ्जय कार्कीले हस्ताक्षर गर्नुभयो ।",
      "link": "https://gorkhapatraonline.com/news/146584",
      "image": "https://gorkhapatraonline.com/storage/media/258606/conversions/shram_sammelan_5anniversary-_ADHIKARI-KABIN00007-original-thumb.jpg"
    },
    {
      "slug": "146583",
      "title": "निर्यातको आम्दानी भ्रमणमै ठिक्क",
      "timestamp": 1741651200000,
      "source": "gp",
      "content": "वस्तु निर्यात गरेर मुलुकले प्राप्त गर्ने आम्दानी नेपालीले विदेश भ्रमणमा गर्ने खर्च करिब बराबर हुने पाइएको छ ।",
      "longContent": "गोरखापत्र समाचारदाताकाठमाडौँ, फागुन २७ गते । वस्तु निर्यात गरेर मुलुकले प्राप्त गर्ने आम्दानी नेपालीले विदेश भ्रमणमा गर्ने खर्च करिब बराबर हुने पाइएको छ । नेपाल राष्ट्र बैङ्कले सोमबार सार्वजनिक गरेको चालु आर्थिक वर्ष २०८१/८२ को सात महिनाको तथ्याङ्क अनुसार यस अवधिमा मुलुकले वस्तु निर्यात गरेर एक खर्ब २७ अर्ब रुपियाँ आम्दानी गरेको छ । जबकि सात महिनामा भ्रमणकै लागि नेपालीले एक खर्ब १६ अर्ब रुपियाँ खर्च गरेको तथ्याङ्कले देखाउँछ । निर्यातको आम्दानी र भ्रमणमा बाहिरिने खर्चको अन्तर केवल ११ अर्ब रुपियाँ छ । विदेश भ्रमणमा नेपालबाट बाहिरिने रकम निरन्तर बढिरहेको केन्द्रीय बैङ्कको तथ्याङ्कले देखाउँछ । गत आवको सात महिनामा एक खर्ब चार अर्ब रुपियाँ यस शीर्षकमा बाहिरिएको थियो । एक वर्षकै अन्तरमा भ्रमणका लागि बाहिरिने रकम १२ अर्ब रुपियाँले बढेको देखिन्छ । चालु आवको समीक्षा अवधिमा खास गरी व्यक्तिगत भ्रमणमा बाहिरिने रकम एक खर्ब १३ अर्ब रुपियाँ पुगेको छ । त्यस्तै, व्यावसायिक भ्रमणका लागि दुई खर्ब ५९ अर्ब रुपियाँ बाहिरिएको तथ्याङ्क छ । भ्रमणका लागि नेपालबाट बाहिरिने रकम बढे जस्तै भित्रिने रकम पनि बढिरहेको देखिन्छ । यस अवधिमा नेपालले भ्रमणबाट ४९ अर्ब रुपियाँ आम्दानी गरेको छ । गत आवको सोही अवधिमा ४५ अर्ब ६८ करोड रुपियाँ आम्दानी भएको थियो । विप्रेषणले धान्दैन आयातराष्ट्र बैङ्कका अनुसार सात महिनामा विप्रेषण आप्रवाह नौ खर्ब ५८ करोड रुपियाँ पुगेको छ । गत आवको सोही अविधमा यस्तो आयात करिब १९ प्रतिशतले बढी हो तर प्राप्त विपे्रषण वस्तु आयातका लागि पनि पर्याप्त देखिँदैन । मुलुकले सात महिनामा नौ खर्ब ८८ अर्ब रुपियाँको वस्तु आयात गरेको केन्द्रीय बैङ्कको तथ्याङ्क छ । यस हिसाबले विप्रेषण ८८ अर्बले न्यून देखिन्छ । मुद्रास्फीति घट्योराष्ट्र बैङ्कको तथ्याङ्कले मुद्रास्फीति घटेको देखाउँछ । मुद्राको क्रय क्षमता मापन गरिने र बोलिचालीको भाषामा महँगी दर भनिने मुद्रास्फीति ४.१६ प्रतिशत रहेको तथ्याङ्क छ । गत आवको सोही अवधिसम्म यस्तो दर ५.०१ प्रतिशत थियो । सरकारले पनि मुद्रास्फीति दर सीमाभित्रै रहेको दाबी गर्दै आएको छ । यस अवधिमा खाद्य तथा पेय पदार्थ समूहको मुद्रास्फीति ४.९५ प्रतिशत र गैर खाद्य तथा सेवा समूहको मुद्रास्फीति ३.७४ प्रतिशत रहेको राष्ट्र बैङ्कले जनाएको छ । मजबुत बाह्य अर्थतन्त्रआन्तरिक अर्थतन्त्रमा माग घटेर शिथिलता छाइरहेको चर्चा चलिरहँदा मुलुकको बाह्य क्षेत्र भने बलियो देखिएको छ । सात महिनामा मुलुकको चालु खाता एक खर्ब ६६ अर्ब ८० करोड रुपियाँले बचतमा रहेको छ । त्यस्तै शोधनान्तर स्थिति दुई खर्ब ८४ अर्ब रुपियाँले बचतमा देखिन्छ । मुलुक भित्रिने र बाहिरिने रकमको अन्तर देखाउने शोधनान्तर अवस्था डेढ वर्षयता निरन्तर बचतमा देखिन थालेको छ । त्यस्तै मुलुकसँग २१ खर्ब पाँच अर्ब रुपियाँ बराबरको विदेशी मुद्रा सञ्चिति पुगेको छ । अमेरिकी डलरमा यस्तो सञ्चिति १७ अर्ब पाँच करोड रुपियाँ पुगेको राष्ट्र बैङ्कले जनाएको छ । मुलुकसँग रहेको विदेशी मुद्राको सञ्चिति विद्यमान आयात प्रवृत्ति अनुसार १७ महिनाको वस्तु आयातका लागि पर्याप्त हुन्छ ।",
      "link": "https://gorkhapatraonline.com/news/146583",
      "image": "https://gorkhapatraonline.com/storage/media/258604/conversions/niryat-original-thumb.jpg"
    },
    {
      "slug": "146582",
      "title": "एउटै नम्बर प्लेटका दुई ट्रक नियन्त्रणमा",
      "timestamp": 1741651200000,
      "source": "gp",
      "content": "विराटनगर भन्सार कार्यालयमा मालवस्तु बोकेर भारतबाट आएका दुई वटा मालवाहक ट्रकको एउटै नम्बर भेटिएपछि नियन्त्रणमा लिएर अनुसन्धान सुरु गरिएको छ ।",
      "longContent": "नवराज कट्टेलविराटनगर, फागुन २७ गते । विराटनगर भन्सार कार्यालयमा मालवस्तु बोकेर भारतबाट आएका दुई वटा मालवाहक ट्रकको एउटै नम्बर भेटिएपछि नियन्त्रणमा लिएर अनुसन्धान सुरु गरिएको छ ।भन्सार कार्यालयमा मालवस्तु जाँचपास गराएर उद्योगमा अनलोड गरेर फर्कंदै गरेको र मालवस्तु बोकेर जाँचपासका लागि पार्किङमा रोकिएको गाडीको नम्बर प्लेट समान भेटिएपछि अनुसन्धान सुरु गरिएको हो । विराटनगर भन्सार कार्यालयका प्रमुख उमेश श्रेष्ठले घटनापछि दुवै ट्रकलाई नियन्त्रणमा लिएर अनुसन्धान सुरु गरिएको जानकारी दिनुभयो । राजस्व छलीको सम्भावना देखिएपछि भारतीय नम्बर प्लेट आरजे १४ जिएच ०४३३६ नम्बरका दुई गाडी नियन्त्रणमा लिइएको हो । उद्योगबाट सामान अनलोड गरेर भन्सार प्रवेशमा इन्ट्री गराउने र भारतीय भन्सार परिसरबाट नेपालको भन्सार परिसरमा सामान बोकेर आउने ट्रकको समय एउटै परेपछि आशङ्का उब्जिएको हो । भारततर्फ फर्कंदै गरेको ट्रकको सामान भन्सार जाँचपासपछि नै अनलोड गरेर फर्किएको हो तर पार्किङमा भएको ट्रक भने भन्सार जाँचपास हुन बाँकी रहेको थियो । यस्तो अवस्थामा पहिलो ट्रकको सामानको प्रज्ञापनपत्र दुरुपयोग गरेर दोस्रो ट्रक भन्सारबाट निकाल्न सक्ने सम्भावना धेरै हुन्छ । भन्सार प्रमुख श्रेष्ठले यस्तो स्थिति कसरी आयो भन्नका लागि अनुसन्धान अधिकृत तोकेर घटनाको विषयमा बुझ्ने काम भइरहेको जानकारी दिनुभयो । दुवै ट्रकमा कटहरी गाउँपालिकास्थित काबरा ग्रुपले सञ्चालन गर्दै आएको क्वालिटी केम प्रालिको सामान रहेको पाइएको छ । विराटनगर भन्सारका अधिकृत एवं मुद्दा शाखाका प्रमुख फर्सबहादुर राईले एउटै नम्बर प्लेटका भारतीय गाडीमा कसरी सामान आयो भन्ने विषय अनुसन्धानको क्रममा रहेको जानकारी दिनुभयो । उहाँले अनलोड भएर फर्किएको गाडी गेटमा इन्ट्री गर्दा भन्सारपरिसरको पार्किङमा त्यही नम्बर गाडी रहेको देखिएको जानकारी दिनुभयो । एकै पटक आउँदै र जाँदै गरेको गाडीको नम्बर एकै हुँदा सिस्टमले लिन नमानेपछि यसको खोजी सुरु गरिएको थियो । विराटनगर भन्सार एजेन्ट सङ्घका अध्यक्ष देवकीनन्दन शर्माले भारतमा चोरीको गाडी धेरै प्रयोग हुने गरेको बताउनुभयो । उहाँले नेपाल भन्सारमा प्रवेश गरेपछि त्यसको जाँचपास गर्ने प्रक्रियामा छलछाम गर्ने प्रयोजनमा प्रयोग भए/नभएको अहिलेसम्म नखुलेकाले यसै भन्न नसक्ने अवस्था रहेको बताउनुभयो । एउटै नम्बर प्लेटको गाडी अनलोड गरेर भन्सार पुग्नु र त्यही नम्बर प्लेटको गाडी भन्सारको पार्किङमा हुनुले कहीँ न कहीँ फल्ट छ कि भन्ने शङ्का गर्नु सामान्य रहेको अध्यक्ष शर्माको बुझाइ छ । काबरा ग्रुपका विपिन काबराले कसरी त्यस्तो भयो भन्ने आफूलाई पनि यकिन नभएको बताउनुभयो । “एउटा खाली छ रे, अर्कोमा सामान छ भन्ने आएको छ,” यसको विषय बुझ्नै बाँकी रह्यो ।",
      "link": "https://gorkhapatraonline.com/news/146582",
      "image": "https://gorkhapatraonline.com/storage/media/258603/conversions/Truck-(1)(1)-original-thumb.jpg"
    },
    {
      "slug": "146581",
      "title": "खुम्चियो आन्तरिक कर्जा",
      "timestamp": 1741651200000,
      "source": "gp",
      "content": "चालु आर्थिक वर्ष २०८१/८२ को सात महिनामा कुल आन्तरिक कर्जा खुम्चिएको छ । अघिल्लो वर्र्षको सोही अवधिमा उक्त कर्जा ३.२ प्रतिशतले बढेकामा समीक्षा अवधिमा १.३ प्रतिशत मात्रले बढेको छ ।",
      "longContent": "गोरखापत्र समाचारदाताकाठमाडौँ, फागुन २७ गते । चालु आर्थिक वर्ष २०८१/८२ को सात महिनामा कुल आन्तरिक कर्जा खुम्चिएको छ । अघिल्लो वर्र्षको सोही अवधिमा उक्त कर्जा ३.२ प्रतिशतले बढेकामा समीक्षा अवधिमा १.३ प्रतिशत मात्रले बढेको छ ।नेपाल राष्ट्र बैङ्कले सोमबार प्रकाशित गरेको चालु आव २०८१/८२ को सात महिनाको तथ्याङ्क अनुसार वार्षिक विन्दुगत आधारमा २०८१ माघ मसान्तमा यस्तो कर्जा ४.३ प्रतिशतले बढेको छ । समीक्षा अवधिमा मौद्रिक क्षेत्रको सरकारमाथिको खुद दाबी २०.३ प्रतिशतले घटेको छ ।अघिल्लो वर्षको सोही अवधिमा यस्तो दाबी ७.२ प्रतिशतले घटेको थियो । वार्षिक विन्दुगत आधारमा २०८१ माघ मसान्तमा यस्तो दाबी १०.१ प्रतिशतले घटेको भने मौद्रिक क्षेत्रको निजी क्षेत्रमाथिको दाबी ६.० प्रतिशतले बढेको छ । अघिल्लो वर्षको सोही अवधिमा यस्तो दाबी ५.१ प्रतिशतले बढेको थियो । वार्षिक विन्दुगत आधारमा २०८१ माघ मसान्तमा मौद्रिक क्षेत्रको निजी क्षेत्रमाथिको दाबी ७.० प्रतिशतले बढेको छ ।निक्षेप करिब चार प्रतिशतले बढ्योसमीक्षा अवधिमा बैङ्क तथा वित्तीय संस्थामा रहेको निक्षेप दुई खर्ब ४५ अर्ब ३४ करोड अर्थात् ३.८ प्रतिशतले बढेको छ । अघिल्लो वर्षको सोही अवधिमा यस्तो निक्षेप तीन खर्ब ९७ अर्ब २० करोड अर्थात् सात प्रतिशतले बढेको थियो । वार्षिक विन्दुगत आधारमा २०८१ माघ मसान्तमा बैङ्क तथा वित्तीय संस्थामा रहेको निक्षेप ९.७ प्रतिशतले बढेको छ ।२०८१ माघ मसान्तमा बैङ्क तथा वित्तीय संस्थाको कुल निक्षेपमा चल्ती, बचत र मुद्दती निक्षेपको अंश क्रमशः ५.२ प्रतिशत, ३४.८ प्रतिशत र ५२.४ प्रतिशत रहेको छ । अघिल्लो वर्षको सोही अवधिमा यस्तो अंश क्रमशः ६.२ प्रतिशत, २७.४ प्रतिशत र ५९.८ प्रतिशत थियो ।गत माघ मसान्तमा बैङ्क तथा वित्तीय संस्थाको कुल निक्षेपमा संस्थागत निक्षेपको अंश ३५.३ प्रतिशत रहेको छ । अघिल्लो वर्षको माघ मसान्तमा यस्तो निक्षेपको अंश ३६.४ प्रतिशत रहेको थियो ।कर्जा प्रवाह ५.६ प्रतिशतले बढ्योसमीक्षा अवधिमा बैङ्क तथा वित्तीय संस्थाबाट निजी क्षेत्रमा प्रवाहित कर्जा दुई खर्ब ८३ अर्ब ४६ करोड अर्थात् ५.६ प्रतिशतले बढेको छ । अघिल्लो वर्षको सोही अवधिमा यस्तो कर्जा एक खर्ब ९७ अर्ब २१ करोड अर्थात ४.१ प्रतिशतले बढेको थियो । वार्षिक विन्दुगत आधारमा गत माघ मसान्तमा बैङ्क तथा वित्तीय संस्थाबाट निजी क्षेत्रतर्फ प्रवाहित कर्जा ७.३ प्रतिशतले बढेको छ ।गत माघ मसान्तमा बैङ्क तथा वित्तीय संस्थाबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३.८ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६.२ प्रतिशत रहेको छ । अघिल्लो वर्षको सोही अवधिमा यस्तो अंश क्रमशः ६३.२ प्रतिशत र ३६.८ प्रतिशत रहेको थियो । समीक्षा अवधिमा निजी क्षेत्रतर्फ प्रवाहित कर्जामध्ये वाणिज्य बैङ्कको कर्जा प्रवाह ५.९ प्रतिशतले, विकास बैङ्कको ३.१ प्रतिशतले र वित्त कम्पनीको कर्जा प्रवाह ५.२ प्रतिशतले बढेको छ ।आव २०८१/८२ को सात महिनामा बैङ्क तथा वित्तीय संस्थाको लगानीमा रहेको कर्जामध्ये औद्योगिक उत्पादन क्षेत्रतर्फको कर्जा ९.५ प्रतिशतले, निर्माण क्षेत्रतर्फको कर्जा ९.० प्रतिशतले, थोक तथा खुद्रा व्यापार क्षेत्रतर्फको कर्जा ४.४ प्रतिशतले, यातायात, सञ्चार तथा सार्वजनिक सेवा क्षेत्रतर्फको कर्जा ६.७ प्रतिशतले, सेवा उद्योग क्षेत्रतर्फको कर्जा ७.० प्रतिशतले र उपभोग्य क्षेत्रतर्फको कर्जा ५.९ प्रतिशतले बढेको छ ।समीक्षा अवधिमा बैङ्क तथा वित्तीय संस्थाबाट प्रवाहित कर्जामध्ये आवधिक कर्जा ३.६ प्रतिशतले, मार्जिन प्रकृतिको कर्जा २७.८ प्रतिशतले, ट्रस्ट रिसिट (आयात) कर्जा ६९.५ प्रतिशतले, हायर पर्चेज कर्जा ४.५ प्रतिशतले, नगद प्रवाह कर्जा ३.७ प्रतिशतले र रियल स्टेट कर्जा (व्यक्तिगत आवासीय घर कर्जासमेत) ३.२ प्रतिशतले बढेको छ भने अधिविकर्ष कर्जा १२.४ प्रतिशतले घटेको छ ।",
      "link": "https://gorkhapatraonline.com/news/146581",
      "image": "https://gorkhapatraonline.com/storage/media/258602/conversions/NRB_1-original-thumb.jpg"
    },
    {
      "slug": "146576",
      "title": "शिवशिखर बहुउद्देश्यीय सहकारी अनियमितता, धितो लिलाम गर्दै बैङ्क",
      "timestamp": 1741651200000,
      "source": "gp",
      "content": "भक्तपुरको शिवशिखर बहुउद्देश्यीय सहकारी संस्था लिमिटेडको विभिन्न जिल्लामा रहेको चलअचल सम्पत्ति लिलामी प्रक्रिया अघि बढ्ने भएको छ । नेपाल एसबिआई बैङ्कले सूचना प्रकाशित गरी जग्गासहित चलअचल सम्पत्ति लिलामी प्रक्रिया अघि बढाएपछि बचतकर्ता झस्किएका छन् ।",
      "longContent": "भक्तपुर, फागुन २७ गते । भक्तपुरको शिवशिखर बहुउद्देश्यीय सहकारी संस्था लिमिटेडको विभिन्न जिल्लामा रहेको चलअचल सम्पत्ति लिलामी प्रक्रिया अघि बढ्ने भएको छ । नेपाल एसबिआई बैङ्कले सूचना प्रकाशित गरी जग्गासहित चलअचल सम्पत्ति लिलामी प्रक्रिया अघि बढाएपछि बचतकर्ता झस्किएका छन् । भक्तपुरको शिवशिखर बहुउद्देश्यीय सहकारी संस्था लिमिटेडका निवर्तमान अध्यक्ष र मोरङको तुलसी बहुमुखी सहकारी संस्था लिमिटेडका अध्यक्ष केदारनाथ शर्मा र उनकी पत्नी गीता शर्माले सहकारीको शाखा विस्तार गरी बचत दुरुपयोग गरेपछि जेल चलान भएका छन् । सहकारीका सञ्चालक जेलमा रहँदा बैङ्कले फागुन २१ गते लिलामीको सूचना जारी गरेपछि बचतकर्ताको बचत फिर्ताबारे संशय पैदा भएको हो । तुलसी सहकारीका पाँच हजार ४४३ बचतकर्ताले बचत गरेको एक अर्ब ५५ करोड ८१ लाख ६१ हजार ३१ रुपियाँ अपचलन भएको छ । साथै शिवशिखर सहकारीका ३२ हजार ६१३ बचतकर्ताको नौ अर्ब ४९ करोड ३२ लाख २२ हजार ८९६ रुपियाँ अपचलन भएको छ । दुवै सहकारीका ३८ हजार ५६ बचतकर्ताको ११ अर्ब पाँच करोड १३ लाख ८३ हजार ९२७ रुपियाँ अपचलन भएको छ । शिवशिखरका वर्तमान अध्यक्ष सुशीलचन्द्र बानियाँ छन् । बैङ्कले चैत ११ गते बोलपत्र खोल्ने जनाउँदै शिखर अर्गनाइजेसन लिमिटेड, शिखर स्पाइस एन्ड फ्रुट इन्डस्ट्रिज प्रालि, नटराज फुड इन्डस्ट्रिज प्रालि र शिवशिखर खाद्य उद्योग प्रालिको नाम उल्लेख गर्दै सूचना प्रकाशित गरेको छ । तीन वटै कम्पनीका सञ्चालक शिवशिखरका पूर्वअध्यक्ष केदारनाथ शर्मा हुन् । उनकी पत्नी गीता शर्मासहितले ऋण लिएको उल्लेख गर्दै सूचनामा पशुपतिनाथ अमालकोट कचहरी गुठीको नाममा दर्ता स्रेस्ता रही गीता शर्मा मोही रहेको काठमाडौँ महानगरपालिका वडा नं. ७ स्थित एक रोपनी पाँच आना तीन दाम जग्गा र भवनसहित भौतिक संरचना लिलाम गरिने भनिएको छ । त्यसै गरी बैङ्कले शिखर स्पाइस एन्ड फ्रुट इन्डस्ट्रिजका नाममा रहेको चितवनको भरतपुरस्थित एक हजार ५१९.५६ वर्गमिटरको जग्गा र भवन, चितवनकै हाजीपुरस्थित एक हजार ९३०.१७ वर्गमिटरको जग्गा र भवन, शिवशिखर एग्रोको नाम रहेको हाजीपुरकै एक हजार ५७४.६१ वर्गमिटरको जग्गा र भवन लिलामी प्रक्रिया अघि बढाएको छ । गीता शर्माकै नाममा रहेको बाँकेको शमशेरगन्जस्थित ११ हजार ५२०.२६ वर्गमिटरको जग्गा, टिटिहिरीयास्थित एक हजार ४६१ वर्गमिटरको जग्गा, भवन तथा अन्य सम्पत्ति लिलामी गर्ने सूचना बैङ्कले जारी गरेको छ । बैङ्कले लिलाम गर्दा समस्या भूमि व्यवस्था, सहकारी तथा गरिबी निवारण मन्त्रालय अन्तर्गत समस्याग्रस्त सहकारी व्यवस्थापन समितिका सदस्यसचिव केशवप्रसाद पौडेलले सहकारीको रकम अपचलन गरी निजी कम्पनी खोलेर सहकारीको बचत लगानी गरेकै कारण शिवशिखरको सम्पत्ति लिलामी अघि बढाएको जानकारी आएको बताउनुभयो । उहाँले भन्नुभयो, “बचतकर्ताले राखेको पैसा फिर्ता गर्न काम भइरहँदा बैङ्कले लिलामीको सूचना जारी गरेको छ । शिवशिखरको मात्रै होइन, अरू सहकारीको समस्या पनि यही हो । सहकारीबाट लगानी गरेर निजी कम्पनी खोलेका छन् । अनि बैङ्कबाट ऋण लिएका छन् । यस्तो दोहोरो अपचलनले हामीलाई पनि समस्या भएको छ ।”उहाँले बचतकर्ताले आफ्नो पैसा फिर्ता हुने अपेक्षा गरिरहँदा बैङ्कले अपचलन गर्ने सहकारीको सम्पत्ति न्यून मूल्यमा लिलाम गर्दा बचत फिर्ताको काम प्रभावित हुने भएकाले अर्को उपाय खोजिने र लिलामपछि बाँकी रकम सहकारी व्यवस्थापन समितिको कार्यालयको सम्बन्धित सहकारीको कोषमा बुझाउने व्यवस्था गरिएको बताउनुभयो । उहाँले भन्नुभयो, “सहकारीको सम्पत्ति लिलामी गर्ने, बिक्री गर्ने सन्दर्भमा हाम्रो कार्यालयले काम गर्न पाए मात्रै बचत फिर्ती सुनिश्चित हुन सक्छ ।” भक्तपुरको शिवशिखर बहुउद्देश्यीय सहकारी संस्था लिमिटेडका निवर्तमान अध्यक्ष र मोरङको तुलसी बहुमुखी सहकारी संस्था लिमिटेडका अध्यक्ष केदारनाथ शर्माले आफ्नी पत्नी गीताका नाममा जग्गा कारोबारको साम्राज्य खडा गरेका छन् ।",
      "link": "https://gorkhapatraonline.com/news/146576",
      "image": "https://gorkhapatraonline.com/storage/media/258595/conversions/Shiva-Shikhar-original-thumb.jpg"
    },
    {
      "slug": "146533",
      "title": "नेप्से परिसूचक लगातार गिरावट",
      "timestamp": 1741564800000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा पछिल्लो छ दिनदेखि लगातार गिरावट देखिएको छ । गत हप्ता सोमबारबाट घट्न थालेको नेप्से परिसूचक सोमबार पनि ओरालो देखिएको हो ।",
      "longContent": "काठमाडौँ, फागुन २६ गते । नेपाल स्टक  एक्सचेन्ज (नेप्से) परिसूचकमा पछिल्लो छ दिनदेखि लगातार गिरावट देखिएको छ । गत हप्ता सोमबारबाट घट्न थालेको नेप्से परिसूचक सोमबार पनि ओरालो देखिएको हो ।आज २० दशमलव ६८ अङ्कको गिरावटपछि नेप्से परिसूचक दुई हजार ७५१ दशमलव ४२ को विन्दुमा कायम भएको छ । ३११ कम्पनीको एक करोड ५० लाख ९४ हजार ९१५ कित्ता शेयर ८७ हजार १५६ पटक खरिदबिक्री हुँदा रु. आठ अर्ब ३७ करोड ८० लाख ५५ हजार बराबरको कारोबार भएको नेप्सेले जनाएको छ ।आजको कारोबारमा अन्य समूह शून्य दशमलव ०८ प्रतिशतले बढेको छभने अरू सबै समूहको उपसूचक घटेको अवस्था छ । सबैभन्दा धेरै ‘म्युचुअल फन्ड’ तीन दशमलव ०६, व्यापार एक दशमलव ६५, उत्पादन तथा प्रशोधन एक दशमलव १५, जलविद्युत् एक दशमलव १६ र लगानी एक दशमलव ५१ प्रतिशतले घटेको छ । त्यस्तै, बैङ्किङ शून्य दशमलव ४४, विकास बैँक शून्य दशमलव ७३, वित्त शून्य दशमलव ७०, होटल तथा पर्यटन शून्य दशमलव ९९, जीवन बिमा शून्य दशमलव ४१, लघुवित्त शून्य दशमलव ६३ र निर्जीवन बिमा समूह शून्य दशमलव ६८ प्रतिशतले घटेको छ । कारोबार रकमका आधारमा आज सबैभन्दा धेरै नेपाल ‘रिइन्स्योरेन्स कम्पनी लिमिटेड’को रु ७३ करोड ५० लाख ९० हजार बराबरको कारोबार भएको छ । कारोबार भएका शेयर सङ्ख्याका आधारमा भने सबैभन्दा धेरै ‘घलेम्दी हाइड्रो लिमिटेड’को ११ लाख ६३ हजार आठ सय ५५ कित्ता शेयर किनबेच भएको छ । रासस",
      "link": "https://gorkhapatraonline.com/news/146533",
      "image": "https://gorkhapatraonline.com/storage/media/258510/conversions/NEPSE-fall-original-thumb.jpg"
    },
    {
      "slug": "146474",
      "title": "रेमिट्यान्सको उत्पादनशील उपयोग",
      "timestamp": 1741564800000,
      "source": "gp",
      "content": "कुनै एक देशका नागरिक अर्को देशमा गई आर्जन गरेको रकम स्वदेशमा पठाउने रकम रेमिट्यान्स हो । यसलाई नेपालीमा विप्रेषण भनिन्छ । सामान्य अर्थमा विदेशको कमाइ नै रेमिट्यान्स हो । वैदेशिक रोजगारमा गएर कमाएको रकम स्वदेशमा प्राप्त भएपछि सो रकम रेमिट्यान्स हुन आउँछ ।",
      "longContent": "डा.भागवत आचार्यउपनिर्देशक, नेपाल राष्ट्र बैङ्क कुनै एक देशका नागरिक अर्को देशमा गई आर्जन गरेको रकम स्वदेशमा पठाउने रकम रेमिट्यान्स हो । यसलाई नेपालीमा विप्रेषण भनिन्छ । सामान्य अर्थमा विदेशको कमाइ नै रेमिट्यान्स हो । वैदेशिक रोजगारमा गएर कमाएको रकम स्वदेशमा प्राप्त भएपछि सो रकम रेमिट्यान्स हुन आउँछ । अहिले धेरै नेपाली विदेशमा गएर कमाइ गरिरहेका छन् । उनीहरूले कमाएको पैसा नेपालमा पठाउँछन् । यसबाट उनीहरूको आम्दानी भएको छ र उनीहरूको जीवनस्तर उकासिएको छ । विदेशको कमाइलाई उपभोगमा, शिक्षामा, स्वास्थ्यमा तथा आयआर्जन हुने विभिन्न व्यवसायमा उनीहरूले लगानी गरेका छन् । यसबाट परिवार सचेत, शिक्षित भएका छन् तथा थप आयआर्जनका माध्यम विस्तार हुँदै गएको छ । यसबाट राज्यको आम्दानी पनि बढ्दै गएको छ । देशमा पर्याप्त उत्पादन नहुँदा विदेशबाट आयात गर्नु परिरहेको अवस्थामा आयातबापतको भुक्तानी गर्नुपर्ने विदेशी मुद्रा रेमिट्यान्सबाट प्राप्त भइरहेको छ । यसैले नेपाली अर्थतन्त्रलाई भरथेग गर्ने महत्वपूर्ण अंश रेमिट्यान्सबाट प्राप्त भएको छ । नेपालमा प्राप्त हुने विप्रेषण कुल गार्हस्थ उत्पादनको २३ प्रतिशत रहेको छ । केही समयअघिको एक अध्ययन अनुसार नेपालमा करिब ५६ प्रतिशत जनताको घरमा विप्रेषण प्राप्त हुन्छ । कुल वैदेशिक रोजगारीमा जाने नेपालीमध्ये ११ प्रतिशत अंश महिलाको रहेको छ । रेमिट्यान्स अहिले घरायसी खर्चका लागि चाहिने आम्दानीको स्रोत बन्न पुगेको छ । विदेश पठाउने वैदेशिक रोजगार व्यवसाय सञ्चालन भएका छन् । बैङ्क तथा रेमिट्यान्स कम्पनीबाट प्राप्त यस्तो आम्दानीले व्यवसाय विस्तारमा लगानीको स्रोत जुटेको छ । पुँजी निर्माण नभई कुनै पनि देशको विकास हुन सक्तैन । पुँजी लगानी गरेर नै उद्यम व्यवसाय सञ्चालन हुन्छन् । यसबाट सर्वसाधारणले रोजगारी पाउँछन्, आम्दानी बढ्छ, उत्पादन बढ्छ र मुलुक समृद्धिको दिशामा अघि बढ्छ । विदेशको कमाइ छोटो समयको कमाइ हो । वैदेशिक रोजगारमा जाने अधिकांश कामदार ग्रामीण, अर्धशिक्षित वा अशिक्षित, सीप र दक्षताका हिसाबले कम सीपयुक्त रहेका छन् । यसैले आफ्नो कमाइलाई दिगो आय हुने उद्यममा नलगाउँदा उपभोग गरेरै सिध्याउने प्रवृत्ति देखिएको छ । यसैले रेमिट्यान्सलाई नगरी नहुने उपभोग मात्र गरेर बाँकी कमाइलाई उद्यम व्यवसायमा लगाउनु उत्तम हुन्छ । यदि उद्यममा लगाउन अनुकूल नभएमा बैङ्क तथा वित्तीय संस्थामा खाता खोलेर राखेमा सो पैसा अन्य उद्यमीले प्रयोग गर्छन् र देशमा उत्पादन, आय रोजगार बढ्छ । यसैले विदेशको कमाइलाई आफ्नो दिगो आय विस्तारका साथै राष्ट्रिय विकासमा यसरी लगाउन सकिन्छ भन्ने कुराको चेतना कामदारलाई प्रदान गर्न सकिएमा यसको उचित उपयोगको सम्भावना बढ्छ । अर्को एक अध्ययन अनुसार नेपालमा आएको विप्रेषणको ७८.९ प्रतिशत उपभोगमा, ७.१ प्रतिशत साहुको ऋण तिर्न, ४.५ प्रतिशत बालबच्चाको शिक्षामा, ४.५ प्रतिशत घरजग्गालगायत सम्पत्ति खरिदमा, २.४ प्रतिशत पुँजी निर्माणमा, २.६ प्रतिशत स्वास्थ्यलगायतका क्षेत्रमा खर्च हुने गरेको देखिएको  छ । यस्तो अवस्थामा विप्रेषण केवल नेपालीको दैनिक गुजारा चलाउने माध्यम मात्र बनेको देखिन्छ ।यसैले वैदेशिक रोजगारमा गएका र सो घरपरिवारका सदस्यले कम्तीमा ज्ञान राख्नु पर्दछ विदेशको कमाइलाई कृषि, पशुपालन (बाख्रापालन, कुखुरापालन, गाई, माछा, कुखुरा वा अन्य) वा बन्दव्यापारमा लगाएमा यसले दिगो आय सिर्जना हुन्छ, परिवारका सदस्यले समेत काम पाउँछन् । यसबाट सो घरपरिवारको जीवनस्तर अभिवृद्धि हुन्छ । रेमिट्यान्स व्यवस्थापनको अर्को पक्ष भनेको वैदेशिक रोजगारीमा जानेले आफ्नो कमाइलाई औपचारिक वा कानुनी माध्यमबाट स्वदेश पठाउनु पर्दछ । नेपालीको कमाइ नेपालमा भित्रिएमा नै पुँजी निर्माण भई उद्यम व्यवसायमा लगानीको स्रोत जुट्छ । यदि विदेशको कमाइ नेपाल नआएमा होनहार नेपाली युवाको श्रम खेर जान्छ र हामी गरिबको गरिब नै रहन्छौँ । यसैले नेपालमै उद्यम व्यवसाय सञ्चालन गरी यहीँ रोजगारी सिर्जना गर्नु र उत्पादन बढाउनु सबैभन्दा उत्तम हुन्छ । विदेशको कमाइलाई बैङ्क, वित्तीय संस्था वा अनुमति प्राप्त मनी ट्रान्सफर एजेन्सीमार्फत स्वदेश पठाएमा यसको पूर्ण उपयोग सम्भव हुन्छ । यसैले रेमिट्यान्स पठाउँदा केही सेवा शुल्क तिर्नुपर्ने भए पनि बैङ्क, वित्तीय संस्था वा अनुमति प्राप्त मनी ट्रान्सफर एजेन्सीहरू (रेमिट्यान्स कम्पनी) बाट पठाउनु नै सबैभन्दा सुरक्षित, भरपर्दो र औपचारिक तरिका हो । रेमिट्यान्स व्यापारी, एजेन्ट, व्यक्ति वा दर्ता नभएका एजेन्सीमार्फत पठाउने (हुन्डी) गरेमा यसबाट मुलुकलाई ठूलो घाटा लाग्दछ । नेपालमा हुन्डीमार्फत रकमान्तर गर्नु वा विप्रेषण गर्नु गैरकानुनी कार्य हो । हुन्डीका माध्यमबाट पैसा पठाउँदा पठाएको पैसा डुब्न सक्ने, सम्पत्तिको स्रोत नखुल्ने, दाबी गर्नका लागि कुनै लिखित प्रमाण नरहने र गैरकानुनी कारोबार भएकाले हुन्डीको कारोबारमा संलग्न दुवै पक्ष सम्पत्ति शुद्धीकरणसम्बन्धी कारबाहीको भागिदार हुन सक्छन् ।औपचारिक माध्यममार्फत प्राप्त हुने रेमिट्यान्सले मुलुकको अर्थतन्त्रलाई टेवा दिई देश विकासमा मद्दत पुग्न जान्छ । हुन्डीले भने देशलाई घाटा हुन्छ । यसले नेपाल भित्रिनुपर्ने कमाइ विदेशतिर पलायन हुन सक्छ । गैरकानुनी क्रियाकलापले प्रोत्साहन पाउन सक्छ । तसर्थ हुन्डीबाट पैसा पठाउने कार्यलाई दुरुत्साहित गर्नु हरेक नागरिकको कर्तव्य हुन आउँछ । तसर्थ रेमिट्यान्स औपचारिक बैङ्क तथा रेमिट्यान्स कम्पनीबाट मात्र पठाउने, पैसा पठाउँदा लाग्ने शुल्कबारे सोधपुछ गर्ने, रेमिट्यान्स पठाउँदा कम्पनीबाट दिइने रसिद रकम प्राप्त नहुन्जेल सुरक्षित राख्ने, विप्रेषण पठाएपछि सोको उपयोग कृषि, पशुपालन वा व्यापार आदि उत्पादनशील क्षेत्रमा लगानी गरेमा रेमिट्यान्स पूर्ण सदुपयोग हुन गई मुलुक समृद्धिको मार्गमा अघि बढ्न मद्दत पुग्छ ।   –युवामञ्च",
      "link": "https://gorkhapatraonline.com/news/146474",
      "image": "https://gorkhapatraonline.com/storage/media/258383/conversions/2111-original-thumb.jpg"
    },
    {
      "slug": "146472",
      "title": "ढाका कपडाबाट वार्षिक पाँच लाख आम्दानी",
      "timestamp": 1741564800000,
      "source": "gp",
      "content": "साहारा लिम्बूफुङलिङ, फागुन २६ गते । ढाका कपडा बुनाइबाट वार्षिक पाँच लाख आम्दानी हुने गरेको छ । वचनकुमारी नाल्बो लिम्बूले ढाका कपडा बुनेर नै वार्षिक पाँच लाखको हाराहारीमा आम्दानी गरिरहनुभएको छ ।ताप्लेजुङ जिल्ला मेरिङदेन गाउँपालिका ४ लिङतेप घर भई हाल फुङलिङ नगरपालिका वडा नं ७ मा सोनी ढाका कपडा उद्योग सञ्चालन गर्दै आउनुभएकी वचनकुमारी नाल्बोले ढाकाबाट नै जीविकोपार्जन गर्नुभएको छ ।५२ वर्षीया लिम्बू विगत २२ वर्ष अघिदेखि नै ढाका बुन्दै आएको बताउनुहुन्छ । करिब आठ वर्ष अघिदेखि भने उहाँ आफैंले उद्योग सञ्चालनमा ल्याएर मनग्गे आम्दानी गरिरहनुभएको छ । योसँगै उहाँले पाँच जना महिलालाई रोजगारीसमेत प्रदान गर्नुभएको छ ।उहाँको ढाका कपडा उद्योगमा साडी, चौबन्दी चोली, कोट, सर्ट, मेख्ली, बर्की, टोपी लगायतका कपडा तयार हुन्छ । एउटा साडीको मूल्य न्यूनतम पाँच हजारदेखि १० हजारसम्म पर्ने उहाँको भनाइ छ । अहिले सबैभन्दा धेरै साडीको नै माग रहेको पनि लिम्बूले बताउनुभयो ।ढाका कपडा मिटरको भने एक हजार दुई सयदेखि एक हजार पाँच सय पर्ने गर्दछ । ढाका कपडाको अर्डर धेरै काठमाडौँबाट आउने गरे पनि उद्योगबाट नै बिक्री भइसक्ने लिम्बू बताउनुहुन्छ । बालबालिकादेखि युवा पुस्ताका लागि विभिन्न पहिरन तयार हुने भएका कारण पनि अहिले ढाका कपडा सबैको रोजाइ बनेको छ । यही कारण पनि ढाका कपडाले राम्रो बजार पाएको छ ।हेर्दा सामान्य देखिने तान, अनि थोरै लगानीमा धेरै आम्दानी गर्न सकिने एउटा माध्यम भएकोले आफूले ढाका उद्योग नै रोजेको लिम्बूको भनाइ छ । यस्तै ढाका कपडा उद्योगले घरेलु तथा साना उद्योग कार्यालयबाट पनि राम्रो अवसर पाएको लिम्बू सुनाउनुहुन्छ । जहाँ जहाँ औद्योगिक मेला हुन्छ त्यहाँ घरेलु तथा साना उद्योग कार्यालयको समन्वयमा ढाका कपडा प्रदर्शनीमा गएर ढाका कपडा बिक्रीसँगै आफ्नो सीप क्षमतालाई प्रदर्शन गर्न सकिने उहाँको भनाइ छ । लिम्बूले ढाका कपडा उद्योगबाट पैसासँगै सम्मान पनि उत्तिकै पाउनुभएको छ । विगत लामो समयदेखि उद्यमी भई अरूलाई पनि उद्यमी व्यवसायी बन्न प्रेरित गरेको भन्दै उहाँलाई गत साल सामाजिक विकास मन्त्रालय कोशी प्रदेशले सम्मान गरेको थियो ।",
      "longContent": "साहारा लिम्बूफुङलिङ, फागुन २६ गते । ढाका कपडा बुनाइबाट वार्षिक पाँच लाख आम्दानी हुने गरेको छ । वचनकुमारी नाल्बो लिम्बूले ढाका कपडा बुनेर नै वार्षिक पाँच लाखको हाराहारीमा आम्दानी गरिरहनुभएको छ ।ताप्लेजुङ जिल्ला मेरिङदेन गाउँपालिका ४ लिङतेप घर भई हाल फुङलिङ नगरपालिका वडा नं ७ मा सोनी ढाका कपडा उद्योग सञ्चालन गर्दै आउनुभएकी वचनकुमारी नाल्बोले ढाकाबाट नै जीविकोपार्जन गर्नुभएको छ ।५२ वर्षीया लिम्बू विगत २२ वर्ष अघिदेखि नै ढाका बुन्दै आएको बताउनुहुन्छ । करिब आठ वर्ष अघिदेखि भने उहाँ आफैंले उद्योग सञ्चालनमा ल्याएर मनग्गे आम्दानी गरिरहनुभएको छ । योसँगै उहाँले पाँच जना महिलालाई रोजगारीसमेत प्रदान गर्नुभएको छ ।उहाँको ढाका कपडा उद्योगमा साडी, चौबन्दी चोली, कोट, सर्ट, मेख्ली, बर्की, टोपी लगायतका कपडा तयार हुन्छ । एउटा साडीको मूल्य न्यूनतम पाँच हजारदेखि १० हजारसम्म पर्ने उहाँको भनाइ छ । अहिले सबैभन्दा धेरै साडीको नै माग रहेको पनि लिम्बूले बताउनुभयो ।ढाका कपडा मिटरको भने एक हजार दुई सयदेखि एक हजार पाँच सय पर्ने गर्दछ । ढाका कपडाको अर्डर धेरै काठमाडौँबाट आउने गरे पनि उद्योगबाट नै बिक्री भइसक्ने लिम्बू बताउनुहुन्छ । बालबालिकादेखि युवा पुस्ताका लागि विभिन्न पहिरन तयार हुने भएका कारण पनि अहिले ढाका कपडा सबैको रोजाइ बनेको छ । यही कारण पनि ढाका कपडाले राम्रो बजार पाएको छ ।हेर्दा सामान्य देखिने तान, अनि थोरै लगानीमा धेरै आम्दानी गर्न सकिने एउटा माध्यम भएकोले आफूले ढाका उद्योग नै रोजेको लिम्बूको भनाइ छ । यस्तै ढाका कपडा उद्योगले घरेलु तथा साना उद्योग कार्यालयबाट पनि राम्रो अवसर पाएको लिम्बू सुनाउनुहुन्छ । जहाँ जहाँ औद्योगिक मेला हुन्छ त्यहाँ घरेलु तथा साना उद्योग कार्यालयको समन्वयमा ढाका कपडा प्रदर्शनीमा गएर ढाका कपडा बिक्रीसँगै आफ्नो सीप क्षमतालाई प्रदर्शन गर्न सकिने उहाँको भनाइ छ । लिम्बूले ढाका कपडा उद्योगबाट पैसासँगै सम्मान पनि उत्तिकै पाउनुभएको छ । विगत लामो समयदेखि उद्यमी भई अरूलाई पनि उद्यमी व्यवसायी बन्न प्रेरित गरेको भन्दै उहाँलाई गत साल सामाजिक विकास मन्त्रालय कोशी प्रदेशले सम्मान गरेको थियो ।",
      "link": "https://gorkhapatraonline.com/news/146472",
      "image": "https://gorkhapatraonline.com/storage/media/258388/conversions/Dhaka-bunai-original-thumb.jpg"
    },
    {
      "slug": "146446",
      "title": "कांग्रेसले सुरु गर्‍यो ‘मिसन रोजगारी’",
      "timestamp": 1741564800000,
      "source": "gp",
      "content": "स्थानीय तहदेखि सङ्घसम्म रोजगारी सिर्जनाका माध्यम खोज्ने उद्देश्यसहित नेपाली कांग्रेसले ‘मिसन रोजगारी’ अभियान सुरु गरेको छ । देशव्यापी रूपमा एक वर्षसम्म सञ्चालन गरिने यस अभियानको आइतबार कांग्रेस पार्टी कार्यालय ललितपुरको सानेपामा औपचारिक घोषणा गरिएको छ ।",
      "longContent": "गोरखापत्र समाचारदाता काठमाडौँ, फागुन २६ गते । स्थानीय तहदेखि सङ्घसम्म रोजगारी सिर्जनाका माध्यम खोज्ने उद्देश्यसहित नेपाली कांग्रेसले ‘मिसन रोजगारी’ अभियान सुरु गरेको छ । देशव्यापी रूपमा एक वर्षसम्म सञ्चालन गरिने यस अभियानको आइतबार कांग्रेस पार्टी कार्यालय ललितपुरको सानेपामा औपचारिक घोषणा गरिएको छ ।यस अभियानले क्षेत्रगत रूपमा आवश्यक जनशक्तिको आधिकारिक तथ्य आउने कांग्रेसका महामन्त्री गगनकुमार थापाले बताउनुभयो । अभियानका क्रममा रोजगारी सिर्जना गर्न सकिने माध्यम, क्षेत्र, नीतिगत अवस्थाका विषयमा सम्बन्धित क्षेत्रका विज्ञ, सरोकारवालासँग छलफल हुने उहाँले जानकारी दिनुभयो । रोजगारी हरेक व्यक्तिको गाँस, बास र कपाससँग जोडिएकाले यस्तो अभियान सबै राजनीतिक दलको प्रमुख एजेन्डा बन्नुपर्ने महामन्त्री थापाको धारणा छ । “नेपाली कांग्रेस सबैभन्दा जेठो र ठुलो दल भएकाले रोजगारीको एजेन्डालाई पहिलो प्राथमिकतामा राखेर अभियान चलाउन सुरु गरेका छौँ” उहाँले भन्नुभयो, “अन्य दलहरूले पनि यस्ता अभियान सञ्चालन गर्नु राम्रो हुन्छ ।”अर्का महामन्त्री विश्वप्रकाश शर्माले नेपालमा रोजगारी सिर्जनामा ठुलो योगदान दिने निजी क्षेत्रका लागि आवश्यक जनशक्ति उपलब्ध गराउने र त्यसमार्फत नेपालको उत्पादन वृद्धि गर्न सहयोग पुर्‍याउने अभियानको मुख्य उद्देश्य रहेको जानकारी दिनुभयो । तत्काल रोजगारी दिनेभन्दा दीर्घकालसम्म नेपालमा आवश्यक पर्ने दक्ष जनशक्तिबारे सङ्घीय, प्रदेश र स्थानीय तहसम्म नीतिगत रूपमै मार्गनिर्देशन गर्न सहयोग पुर्‍याउनु पनि अभियानको उद्देश्य रहेको उहाँले बताउनुभयो । अर्थविद् डा. विश्व पौडेलले नेपालमा रोजगारीको विषयमा क्षेत्रगत रूपमा आवश्यक जनशक्तिको गहिरो अध्ययन नभएको बताउनुभयो । नेपालमा रोजगारीका बढी सम्भावना भएका क्षेत्र कृषि, उत्पादन, निर्माण, पर्यटन, वैदेशिक रोजगारी नै रहेकाले यी क्षेत्रमा आवश्यक जनशक्तिको विषयमा तल्लो तहबाट अध्ययन गर्नुपर्ने आवश्यकता रहेको उहाँको भनाइ थियो । पूर्वश्रम सचिव केवलप्रसाद भण्डारीले विगतमा मन्त्रालयले छुट्टाछुट्टै सिप सञ्चालनका कार्यक्रम सञ्चालन गरेकोमा अहिले श्रम, रोजगार तथा सामाजिक सुरक्षा मन्त्रालय अन्तर्गत व्यवसायी सिप तालिम प्रतिष्ठान गठन गरेर काम गर्न थालेको जानकारी दिनुभयो । सरकारको तालिम एकातिर र निजी क्षेत्रको माग अर्को हुँदा तालिम लिएका युवाले प्रमाणपत्र भएर पनि रोजगारी नपाउने र रोजगारदाताले आवश्यकता अनुसारको जनशक्ति नपाउने समस्या समाधान गर्न सहयोग पुग्ने गरी अभियान सञ्चालन हुनुपर्ने उहाँको सुझाव थियो ।सो कार्यक्रममा लक्ष्मी ग्रुपका प्रमुख नीरञ्जन श्रेष्ठले नेपालको रोजगारीमा ठुलो योगदान रहेको निजी क्षेत्रले बेरोजगार युवा थुप्रै भए पनि आवश्यकता अनुसारको जनशक्ति प्राप्त गर्न नसकेको बताउनुभयो । सरकारले सञ्चालन गर्ने सिप तथा तालिमका कार्यक्रम सञ्चालन गर्दा निजी क्षेत्रसँग समन्वय र सहकार्य गरेमा निजी क्षेत्रको आवश्यकता अनुसारको जनशक्ति प्राप्त हुने उहाँको भनाइ छ । प्राविधिक शिक्षा तथा व्यावसायिक तालिम परिषद्का सदस्य सचिव महेश भट्टराईले पछिल्लो समयमा छोटो अवधि वा लामो अवधिका व्यावसायिक तालिम सञ्चालन गर्दा निजी क्षेत्रसँगको सहकार्यमा सञ्चालन गर्ने गरी पाठ्यक्रम तयार गरिएको जानकारी दिनुभयो ।",
      "link": "https://gorkhapatraonline.com/news/146446",
      "image": "https://gorkhapatraonline.com/storage/media/258352/conversions/Nepali-Congress_mission-rojgari_sagar_SGR_5442-original-thumb.jpg"
    },
    {
      "slug": "146445",
      "title": "सिइओका लागि दस जनाको आवेदन",
      "timestamp": 1741564800000,
      "source": "gp",
      "content": "नेपाल स्टक एक्सचेन्ज लिमिटेड (नेप्से) को प्रमुख कार्यकारी अधिकृत (सिइओ) का लागि १० जनाले आवेदन दिएका छन् । अर्थ मन्त्रालयका अनुसार आइतबार साँझसम्म नेप्सेको सिइओ पदका लागि १० जनाको आवेदन परेको हो ।",
      "longContent": "गोरखापत्र समाचारदाताकाठमाडौँ, फागुन २६ गते । नेपाल स्टक एक्सचेन्ज लिमिटेड (नेप्से) को प्रमुख कार्यकारी अधिकृत (सिइओ) का लागि १० जनाले आवेदन दिएका छन् । अर्थ मन्त्रालयका अनुसार आइतबार साँझसम्म नेप्सेको सिइओ पदका लागि १० जनाको आवेदन परेको हो ।नेप्सेको सिइओ बन्नका लागि पूर्णप्रसाद आचार्य, बद्रीप्रसाद प्याकुरेल, नारदकुमार लुइटेल, युवराज दाहाल, प्रवीण अधिकारी र चूडामणि चापागाईं, विमलकुमार तिवारी, कृष्णबहादुर कार्की, हेमन्त बस्याल, मुकुन्दराज जोशीको सिइओका लागि आवेदन परेको छ ।सिइओ नियुक्तिका लागि गठित सिफारिस समितिले खुला प्रतिस्पर्धाद्वारा पदपूर्ति गर्नका लागि आवेदन माग गरेको थियो ।",
      "link": "https://gorkhapatraonline.com/news/146445",
      "image": "https://gorkhapatraonline.com/storage/media/258350/conversions/nepal-stock-exchange-original-thumb.jpg"
    },
    {
      "slug": "146442",
      "title": "कुलमान घिसिङद्वारा स्पष्टीकरण पेस",
      "timestamp": 1741564800000,
      "source": "gp",
      "content": "नेपाल विद्युत् प्राधिकरणका कार्यकारी निर्देशक कुलमान घिसिङले सरकारलाई आफ्नो विषयमा स्पष्टीकरण पेस गर्नुभएको छ ।",
      "longContent": "गोरखापत्र समाचारदाताकाठमाडौँ, फागुन २६ गते । नेपाल विद्युत् प्राधिकरणका कार्यकारी निर्देशक कुलमान घिसिङले सरकारलाई आफ्नो विषयमा स्पष्टीकरण पेस गर्नुभएको छ । फागुन २१ गतेको मन्त्रीपरिष्दको निर्णय अनुसार ऊर्जा, जलस्रोत तथा सिँचाइ मन्त्रालयमार्फत सोधिएको ७२ घन्टे स्पष्टीकरणको सफाइमा उहाँले आफूलाई पद बाट हटाउनुपर्ने कुनै कारण नरहेको स्पष्ट पारेको घिसिङको सचिवालयले जनाएको छ । सफाइपत्रमा घिसिङले स्पष्टीकरणपत्रमा सोधिएका चारै बुँदाको उहाँले बुँदागत जवाफ दिँदै कार्यसम्पादन मूल्याङ्कन पेस गर्न ढिलाइ हुनु र कार्यसम्पादन नहुनु फरक रहेको जिकिर गर्नुभएको छ । उहाँले विगतका वर्ष केही मूल्याङ्कन पनि ढिला भएको उल्लेख गर्दै यस वर्ष बाढीपहिरोको विनासका कारण कार्यव्यस्तता बढ्दा कार्यसम्पादन समयमा बुझाउन नभ्याएको उल्लेख गरिएको छ । घिसिङलाई इन्डो नेपाल पावर एक्सचेन्ज कमिटीको बैठकमा बिनाअनुमति सहभागी भई सम्झौता गरेकोबारे सोधिएको स्पष्टीकरणमा घिसिङले सन् २०२० जुलाईको मन्त्रीपरिषद् बैठकको निर्णय र सोबमोजिम २०२१ मार्च १४ मा ऊर्जा मन्त्रालयले यो विषयमा प्राधिकरणलाई नोडल एजेन्सीको अख्तियारी दिएको उल्लेख छ । यस्तै पछिल्लो बैठकमा ऊर्जा मन्त्री दीपक खड्का र सचिव सुरेश आचार्य भारतमै रहेको र त्यहीँ नै आवश्यक पूर्वछलफल गरिएको जिकिर गरिएको छ । डेडिकेटड र ट्रङ्क लाइन महसुल विवादमा सरकार र विद्युत् नियमन आयोगले महसुल असुलीका लागि बक्यौता नबुझाउने उद्योगको लाइन नकाट्न पटक पटक निर्देशन दिएकाले उठाउन नसकिएको जनाइको छ । लाइन नकाटी असुलीको प्रयास गरे पनि त्यो सार्थक नबनेको भन्दै तालुकदार निकायको निर्देशन मान्दै जाँदा बक्यौता महसुल असुली पनि असम्भाव प्रायः बन्दै गएको जिकिर गरिएको छ । घिसिङले आफू प्राधिकरणको कार्यकारी निर्देशक भएदेखि हालसम्म भए गरेका प्रगति तथा उपलब्धि आफ्नो कार्यसम्पादन विवरणबाटै स्पष्ट भइरहेको उल्लेख गर्नुभएको छ ।",
      "link": "https://gorkhapatraonline.com/news/146442",
      "image": "https://gorkhapatraonline.com/storage/media/258347/conversions/462555240_879753630972311_5281100859066778196_n-original-thumb.jpg"
    },
    {
      "slug": "146441",
      "title": "सवा छ अर्बको लसुनको खोजी",
      "timestamp": 1741564800000,
      "source": "gp",
      "content": "चालु आर्थिक वर्ष २०८१/८२ को सात महिनामा नेपालमा छ अर्ब २६ करोड ५४ लाख रुपियाँ बराबरको चार करोड ७५ लाख ६१ हजार केजी सुकेको लसुन आयात भएको छ ।  यो देशको आन्तरिक खपतका लागि हो वा यसमा अन्य कुनै कारण छ भन्ने आशङ्का भएको छ ।",
      "longContent": "काठमाडौँ, फागुन २६ गते । चालु आर्थिक वर्ष २०८१/८२ को सात महिनामा नेपालमा छ अर्ब २६ करोड ५४ लाख रुपियाँ बराबरको चार करोड ७५ लाख ६१ हजार केजी सुकेको लसुन आयात भएको छ ।  यो देशको आन्तरिक खपतका लागि हो वा यसमा अन्य कुनै कारण छ भन्ने आशङ्का भएको छ । भन्सार विभागले पनि यसलाई अस्वाभाविक आयात भएको उल्लेख गरेको छ । पाँच वर्षअघि आव २०७६/७७ मा ३१ करोडको लसुन आयात भएको नेपालमा यो आवको पहिलो सात महिनामा महिनामा नै छ अर्ब २६ करोड ५४ लाख रुपियाँ बराबरको लसुन आयात भएपछि यसको आन्तरिक खोजीमा सरकारी निकाय लागेको छ । यो अवधिमा नौ लाख २० हजार रुपियाँ बराबरको लसुन निर्यात भएको छ । बाँकी रहेको लसुन कहीँ भण्डारण गरेको पनि देखिँदैन । नेपालमा उपभोक्ताको अलावा चाउचाउ र अचार उद्योगले ठुलो परिणाममा लसुनको प्रयोग गर्ने गरेका छन् । नेपाल दक्षिण एसियाली सौविध्यपूर्ण व्यापार व्यवस्था (साफ्टा) को सदस्य राष्ट्र भएकाले विभिन्न देशबाट आयात भएको सामग्री सहजै भारत निर्यात हुने भएकाले नेपालको बाटो हुँदै चीनको लसुन भारत पुगेको अनुमान सरकारी निकायको छ । अस्वाभाविक रूपमा लसुन आयात भए पनि त्यसको मूल्य पनि अकासिएको छ । धेरै परिमाण आएको समयमा लसुनको मूल्यमा गिरावट आउनुपर्ने भए पनि त्यो हुन सकेको छैन । कालिमाटी फलफूल तथा तरकारी बजारमा आइतबार एक किलो चिनियाँ लसुनको औसत मूल्य २७० रुपियाँ छ । आम उपभोक्ताले एक किलो लसुनको पाँच सय रुपियाँसम्म तिर्ने बाध्यता रहेको उल्लेख गरेका छन् । वर्षअघिसम्म १५० रुपियाँसम्म मूल्य पुग्ने गरेको थियो । वाणिज्य आपूर्ति तथा उपभोक्ता संरक्षण विभागका निर्देशक राजन पौडेलले नेपालमा लसुन आयातमा कुनै बन्देज नभएको र प्रतिबन्धित सामग्रीमा नपर्ने भएकाले नेपालमा सहज आयात र नेपालबाट भारतमा पनि सहजै जान सक्ने सम्भावना रहेको बताउनुभयो । उहाँले आयातनिर्यातको पाटोमा भन्सार विभागसँग जिम्मेवारी रहने र आफूहरूले पनि सो विषयमा खोजी गरिरहेको उल्लेख गर्नुभयो । भन्सार विभागका निर्देशक तथा सूचना अधिकारी मुक्तिप्रसाद श्रेष्ठले आयातको मात्रा बढेसँगै अनुसन्धान शाखाले त्यसको अध्ययन थालेको उल्लेख गर्नुभयो । नेपालमा वार्षिक १२ हजार मेट्रिक टन लसुन उत्पादन हुने कृषि तथा पशुपन्छी विकास मन्त्रालयको तथ्याङ्क छ । नेपालमा उत्पादन भएको लसुनप्याजको भण्डारण गर्ने पूर्वाधार छैन । आव २०७९/८० मा नौ हजार ५७० हेक्टर क्षेत्रफलमा लसुन खेती गरिएको थियो । वरिष्ठ कृषि अर्थविज्ञ महानन्द जोशीले नेपालमा मासिक एक अर्बको लसुन खपत गर्ने उपभोक्ता नै नभएको र त्यत्रो परिमाणमा आयात गरिएको लसुन कहाँ गयो भनेर हेरिरहेको जानकारी दिनुभयो । ठुलो परिमाणमा लसुन आयात हुँदा पनि लसुनको मूल्य नघट्नुले अचम्ममा पारेको उहाँले स्पष्ट पार्नुभयो । नेपालीले वार्षिक ३९ मेट्रिक टन लसुनको खपत गर्ने गरेकोमा पहिलो छ महिनामै त्यसको तीन गुणा धेरै लसुन आयात भइसकेको छ ।",
      "link": "https://gorkhapatraonline.com/news/146441",
      "image": "https://gorkhapatraonline.com/storage/media/258346/conversions/2111-original-thumb.jpg"
    },
    {
      "slug": "146440",
      "title": "पूर्वतयारीका आयोजना प्रस्ताव गर्न जोड",
      "timestamp": 1741564800000,
      "source": "gp",
      "content": "अर्थ मन्त्रालयले पूर्वतयारी भएका आयोजनाका लागि मात्र बजेट प्रस्ताव गर्न जोड दिएको छ ।",
      "longContent": "गोरखापत्र समाचारदाताकाठमाडौँ, फागुन २६ गते । अर्थ मन्त्रालयले पूर्वतयारी भएका आयोजनाका लागि मात्र बजेट प्रस्ताव गर्न जोड दिएको छ । आगामी आर्थिक वर्ष २०८२/८३ को बजेट निर्माणमा जुटेको मन्त्रालयले पूर्वतयारी सम्पन्न भएका रूपान्तरणकारी एवं राष्ट्रिय प्राथमिकता प्राप्त आयोजना तथा कार्यक्रम प्रस्ताव गर्न जोड दिएको हो । मन्त्रालयगत छलफल चरणमा रहेको अर्थले असङ्ख्य योजना तथा कार्यक्रमबाट बाहिर आएर पूर्वतयारीका आयोजना राखेर बजेट माग गर्न आग्रह गरिरहेको छ । आइतबार पनि अर्थले खानेपानी मन्त्रालय र सङ्घीय मामिला तथा सामान्य प्रशासन मन्त्रालयसँग छुट्टाछुट्टै छलफल गर्दै प्राथमिकता प्राप्त आयोजनामा केन्द्रित हुन आग्रह गरेको हो । छलफलमा उपप्रधान एवं अर्थमन्त्री विष्णुप्रसाद पौडेलले तीन करोड रुपियाँभन्दा साना योजना तथा कार्यक्रम प्रस्ताव नगर्न आग्रह गर्नुभयो । प्रदेश र स्थानीय तहले कार्यान्वयन गर्न सक्ने कार्यक्रममा सम्बन्धित सरकारकै भूमिका बढाउनुपर्नेमा उहाँको जोड थियो । यसका लागि बिउपुँजी दिएर भए पनि प्रदेश र स्थानीय तहको कार्य क्षेत्रभित्रका आयोजना तथा कार्यक्रम हस्तान्तरण गर्नुपर्ने उहाँको भनाइ थियो । मन्त्रालयगत छलफलका क्रममा अर्थले यसअघि भौतिक तथा यातायात मन्त्रालय, सहरी विकास मन्त्रालय, ऊर्जा तथा सिँचाइ मन्त्रालय, स्वास्थ्य मन्त्रालय र उद्योग, वाणिज्य तथा आपूर्ति मन्त्रालयसँग छलफल गरिसकेको छ । त्यस क्रममा पनि अर्थले तयारी पूरा भएका आयोजना तथा कार्यक्रम मात्र प्रस्ताव गर्न जोड दिएको थियो । मन्त्रालयका लागि तोकिएको बजेट सिलिङभित्र रहेर कार्यान्वयनयोग्य आयोजना प्रस्ताव गर्दा बिचमा संशोधन गर्नु नपर्ने र बजेट यथार्थपरक बन्नेमा मन्त्रालयको जोड थियो । त्यस्तै तीन तहका सरकारको आफ्नो अधिकार क्षेत्रभित्रका आयोजना सम्बन्धित सरकारलाई नै हस्तान्तरण गरेर सङ्घीयता सबल बनाउनुपर्नेमा अर्थले बारम्बार जोड दिँदै आएको छ । संवैधानिक प्रावधान अनुसार जेठ १५ गते आगामी आवको बजेट संसद्मा प्रस्तुत गर्नुपर्ने हुन्छ । सोही अनुसार अर्थले बजेट तयारीलाई तीव्रता दिएको छ । त्यसअघि राष्ट्रिय योजना आयोगले आगामी आवका लागि १९ खर्ब रुपियाँको बजेटको सीमा तोकिसकेको छ । तोकिएको सीमाभित्रै रहेर बजेट तयारी गर्ने मन्त्रालयले जनाएको छ ।",
      "link": "https://gorkhapatraonline.com/news/146440",
      "image": "https://gorkhapatraonline.com/storage/media/258345/conversions/B-MANTRI-WhatsApp-Image-2025-03-09-at-18.59-original-thumb.jpg"
    },
    {
      "slug": "146438",
      "title": "पुनर्निर्माण र पुनर्स्थापना  प्राथमिकतामा",
      "timestamp": 1741564800000,
      "source": "gp",
      "content": "गृहमन्त्री रमेश लेखकले पश्चिम नेपालमा भूकम्पले क्षति पुर्‍याएका संरचनाको पुनर्निर्माण र पीडितलाई पुनस्र्थापना गर्ने काम प्राथमिकतामा राखेर काम भइरहेको बताउनुभएको छ ।",
      "longContent": "सुर्खेत समाचारदातासुर्खेत, फागुन २६ गते । गृहमन्त्री रमेश लेखकले पश्चिम नेपालमा भूकम्पले क्षति पुर्‍याएका संरचनाको पुनर्निर्माण र पीडितलाई पुनर्स्थापना  गर्ने काम प्राथमिकतामा राखेर काम भइरहेको बताउनुभएको छ । गृहमन्त्री लेखकले यसअघि पश्चिम नेपालको डोटी, बझाङ र जाजरकोटमा गएको भूकम्पले क्षति पुर्‍याएका संरचनाको विस्तृत मूल्याङ्कनै नभएको जानकारी दिनुहुँदै हाल त्यसको विस्तृत मूल्याङ्कनसाथ नीति निर्माण र बजेट छुट्याई कार्यालय स्थापना गरेर पुनर्निर्माण र पुनर्स्थापनाको काम सुरु भइसकेको बताउनुभएको हो । सुर्खेतमा रहेको प्रादेशिक आपतकालीन गोदामघर कर्णाली प्रदेश सरकारलाई हस्तान्तरण गर्दै गृहमन्त्री लेखकले भूकम्पबाट क्षति भएका संरचनाको पुनर्निर्माण र प्रभावितलाई पुनस्र्थापनाको काम थालिएकाले सबै प्रभावितलाई ढुक्क हुन आग्रह गर्नुभयो । पूर्ण क्षति भएका संरचनाको स्थायी निर्माण गर्ने र मर्मत गर्न मिल्नेलाई प्रबलीकरण गरेर प्रभावितलाई पुनर्स्थापना  गरिने उहाँको भनाइ छ । उहाँले सङ्घले नीति नियम बनाउने र बजेट व्यवस्थापन गर्ने, प्रदेशले समन्वय गर्ने र स्थानीय पालिकाले काम गर्ने गरी विपत् न्यूनीकरणमा लाग्न निर्देशन दिँदै प्रदेश र स्थानीय सरकारले विपत् न्यूनीकरणको क्षेत्रमा बर्सेनि बजेट छुट्याउनुपर्नेमा जोड दिनुभयो । सात वटै प्रदेशमा आपतकालीन गोदामघर रहेको र सोको परिचालन पहिले राष्ट्रिय विपत् जोखिम न्यूनीकरण तथा व्यवस्थापन प्राधिकरणबाट हुने भएकाले अब ती गोदामघर प्रदेश सरकारलाई हस्तान्तरण गर्ने काम कर्णालीबाट सुरु भएको उहाँले बताउनुभयो । साथै तीन तहकै सरकार विपत्को सामना गर्न तयार रहनुपर्ने पनि उहाँले उल्लेख गर्नुभयो ।कार्यक्रममा कर्णाली प्रदेशका मुख्यमन्त्री यामलाल कँडेलले प्रादेशिक आपतकालीन गोदामघर प्रदेशलाई हस्तान्तरण गरिएपछि विपत्मा त्यसको सञ्चालन र परिचालन गर्न सहज हुने बताउनुभयो । उहाँले घर मात्रै हस्तान्तरण गरेर नहुने भन्दै त्यसको संरचना र बजेट परिचालनको अधिकार पनि प्रदेशलाई दिनुपर्ने माग गर्नुभयो । उहाँले कर्णाली प्रदेश सरकारले विपत्को क्षेत्रमा काम गरिरहेको जानकारी दिँदै प्रदेशवासीको विपत् बिमा गरेको, २० लाख रुपियाँसम्मको विपत् जोखिम घर बिमा कार्यक्रम सञ्चालन गर्न लागिएको जनाउनुभयो । साथै यस वर्ष प्रदेशले विपत् उद्धारका सामग्री खरिद गर्नका लागि एक करोड ५० लाख रुपियाँ विनियोजन गरेको जानकारी उहाँले दिनुभयो । राष्ट्रिय विपत् जोखिम न्यूनीकरण तथा व्यवस्थापन प्राधिकरणका कार्यकारी प्रमुख डा. भीष्मकुमार भुसालले प्राधिकरणमातहत रहेका आपतकालीन गोदामघर प्रदेशलाई हस्तान्तरण गरेर काममा सहजता ल्याउन लागिएको बताउनुभयो । उहाँले अब प्रदेशबाटै विपत्मा यी आपतकालीन केन्द्रको सञ्चालन र परिचालन हुने हुँदा विपत् जोखिम न्यूनीकरण गर्न सघाउ पुग्ने उल्लेख गर्नुभयो । उहाँका अनुसार गोदामघरको सुरक्षा र परिचालनको जिम्मा प्रदेशले गर्ने र सङ्घले तालिममार्फत क्षमता अभिवृद्धि गरिने छ । विकल्परहित लोकतन्त्रयसैबिच गृहमन्त्री लेखकले जनताले आन्दोलनबाट फालेको राजतन्त्र पुनः आउने कल्पनासमेत नगर्न आग्रह गर्नुभएको छ । उहाँले लोकतन्त्रको विकल्प राजतन्त्र कदापि हुन नसक्ने भन्दै त्यसको भ्रमबाट बाहिर निस्कनसमेत आग्रह गर्नुभयो । गृहमन्त्री लेखकले पत्रकारसँग सङ्क्षिप्त कुरा गर्दै जनताले फालेको राजतन्त्र फेरि नआउने र लोकन्त्रको विकल्प राजतन्त्र हुनै नसक्ने स्पष्ट गर्नुभयो । पूर्वराजाले पनि लोकतन्त्रको पूर्ण उपभोग गरेको हुँदा यो नै लोकतन्त्रको सुन्दर पक्ष भएको उहाँको भनाइ छ । लोकतन्त्रको विकल्प लोकतन्त्रै हो भन्दै गृहमन्त्री लेखकले अहिले राजावादीले आन्दोलन गरिरहेको, बोलिरहेको र लोकतन्त्रको उपभोग गरेको बताउनुभयो । साथै अहिले भइरहेका आन्दोलनले शान्ति सुरक्षामा कुनै खलल नपुग्ने गरी शान्ति सुरक्षा चुस्तदुरुस्त राखिएको उहाँको भनाइ छ ।राजनीति नगरौँ त्यस्तै खलङ्गा समाचारदाताका अनुसार भेरी नगरपालिका–१, रिम्नामामा भूकम्पीय पुननिर्माण तथा पुनस्र्थापना आयोजना कार्यान्वयन एकाइ कार्यालय उद्घाटन गर्नुहुँदै गृहमन्त्री लेखकले भूकम्पको क्षेतिबारे विस्तृत क्षति आँकलन (डिडिए) को काम समयमा सम्पन्न गरी पुनर्निर्माण अघि बढाउन सरकार लागिपरेको बताउनुभएको छ । उहाँले भूकम्पले घर भत्किएपछि पुनर्निर्माणपूर्व गरिने डिडिएका लागि जाजरकोटमा ५० जना, रुकुमपश्चिममा ४८ जना प्राविधिकले काम गरिरहेको जानकारी दिनुभयो । कार्यक्षेत्रमा खटिएका प्राविधिकको कमी भए सरकारले थप गर्ने पनि उहाँको भनाइ छ । पुननिर्माणको काम छिटोछरितो गरी भूकम्प प्रभावित जनतालाई सुरक्षित आवासमा राख्ने लक्ष्य सरकारको छ । गत वर्ष कात्तिक १७ गते जाजरकोटको बारेकोट गाउँपालिका–१, रामिडाँडा केन्द्र बिन्दु भई गएको भूकम्पले धनजनको क्षति गरेपछि भूकम्पपछि तीन महिना त्रिपालमुनि, बाँकी समय अस्थायी टहरामा जीवन निर्वाह गरेका भूकम्पपीडित जनताका घर निर्माण गर्ने गरी जाजरकोट र रुकुमपश्चिममा काम गर्न कार्यालय स्थापना भएको हो ।सानीभेरी गाउँपालिकाका अध्यक्ष बिर्खबहादुर विष्ट भूकम्प गएको लामो समयपछि पुनर्निर्माण तथा पुनर्स्थापना  अन्तर्गत विस्तृत क्षति आँकलन (डिडिए) काम सुरु भएकोमा खुसी व्यक्त गर्दै आवासविहीन जनताका आवास बन्ने आशा पलाएको बताउनुभयो । करिब १६ महिनापछि पुनर्निर्माण तथा पुनर्स्थापना  आयोजना कार्यान्वयन एकाइ कार्यालय स्थापना भएको छ । जाजरकोटमा ४२ हजार ५२४ र रुकुमपश्चिममा ३२ हजार ९९६ जनता नीति आवास क्षति पुगेका छन् । सरकारले जनताका आवास निर्माण गर्न लागेको डिडिएको कार्यले घर निर्माण हुन्छन् भन्नेमा आशा जगाएको छ । जाजरकोटमा ४२ हजार ५२४ र रुकुमपश्चिममा ३२ हजार ९९६ जनताका निजी आवासमा क्षति पुगेको छ । राष्ट्रिय विपत् जोखिम न्यूनीकरण तथा प्राधिकरणका भीष्मकुमार भुसालका अनुसार भूकम्पले क्षति गरेका घरको डिडिए हुने र प्राविधिकलाई तालिम दिई लाभग्राहीको घरमा पठाइएको छ ।",
      "link": "https://gorkhapatraonline.com/news/146438",
      "image": "https://gorkhapatraonline.com/storage/media/258343/conversions/HemantKC_KankrebiharSurkhet_RSS_25_sdadsaaasd-original-thumb.jpg"
    },
    {
      "slug": "146436",
      "title": "दुध बेच्दा ‘गोल्ड मेडल’",
      "timestamp": 1741564800000,
      "source": "gp",
      "content": "दुध दुहेर डोकोमा हाली बजारसम्म लगेर बिक्री गर्दा गोल्ड मेडल (स्वर्णपदक) पाइन्छ भन्ने उदाहरण बन्नुभएको छ– काभ्रेपलाञ्चोक, मण्डनदेउपुर–९ का जोगलाल तामाङ ।",
      "longContent": "काठमाडौँ, फागुन २६ गते । दुध दुहेर डोकोमा हाली बजारसम्म लगेर बिक्री गर्दा गोल्ड मेडल (स्वर्णपदक) पाइन्छ भन्ने उदाहरण बन्नुभएको छ– काभ्रेपलाञ्चोक, मण्डनदेउपुर–९ का जोगलाल तामाङ । मण्डनदेउपुर–९, गहतेबाट ओर्लंदै दैनिक दुध बोकेर तामाङ चौरबेँसी आइपुग्नुहुन्छ । दैनिक न्यूनतम १५ लिटरदेखि अधिकतम ३० लिटर दुध एक वर्षसम्म बेच्नुहुने उहाँलाई इन्द्रावती बहुउद्देश्यीय सहकारी संस्थाले उत्कृष्ट किसानको रूपमा सम्मान गरेको छ । उहाँले एक वर्षमा चार लाख ४६ हजार रुपियाँको दुध बेच्नुभयो तर दुग्ध विकास संस्थानले नियमित रूपमा किसानलाई दुधको भुक्तानी नगरिदिँदा उहाँले आफूले बेचेको दुधको पैसा पाउन पनि छ महिना कुर्नु पर्‍यो । बल्ल उहाँले छ महिनापछि दुधको भुक्तानी पाउनुभयो । ‘ढुटो, दाना खुवाउनै पर्‍यो, दुध बेचेको पैसा मासिक आउने भए थप ३० लिटर दुध उत्पादन गर्थें होला’ गोल्ड मेडल प्रमाणपत्रसँगै दुध दुहुने बाल्टिन उपहार लिएपछि जोगलालले भन्नुभयो । उहाँका घरमा दुई वटा भैँसी र एउटा गाई छन् । स्कुलमा राम्रो अङ्क ल्याउनेले मेडल पाएको देखे पनि दुध बेचेर पहिलो पटक मेडल पाउँदा अचम्म लागेको उहाँले भन्नुभयो । टिभीतिर मेडल लगाएपछि खेलाडी रुने गरेको देखेको बताउँदै उहाँले खुसी मिल्ने भएर पो खेलाडी रुँदा रहेछन् भन्ने बल्ल चाल पाएको सुनाउनुभयो । उहाँले दैनिक आउन ४० मिनेट र फर्कन ३० मिनेट लगाएर दुध बेच्ने गरेको र छरछिमेकलाई पनि गाईभैँसी पालेर राम्रो आम्दानी गर्न सक्ने उदाहरण देखाएको बताउनुभयो । उहाँ मात्रै होइन, उहाँकै गाउँका राजकुमार तामाङले पनि तीन लाख २३ हजार रुपियाँको दुध बेचेर मेडल जित्नुभयो । दुई लाख ९८ हजार रुपियाँको दुध बेच्नुभएकी सुस्मिता तामाङ र यादवप्रसाद नेपाललाई उत्कृष्ट कृषकको रूपमा मेडल, बाल्टिन र प्रमाणपत्र प्रदान गरिएको इन्द्रावती बहुउद्देश्यीय सहकारी संस्थाका लेखापाल पुष्पराज नेपालले जानकारी दिनुभयो । अरू किसानलेभन्दा फरक, हरेक दिन जोगलालले डोकामा दुध बोकेर ल्याउँदा धेरैलाई प्रेरणा मिलेको नेपालले भन्नुभयो । आफ्नो ठाउँमा मेहनत गर्दा सफल मात्र होइन, सम्मानित पनि होइन्छ भन्ने सन्देश दिन गोल्ड मेडल प्रदान गरिएको उहाँले उल्लेख गर्नुभयो । मण्डनदेउपुरमा उत्पादित भएको दुधको ठुलो मात्रा काठमाडौँ उपत्यकामा खपत हुने गरेको छ ।",
      "link": "https://gorkhapatraonline.com/news/146436",
      "image": "https://gorkhapatraonline.com/storage/media/258340/conversions/Medal-original-thumb.jpg"
    },
    {
      "slug": "146435",
      "title": "विषादीको विकल्पमा गहुँत",
      "timestamp": 1741564800000,
      "source": "gp",
      "content": "मकवानपुरका किसानले विषादीको विकल्पमा गहुँत सङ्कलन गरेर प्रयोग गर्न थालेका छन् । व्यावसायिक कृषिको आरम्भ भएसँगै बालीनालीमा लाग्ने रोग तथा किरा नियन्त्रण गर्न विषादीको प्रयोग वृद्धि भइराखेका बेला यहाँका किसानले प्राकृतिक उपचार अपनाउन थालेका हुन् ।",
      "longContent": "अनिल पराजुली हेटौँडा, फागुन २६ गते । मकवानपुरका किसानले विषादीको विकल्पमा गहुँत सङ्कलन गरेर प्रयोग गर्न थालेका छन् । व्यावसायिक कृषिको आरम्भ भएसँगै बालीनालीमा लाग्ने रोग तथा किरा नियन्त्रण गर्न विषादीको प्रयोग वृद्धि भइराखेका बेला यहाँका किसानले प्राकृतिक उपचार अपनाउन थालेका हुन् । व्यावसायिक तरकारी खेती हुने मकवानपुरका मनहरी, थाहा, बकैया, हेटौँडामा रासायनिक मल र विषादीको प्रयोग धेरै हुने गरेको छ । मनहरीका किसानले गाईको मलमूत्रलाई औषधीका रूपमा बालीनालीमा प्रयोग गर्न थालेका छन् ।मकवानपुर मनहरी गाउँपालिका–१, मकरीका देवराज न्यौपानेले तरकारी खेतीका लागि आवश्यक विषादी अर्गानिक रूपमा बनाएर प्रयोग गर्न थाल्नुभएको हो । चार वटा गाई र पाँच वटा बाच्छाबाच्छी पाल्दै आउनुभएका न्यौपानेले गहुँत सङ्कलनका लागि ट्याङ्कीसमेत निर्माण गर्नुभएको छ । गहुँतमा पानी मिसाएर एक इन्चको मोटरले पानी र मूत्र सबै तरकारीमा हाल्ने गरेको उहाँले बताउनुभयो । “गहुँत हाल्न थालेपछि मैले विषादी प्रयोग गर्नुपरेको छैन, गहुँतका कारणले किराको प्रकोप घट्दै गएको छ,” न्यौपानेले भन्नुभयो । बालीका लागि गहुँत विषादी जस्तै प्रभावकारी भएको उहाँको भनाइ छ । सबै किसानलाई विषादीको विकल्पमा गहुँत प्रयोग गर्न पनि सुझाव दिनुभयो । चार वटा प्लास्टिक हाउस (टनेल) मा गोलभेँडा खेती गरिरहनुभएका उहाँले अन्तरबालीका रूपमा बन्दाकोभी पनि लगाउनुभएको छ । उहाँले वार्षिक रूपमा ५० क्विन्टल उत्पादन गरेर स्थानीयस्तरमै साढे दुई लाख रुपियाँसम्मको बिक्री गर्दै आउनुभएको छ ।तरकारीसँगै केराखेती पनि गर्दै आउनुभएका उहाँले केरामा विषादीको प्रयोग गर्नुभएको छैन । “केराको कोसा ठुलो बनाउन कुनै भिटामिन र रासायनिक औषधी हालेका छैनौँ, हाम्रो बच्चाले र वरिपरिकाले पनि यही केरा खानु पर्छ,” उहाँले भन्नुभयो । निजगढबाट बिउ ल्याएर नौ कट्ठा क्षेत्रफलमा माल्पा जातको तीन सय बोट केरा लगाउनुभएका न्यौपानेले वार्षिक तीन लाख रुपियाँभन्दा बढी आम्दानी गर्नुभएको छ ।२३ वर्ष भारतमा सवारी चालकका रूपमा काम गर्नुभएका न्यौपाने कोरोनाको महामारीपछि नेपाल फर्किएर आफ्नै गाउँमा केही गरौँ भन्ने सोचका साथ व्यावसायिक कृषि कर्ममा लाग्नुभएको हो । कृषि र पशुपालनसँगै गरिरहनुभएका न्यौपानेले दैनिक ४० लिटर दुध बिक्री गर्दै आउनुभएको छ । गाईका लागि १० कट्ठा क्षेत्रफलमा जै घाँस र नेपिएर लगाउनुभएको छ । वार्षिक सात लाख रुपियाँभन्दा बढीको दुध बिक्री गर्ने न्यौपानेले सबै खर्च कटाएर दुध बिक्रीबाट चार लाख रुपियाँ खुद आम्दानी गर्ने गरेको बताउनुभयो । घरपरिवार मिलेर कृषि र पशुपालन गरिरहनुभएका उहाँले यसकै आम्दानीबाट छोराछोरीलाई उच्च शिक्षा पढाउनुभएको छ । कृषि कामका लागि जनशक्ति अभाव हुँदा समस्या भोग्नुपरेको उहाँले बताउनुभयो । भारतबाट आउने केरा, तरकारीका कारण नेपाली किसान मर्कामा परेको गुनासो पोख्दै उहाँले उचित बजारमूल्य नपाएको बताउनुभयो । उहाँले  सरकारलाई समेत नेपाली किसानले उत्पादन गरेका कृषिजन्य सामग्रीले उचित मूल्य पाउने वातावरण सिर्जना गरिदिन आग्रह गर्नुभयो ।",
      "link": "https://gorkhapatraonline.com/news/146435",
      "image": "https://gorkhapatraonline.com/storage/media/258339/conversions/Kisan@-manahari-(1)-original-thumb.jpg"
    },
    {
      "slug": "146418",
      "title": "नेप्से परिसूचकमा ४६ अङ्कको गिरावट",
      "timestamp": 1741478400000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेन्ज  (नेप्से परिसूचकमा उच्च अङ्कको गिरावट भएको छ । आइतबार नेप्से परिसूचक ४६ दशमलव ३३ अङ्कले घटेर दुई हजार सात सय ७२ दशमलव १० को विन्दुमा )झरेको हो ।",
      "longContent": "काठमाडौं, फागुन २५ गते । यो साता कारोबारको पहिलो दिन नेपाल स्टक एक्सचेन्ज (नेप्से परिसूचकमा उच्च अङ्कको गिरावट भएको छ । आइतबार नेप्से परिसूचक ४६ दशमलव ३३ अङ्कले घटेर दुई हजार सात सय ७२ दशमलव १० को विन्दुमा )झरेको हो ।आज तीन सय १५ कम्पनीको दुई करोड २७ लाख २६ हजार दुई सय ८३ कित्ता शेयर एक लाख १२ हजार तीन सय ४७ पटक खरिद बिक्री हुँदा १० अर्ब नौ करोड ३६ लाख ५४ हजार बराबरको कारोबार भएको नेप्सेले जनाएको छ ।आजको कारोबारमा सबै समूहको उपसूचक रातो देखिएको छ । बैँकिङ एक दशमलव ३६, विकास बैँक एक दशमलव ७१, वित्त एक दशमलव ८७, होटल तथा पर्यटन शून्य दशमलव ८३, जलविद्युत् एक दशमलव ६६ र लगानी दुई दशमलव ४९ प्रतिशतले घटेको छ । त्यस्तै, जीवन बिमा एक दशमलव ७४, उत्पादन तथा प्रशोधन शून्य दशमलव ९१, लघुवित्त एक दशमलव ५८, म्युचुअल फन्ड एक दशमलव ०४, निर्जीवन बिमा एक दशमलव २६, व्यापार शून्य दशमलव ८१ र अन्य समूह दुई दशमलव ६९ प्रतिशतले घटेको छ । गार्डियन माइक्रोलाइफ इन्स्योरेन्स लिमिटेड र आइसिएफसी फाइनान्स लिमिटेड डिभेन्जरको शेयर मूल्यमा सकारात्मक सर्किट लागेको छ र उपकार लघुवित्त वित्तीय संस्था लिमिटेड र सिन्धु विकास बैँक लिमिटेडको शेयर मूल्यमा नकारात्मक सर्किट लागेको छ ।कारोबार रकम र कारोबार भएका शेयर सङ्ख्याका आधारमा आज सबैभन्दा धेरै हिमालयन रिइन्स्योरेन्स लिमिटेडको रु. एक अर्ब १२ करोड ४८ लाख ४९ हजार नौ सय ६४ बराबरको १० लाख ६२ हजार दुई सय ४६ कित्ता शेयर किनबेच भएको छ । रासस",
      "link": "https://gorkhapatraonline.com/news/146418",
      "image": "https://gorkhapatraonline.com/storage/media/258304/conversions/nepse1-original-thumb.jpg"
    },
    {
      "slug": "146394",
      "title": "राष्ट्रिय वाणिज्य बैँकद्वारा ९४ जना कर्मचारीलाई पूर्व सेवाकालिन तालिम",
      "timestamp": 1741478400000,
      "source": "gp",
      "content": "राष्ट्रिय वाणिज्य बैँक लिमिटेडले लोकसेवा आयोगबाट सञ्चालित लिखित परीक्षा तथा अन्तर्वार्ताबाट गण्डकी, लुम्बिनी, कर्णाली र सुदूरपश्चिम प्रदेशका लागि प्रदेशगत रुपमा छनोट भएका नवनियुक्त सहायक (प्रशासन सेवाका) ९४ जना कर्मचारीलाई चौध दिने पूर्व सेवाकालिन तालिम काठमाडौंमा सञ्चालन गरिरहेको छ ।",
      "longContent": "काठमाडौँ, फागुन २५ गते । राष्ट्रिय वाणिज्य बैँक लिमिटेडले लोकसेवा आयोगबाट सञ्चालित लिखित परीक्षा तथा अन्तर्वार्ताबाट गण्डकी, लुम्बिनी, कर्णाली र सुदूरपश्चिम प्रदेशका लागि प्रदेशगत रूपमा छनोट भएका नवनियुक्त सहायक (प्रशासन सेवाका) ९४ जना कर्मचारीलाई चौध दिने पूर्व सेवाकालिन तालिम काठमाडौँमा सञ्चालन गरिरहेको छ । तालिमको उद्घाटन गर्दै बैँकका प्रमुख कार्यकारी अधिकृत देवेन्द्ररमण खनालले तालिममले बैंकिङ काम प्रतिको ज्ञान बढाउनुका साथसाथै काम गर्ने दौरानमा कामप्रति स्मार्टनेस, सकारात्मकता र सेवाभाव झल्कने बताउनुभयो । उहाँले नवनियुक्त युवा कर्मचारीहरूलाई प्रतिस्पर्धी बजारमा खरो रूपमा उत्रनुका साथै जनताको असल सेवक हुनुपर्ने बताउनुभयो । कार्यक्रममा बैँकका नायब प्रमुख कार्यकारी अधिकृतहरू सरस्वती अधिकारी र देवेशप्रसाद लोहनीले नवनियुक्त कर्मचारीहरूलाई कार्यस्थलमा जिम्मेवारी बहन गर्दा अपनाउनुपर्ने कर्तव्य बोध गराउनुभएको थियो । कार्यक्रममा मानव संशाधन विभागका विभागीय प्रमुख भीमप्रसाद घिमिरेले नवनियुक्त सहायक ९४ जना कर्मचारीहरूलाई बैँकको कर्मचारी सेवा विनियमावली बमोजिम शपथ गराउनु भएको थियो । कार्यक्रम माानव संशाधन विभागका विभागीय उपप्रमुख हरिबाबु आचार्यले सञ्चालन गर्नुभएको थियो । कार्यक्रममा बैँकका उपकार्यकारी अधिकृतहरू पवन रेग्मी, विमल डंगोल, दुर्गाकुमारी कँडेल, विभागीय प्रमुख पद्यमा लक्ष्मी जि.सी.लगायत कर्मचारीहरूके उपस्थिति रहेको थियो । बैँकको हाल ७ प्रदेश, ७७ जिल्लाका सबै सदरमुकाममा सहित २९४ वटा शाखा कार्यालय, ७२ वटा एक्सटेन्सन काउन्टर, ३१२ वटा एटिएम र ९९ वटा शाखा रहित बैंकिङ रहेको छ ।",
      "link": "https://gorkhapatraonline.com/news/146394",
      "image": "https://gorkhapatraonline.com/storage/media/258255/conversions/Preservice-original-thumb.jpg"
    },
    {
      "slug": "146323",
      "title": "इलामको मिठाइ भारतमा विक्री",
      "timestamp": 1741478400000,
      "source": "gp",
      "content": "इलाम, फागुन २५ गते ।  सूर्योदय नगरपालिकाको प्रमुख पर्यटकीय गन्तव्य कन्याम र श्रीअन्तु हो । गर्मीयाम सुरु भएसँगै यहाँ आउने पर्यटकको सङ्ख्यामा पनि वृद्धि हुँदैछ । कन्यामको चियाबारीमा फोटो, भिडियो लिएपछि चिसो मौसममा रमाउँदै अन्तु पुगेर पोखरीमा डुङ्गा सयर गर्ने, बिहानको भुल्के घाम हेर्ने र फर्किने औसत पर्यटकको ‘सेड्युल’ हुन्छ । तर, घुमफिर गरेर घर फर्किँदा पर्यटक रित्तै जाँदैनन् । उनीहरु नगरपालिकाको केन्द्र फिक्कल बजार पुगेर कोसेली किन्छन् ।दुग्धजन्य उत्पादन छुर्पी, घ्यू, ललिपप र बम्बइसन साथै चिया र अकबरे कोसेलीका रूपमा लगिने गरेको छ । “कार्यालयमा साथीहरूले इलामको कोसेली खोई भन्छन्”, चितवनबाट घुम्न आउनुभएका रोशन सापकोटाले भन्नुभयो, “ललिपप नलिई नआउनु भनेका छन् । रु छ हजारको किनिसके, जुन हेर्यो, त्यहीँ लैजानुजस्तो छ ।”कोसेली सामान बिक्रीका लागि बजारमा लहरै सजाएर राखिएको छ । एउटा पसलले सामान्यतया पाँचदेखि १० हजारसमम्म बिक्री गर्छन् । फिक्कलमा सयभन्दा बढी पसल खुलेका छन् । “हिजो रु नौ हजारको बिक्री भयो । कुनै दिन चार– हजारको मात्रै बिक्छ । सिजन सुरु हुँदैछ । पोहोर त सिजनमा दिनकै रु ३० हजारसम्म बेचेको”, स्थानीय सुजन सापकोटाले भन्नुभयो ।यहाँ आउने पर्यटक खाली हात जाँदैनन् । कुनै न कुनै कोसेली बोकेर जाने चलन नै बसिसकेको स्थानीय बताउँछन् । “इलाम आउँदा चिया बगानमा फोटो खिचेर मात्र हुँदैन, इलामबाट छुर्पी, बम्बइसन र ललिपप पनि खरिद गरेर लग्नैपर्छ भन्ने मान्यता नै स्थापित भएको छ ।” स्थानीय व्यापारी अमीर आचार्य भन्नुहुन्छ, “फिक्कलमा सबैभन्दा बढी चल्ने कोसेली बस्तु हो । धेरै पसल छन्, कुनै खाली हुँदैनन् ।”काठमाडौँमा व्यवसाय गरिरहनुभएका दीपक खड्का चिनजानका कोही इलामबाट काठमाडौँ आउने सूचना पाए इलामे कोसेली मगाइहाल्नुहुन्छ । “छोरीले इलामको मिठाई भनेपछि मरिहत्ते गर्छिन्”, उहाँले भन्नुभयो, “इलामको ललिपप र छुर्पी नमगाइ हुँदैन ।”दूध र चिनीको मिश्रणबाट बन्ने ललिपप र बम्बइसनले अहिले इलामको घरेलु उद्योगलाई टेवा पुगेको छ । अचेल यहाँका गाउँगाउँमा छुर्पी, ललिपप र बम्बइसन बनाइन्छ । यी मिठाई अहिले ‘इलाम ब्रान्ड’का रुपमा स्थापित हुँदै गएको सूर्योदय नगरपालिका–१० का वडाध्यक्ष पेमा उर्गेन लामाले बताउनुभयो ।जिल्लामा दुई दर्जनको हाराहारीमा ललिपप उद्योग छन् । यहाँ उत्पादित मिठाइको माग स्थानीय बजारका साथै काठमाडौँ र भारतलगायत अन्य मुलुकमा समेत रहेको उद्यमी शिवलाल प्रधान बताउनुहुन्छ ।  सानो एक प्याकेट ललिपपको खुद्रा मूल्य रु ५० र ठूलो रु एक सयमा बिक्री हुँदै आएको छ । उपहारका लागि कलात्मक ढङ्गले प्याकेजिङ गरिएको ‘गिफ्ट ललिपप’समेत इलामका बजारमा पाइन्छ ।इलामका १८ वटा चिज कारखानाले दैनिक २७ हजार लिटर दूध सङ्कलन गर्दै आएका छन् । स्थानीय बजार क्षेत्रमा दैनिक पाँच हजार लिटर दूध बिक्री हुने गरेका थियो । छुर्पी बनाउने उद्योगले दैनिक १५ हजार लिटर खपत गर्ने गरेका थिए । ललिपप, बम्बइसनजस्ता मिठाई उद्योगले पाँच हजार लिटर र भारतीय बजारमा तीन हजार लिटर दूध बिक्री हुने गरेको छ ।  इलाममा १८ चिज कारखाना, एक सय ५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्याङ्क छ ।इलाममा वार्षिक एक लाख १६ हजार ८६ मेट्रिक टन दूध उत्पादन हुने गरेको छ । होलिस्टिन, जर्सी गरी इलाममा ३३ हजार तीन सय ७१ वटा उन्नत जातका गाई पालिएको सरकारी तथ्याङ्क छ ।",
      "longContent": "इलाम, फागुन २५ गते ।  सूर्योदय नगरपालिकाको प्रमुख पर्यटकीय गन्तव्य कन्याम र श्रीअन्तु हो । गर्मीयाम सुरु भएसँगै यहाँ आउने पर्यटकको सङ्ख्यामा पनि वृद्धि हुँदैछ । कन्यामको चियाबारीमा फोटो, भिडियो लिएपछि चिसो मौसममा रमाउँदै अन्तु पुगेर पोखरीमा डुङ्गा सयर गर्ने, बिहानको भुल्के घाम हेर्ने र फर्किने औसत पर्यटकको ‘सेड्युल’ हुन्छ । तर, घुमफिर गरेर घर फर्किँदा पर्यटक रित्तै जाँदैनन् । उनीहरु नगरपालिकाको केन्द्र फिक्कल बजार पुगेर कोसेली किन्छन् ।दुग्धजन्य उत्पादन छुर्पी, घ्यू, ललिपप र बम्बइसन साथै चिया र अकबरे कोसेलीका रूपमा लगिने गरेको छ । “कार्यालयमा साथीहरूले इलामको कोसेली खोई भन्छन्”, चितवनबाट घुम्न आउनुभएका रोशन सापकोटाले भन्नुभयो, “ललिपप नलिई नआउनु भनेका छन् । रु छ हजारको किनिसके, जुन हेर्यो, त्यहीँ लैजानुजस्तो छ ।”कोसेली सामान बिक्रीका लागि बजारमा लहरै सजाएर राखिएको छ । एउटा पसलले सामान्यतया पाँचदेखि १० हजारसमम्म बिक्री गर्छन् । फिक्कलमा सयभन्दा बढी पसल खुलेका छन् । “हिजो रु नौ हजारको बिक्री भयो । कुनै दिन चार– हजारको मात्रै बिक्छ । सिजन सुरु हुँदैछ । पोहोर त सिजनमा दिनकै रु ३० हजारसम्म बेचेको”, स्थानीय सुजन सापकोटाले भन्नुभयो ।यहाँ आउने पर्यटक खाली हात जाँदैनन् । कुनै न कुनै कोसेली बोकेर जाने चलन नै बसिसकेको स्थानीय बताउँछन् । “इलाम आउँदा चिया बगानमा फोटो खिचेर मात्र हुँदैन, इलामबाट छुर्पी, बम्बइसन र ललिपप पनि खरिद गरेर लग्नैपर्छ भन्ने मान्यता नै स्थापित भएको छ ।” स्थानीय व्यापारी अमीर आचार्य भन्नुहुन्छ, “फिक्कलमा सबैभन्दा बढी चल्ने कोसेली बस्तु हो । धेरै पसल छन्, कुनै खाली हुँदैनन् ।”काठमाडौँमा व्यवसाय गरिरहनुभएका दीपक खड्का चिनजानका कोही इलामबाट काठमाडौँ आउने सूचना पाए इलामे कोसेली मगाइहाल्नुहुन्छ । “छोरीले इलामको मिठाई भनेपछि मरिहत्ते गर्छिन्”, उहाँले भन्नुभयो, “इलामको ललिपप र छुर्पी नमगाइ हुँदैन ।”दूध र चिनीको मिश्रणबाट बन्ने ललिपप र बम्बइसनले अहिले इलामको घरेलु उद्योगलाई टेवा पुगेको छ । अचेल यहाँका गाउँगाउँमा छुर्पी, ललिपप र बम्बइसन बनाइन्छ । यी मिठाई अहिले ‘इलाम ब्रान्ड’का रुपमा स्थापित हुँदै गएको सूर्योदय नगरपालिका–१० का वडाध्यक्ष पेमा उर्गेन लामाले बताउनुभयो ।जिल्लामा दुई दर्जनको हाराहारीमा ललिपप उद्योग छन् । यहाँ उत्पादित मिठाइको माग स्थानीय बजारका साथै काठमाडौँ र भारतलगायत अन्य मुलुकमा समेत रहेको उद्यमी शिवलाल प्रधान बताउनुहुन्छ ।  सानो एक प्याकेट ललिपपको खुद्रा मूल्य रु ५० र ठूलो रु एक सयमा बिक्री हुँदै आएको छ । उपहारका लागि कलात्मक ढङ्गले प्याकेजिङ गरिएको ‘गिफ्ट ललिपप’समेत इलामका बजारमा पाइन्छ ।इलामका १८ वटा चिज कारखानाले दैनिक २७ हजार लिटर दूध सङ्कलन गर्दै आएका छन् । स्थानीय बजार क्षेत्रमा दैनिक पाँच हजार लिटर दूध बिक्री हुने गरेका थियो । छुर्पी बनाउने उद्योगले दैनिक १५ हजार लिटर खपत गर्ने गरेका थिए । ललिपप, बम्बइसनजस्ता मिठाई उद्योगले पाँच हजार लिटर र भारतीय बजारमा तीन हजार लिटर दूध बिक्री हुने गरेको छ ।  इलाममा १८ चिज कारखाना, एक सय ५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्याङ्क छ ।इलाममा वार्षिक एक लाख १६ हजार ८६ मेट्रिक टन दूध उत्पादन हुने गरेको छ । होलिस्टिन, जर्सी गरी इलाममा ३३ हजार तीन सय ७१ वटा उन्नत जातका गाई पालिएको सरकारी तथ्याङ्क छ ।",
      "link": "https://gorkhapatraonline.com/news/146323",
      "image": "https://gorkhapatraonline.com/storage/media/258147/conversions/qewrgq-original-thumb.jpg"
    },
    {
      "slug": "146317",
      "title": "धनगढी र सुर्खेतमा उडान गर्ने यतीको तयारी",
      "timestamp": 1741478400000,
      "source": "gp",
      "content": "यती एयरलाइन्सले गन्तव्य विस्तार गर्ने उद्देश्यले एकैदिन दुई वटा विमानस्थलमा प्रदर्शन उडान गरेको छ ।",
      "longContent": "गोरखापत्र समाचारदाताकाठमाडौँ, फागुन २५ गते । यती एयरलाइन्सले गन्तव्य विस्तार गर्ने उद्देश्यले एकैदिन दुई वटा विमानस्थलमा प्रदर्शन उडान गरेको छ । हाल आन्तरिकतर्फका आठ वटा गन्तव्यमा नियमित उडान गर्दै आएको कम्पनीले नाइन एन–एएमएन एटिआर जहाजबाट शनिबार सुर्खेत र धनगढी विमानस्थलमा प्रदर्शन उडान सम्पन्न गरेको हो । हाल उक्त विमास्थलमा अन्य हवाई कम्पनीका एटिआर जहाजले नियमित गर्दै आएका छन् ।यती एयरलाइन्सका प्रवक्ता सुदर्शन बर्तौलाका अनुसार नेपालगन्ज विमानस्थलबाट उडेको यतीको जहाज शनिबार दिउँसो १२:१७ मा सुर्खेत विमानस्थलमा अवतरण गरेको हो भने नेपालगन्जबाटै उडेको सोही जहाज दिउँसो २:४५ बजे धनगढी विमानस्थलमा अवतरण गरेको हो । उहाँले भन्नुभयो, “निकट भविष्यमा नियमित उडान गर्ने तथा वैकल्पिक विमानस्थलका रूपमा प्रयोग गर्ने उद्देश्यले सुर्खेत र धनगढीमा परीक्षण उडान गरेको हो । यतीका जहाजले अब ११ वटा गन्तव्यमा उडान गर्न सक्ने छन् ।”यसअघि फागुन २० गते कम्पनीले राजविराज विमानस्थलमा पनि परीक्षण उडान सम्पन्न गरिसकेको जानकारी दिँदै यी विमानस्थलमा भएका परीक्षण उडानको रिपोर्टको आधारमा नियमित उडान गर्ने तयारी गरेको उहाँले बताउनुभयो । नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले हाल सुर्खेत र धनगढी विमानस्थलमा अन्य कम्पनीका एटिआर जहाजले नियमित उडान गर्दै आएकामा प्रदर्शन उडानको रिपोर्टका आधारमा नियमित उडानको स्वीकृति दिइने जानकारी दिनुभयोे । प्राधिकरणका अनुसार एटिआर जहाज उडान अवतरणका लागि १२ देखि १५ सय मिटरसम्म धावनमार्ग चाहिन्छ । धनगढी विमानस्थलको धावनमार्गको लम्बाइ १८ सय र सुर्खेत विमानस्थलको धावनमार्गको लम्बाइ एक हजार २५५ मिटर छ ।",
      "link": "https://gorkhapatraonline.com/news/146317",
      "image": "https://gorkhapatraonline.com/storage/media/258135/conversions/yeti-original-thumb.jpg"
    },
    {
      "slug": "146583",
      "title": "निर्यातको आम्दानी भ्रमणमै ठिक्क",
      "timestamp": 1741651200000,
      "source": "gp",
      "content": "वस्तु निर्यात गरेर मुलुकले प्राप्त गर्ने आम्दानी नेपालीले विदेश भ्रमणमा गर्ने खर्च करिब बराबर हुने पाइएको छ ।",
      "longContent": "गोरखापत्र समाचारदाताकाठमाडौँ, फागुन २७ गते । वस्तु निर्यात गरेर मुलुकले प्राप्त गर्ने आम्दानी नेपालीले विदेश भ्रमणमा गर्ने खर्च करिब बराबर हुने पाइएको छ । नेपाल राष्ट्र बैङ्कले सोमबार सार्वजनिक गरेको चालु आर्थिक वर्ष २०८१/८२ को सात महिनाको तथ्याङ्क अनुसार यस अवधिमा मुलुकले वस्तु निर्यात गरेर एक खर्ब २७ अर्ब रुपियाँ आम्दानी गरेको छ । जबकि सात महिनामा भ्रमणकै लागि नेपालीले एक खर्ब १६ अर्ब रुपियाँ खर्च गरेको तथ्याङ्कले देखाउँछ । निर्यातको आम्दानी र भ्रमणमा बाहिरिने खर्चको अन्तर केवल ११ अर्ब रुपियाँ छ । विदेश भ्रमणमा नेपालबाट बाहिरिने रकम निरन्तर बढिरहेको केन्द्रीय बैङ्कको तथ्याङ्कले देखाउँछ । गत आवको सात महिनामा एक खर्ब चार अर्ब रुपियाँ यस शीर्षकमा बाहिरिएको थियो । एक वर्षकै अन्तरमा भ्रमणका लागि बाहिरिने रकम १२ अर्ब रुपियाँले बढेको देखिन्छ । चालु आवको समीक्षा अवधिमा खास गरी व्यक्तिगत भ्रमणमा बाहिरिने रकम एक खर्ब १३ अर्ब रुपियाँ पुगेको छ । त्यस्तै, व्यावसायिक भ्रमणका लागि दुई खर्ब ५९ अर्ब रुपियाँ बाहिरिएको तथ्याङ्क छ । भ्रमणका लागि नेपालबाट बाहिरिने रकम बढे जस्तै भित्रिने रकम पनि बढिरहेको देखिन्छ । यस अवधिमा नेपालले भ्रमणबाट ४९ अर्ब रुपियाँ आम्दानी गरेको छ । गत आवको सोही अवधिमा ४५ अर्ब ६८ करोड रुपियाँ आम्दानी भएको थियो । विप्रेषणले धान्दैन आयातराष्ट्र बैङ्कका अनुसार सात महिनामा विप्रेषण आप्रवाह नौ खर्ब ५८ करोड रुपियाँ पुगेको छ । गत आवको सोही अविधमा यस्तो आयात करिब १९ प्रतिशतले बढी हो तर प्राप्त विपे्रषण वस्तु आयातका लागि पनि पर्याप्त देखिँदैन । मुलुकले सात महिनामा नौ खर्ब ८८ अर्ब रुपियाँको वस्तु आयात गरेको केन्द्रीय बैङ्कको तथ्याङ्क छ । यस हिसाबले विप्रेषण ८८ अर्बले न्यून देखिन्छ । मुद्रास्फीति घट्योराष्ट्र बैङ्कको तथ्याङ्कले मुद्रास्फीति घटेको देखाउँछ । मुद्राको क्रय क्षमता मापन गरिने र बोलिचालीको भाषामा महँगी दर भनिने मुद्रास्फीति ४.१६ प्रतिशत रहेको तथ्याङ्क छ । गत आवको सोही अवधिसम्म यस्तो दर ५.०१ प्रतिशत थियो । सरकारले पनि मुद्रास्फीति दर सीमाभित्रै रहेको दाबी गर्दै आएको छ । यस अवधिमा खाद्य तथा पेय पदार्थ समूहको मुद्रास्फीति ४.९५ प्रतिशत र गैर खाद्य तथा सेवा समूहको मुद्रास्फीति ३.७४ प्रतिशत रहेको राष्ट्र बैङ्कले जनाएको छ । मजबुत बाह्य अर्थतन्त्रआन्तरिक अर्थतन्त्रमा माग घटेर शिथिलता छाइरहेको चर्चा चलिरहँदा मुलुकको बाह्य क्षेत्र भने बलियो देखिएको छ । सात महिनामा मुलुकको चालु खाता एक खर्ब ६६ अर्ब ८० करोड रुपियाँले बचतमा रहेको छ । त्यस्तै शोधनान्तर स्थिति दुई खर्ब ८४ अर्ब रुपियाँले बचतमा देखिन्छ । मुलुक भित्रिने र बाहिरिने रकमको अन्तर देखाउने शोधनान्तर अवस्था डेढ वर्षयता निरन्तर बचतमा देखिन थालेको छ । त्यस्तै मुलुकसँग २१ खर्ब पाँच अर्ब रुपियाँ बराबरको विदेशी मुद्रा सञ्चिति पुगेको छ । अमेरिकी डलरमा यस्तो सञ्चिति १७ अर्ब पाँच करोड रुपियाँ पुगेको राष्ट्र बैङ्कले जनाएको छ । मुलुकसँग रहेको विदेशी मुद्राको सञ्चिति विद्यमान आयात प्रवृत्ति अनुसार १७ महिनाको वस्तु आयातका लागि पर्याप्त हुन्छ ।",
      "link": "https://gorkhapatraonline.com/news/146583",
      "image": "https://gorkhapatraonline.com/storage/media/258604/conversions/niryat-original-thumb.jpg"
    },
    {
      "slug": "146580",
      "title": "विदेशी शक्तिको आडमा राजावादी",
      "timestamp": 1741651200000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) ले जनतामा बढ्दै गएको निराशा, असन्तुष्टिबाट प्रतिगमनकारी शक्तिले फाइदा उठाउन खोजेको निष्कर्ष निकालेको छ ।",
      "longContent": "गोरखापत्र समाचारदाता काठमाडौँ, फागुन २७ गते । नेपाल कम्युनिस्ट पार्टी (माओवादी केन्द्र) ले जनतामा बढ्दै गएको निराशा, असन्तुष्टिबाट प्रतिगमनकारी शक्तिले फाइदा उठाउन खोजेको निष्कर्ष निकालेको छ । माओवादी  पदाधिकारीको सोमबार बसेको बैठकले विदेशी शक्तिको आडमा आन्तरिक कमजोरीको फाइदा उठाएर राजावादी शक्तिको मनोबल बढेको नेताहरूले बताएका हुन् । पार्टी वरिष्ठ उपाध्यक्ष नारायणकाजी श्रेष्ठ सरकारले प्रभावकारी कार्यसम्पादन गर्न नसक्दा राजावादी शक्तिले चलखेल गरेको बताउनुभयो । उहाँले भन्नुभयो, “सरकारले देश र जनताको पक्षमा प्रभावकारी काम गरेको भए यस्ता पुरातनवादी शक्ति सल्बल्याउने थिएनन् । सरकारले जनतालाई सन्तुष्ट बनाउने गरी काम गर्न सकेन । त्यसकै फाइदा उठाएर यथास्थिति, पुरातनवादी फेरि राजा ल्याउन सकिन्छ भनेर लागेका छन् ।” उहाँले अहिलेकै अवस्थामा राजसंस्था फर्किन सक्ने सम्भावना नभए पनि पुरातनवादीले अस्थिरता मच्चाउन खोजेको बताउनुभयो । यथास्थितिवादी, प्रतिगमनकारीलाई परास्त गर्दै भ्रष्टाचारविरुद्ध सुशासनको पक्षमा अभियान अघि बढ्ने उहाँले बताउनुभयो । उहाँले भन्नुभयो, “संसद्को भूमिकालाई प्रभावकारी बनाउनैपर्ने छ । केन्द्रीय राजनीतिलाई हस्तक्षेप नगरेर केही हुँदैन भन्ने भयो । आफ्ना गतिविधि केन्द्रमा केही दिन जारी राख्ने छौँ । त्यसपछि तराई/मधेश जागरण अभियानमा लाग्ने छौँ ।” मङ्गलबार बस्ने पदाधिकारी बैठकले हुलाकी राजमार्गकेन्द्रित अभियानबारे निर्णय गर्ने उहाँले जानकारी दिनुभयो ।",
      "link": "https://gorkhapatraonline.com/news/146580",
      "image": "https://gorkhapatraonline.com/storage/media/258601/conversions/maoist_center_office-original-thumb.jpg"
    },
    {
      "slug": "146579",
      "title": "एसइईमा पाँच लाख दस हजार परीक्षार्थी",
      "timestamp": 1741651200000,
      "source": "gp",
      "content": "यस वर्षको माध्यमिक शिक्षा परीक्षा (एसइई) मा पाँच लाख १० हजार परीक्षार्थी सहभागी हुने भएका छन् । राष्ट्रिय परीक्षा बोर्डका अनुसार परीक्षामा सहभागी हुन फाराम भरेका विद्यार्थीका आधारमा यो तथ्याङ्क निकालिएको हो ।",
      "longContent": "गोरखापत्र समाचारदाताकाठमाडौँ, फागुन २७ गते । यस वर्षको माध्यमिक शिक्षा परीक्षा (एसइई) मा पाँच लाख १० हजार परीक्षार्थी सहभागी हुने भएका छन् । राष्ट्रिय परीक्षा बोर्डका अनुसार परीक्षामा सहभागी हुन फाराम भरेका विद्यार्थीका आधारमा यो तथ्याङ्क निकालिएको हो । परीक्षा फाराम भरे पनि सबै परीक्षार्थी सहभागी भने हुँदैनन् । विगतका वर्षमा पनि यस्तो देखिएको थियो । एसइई आगामी चैत ७ देखि १९ गतेसम्म सञ्चालन हुँदै छ । बोर्डका परीक्षा नियन्त्रक (कक्षा १०) नन्दलाल पौडेलका अनुसार परीक्षाका लागि केन्द्रबाट गरिने सम्पूर्ण तयारी पूरा भइसकेको छ । उहाँका अनुसार परीक्षाका लागि सबै जिल्लामा उत्तरपुस्तिका र प्रश्नपत्र पुर्‍याइसकिएको छ । परीक्षामा अनिवार्य विषयका लागि प्रदेश अनुसार फरक फरक प्रश्नपत्र तयार पारिएको छ । ऐच्छिक विषयमा भने विद्यार्थी सङ्ख्याका आधारमा कुनैमा दुई प्रकारको र कुनैमा एक प्रकारको मात्रै प्रश्नपत्र छापिएको छ । यस पटक जापानबाट २९ जना परीक्षार्थीले एसइईमा सहभागिता जनाउँदै छन् । जुन जापानमा सञ्चालित नेपाली भाषाको विद्यालयका विद्यार्थी हुन् ।",
      "link": "https://gorkhapatraonline.com/news/146579",
      "image": "https://gorkhapatraonline.com/storage/media/258600/conversions/educations-original-thumb.jpg"
    },
    {
      "slug": "146576",
      "title": "शिवशिखर बहुउद्देश्यीय सहकारी अनियमितता, धितो लिलाम गर्दै बैङ्क",
      "timestamp": 1741651200000,
      "source": "gp",
      "content": "भक्तपुरको शिवशिखर बहुउद्देश्यीय सहकारी संस्था लिमिटेडको विभिन्न जिल्लामा रहेको चलअचल सम्पत्ति लिलामी प्रक्रिया अघि बढ्ने भएको छ । नेपाल एसबिआई बैङ्कले सूचना प्रकाशित गरी जग्गासहित चलअचल सम्पत्ति लिलामी प्रक्रिया अघि बढाएपछि बचतकर्ता झस्किएका छन् ।",
      "longContent": "भक्तपुर, फागुन २७ गते । भक्तपुरको शिवशिखर बहुउद्देश्यीय सहकारी संस्था लिमिटेडको विभिन्न जिल्लामा रहेको चलअचल सम्पत्ति लिलामी प्रक्रिया अघि बढ्ने भएको छ । नेपाल एसबिआई बैङ्कले सूचना प्रकाशित गरी जग्गासहित चलअचल सम्पत्ति लिलामी प्रक्रिया अघि बढाएपछि बचतकर्ता झस्किएका छन् । भक्तपुरको शिवशिखर बहुउद्देश्यीय सहकारी संस्था लिमिटेडका निवर्तमान अध्यक्ष र मोरङको तुलसी बहुमुखी सहकारी संस्था लिमिटेडका अध्यक्ष केदारनाथ शर्मा र उनकी पत्नी गीता शर्माले सहकारीको शाखा विस्तार गरी बचत दुरुपयोग गरेपछि जेल चलान भएका छन् । सहकारीका सञ्चालक जेलमा रहँदा बैङ्कले फागुन २१ गते लिलामीको सूचना जारी गरेपछि बचतकर्ताको बचत फिर्ताबारे संशय पैदा भएको हो । तुलसी सहकारीका पाँच हजार ४४३ बचतकर्ताले बचत गरेको एक अर्ब ५५ करोड ८१ लाख ६१ हजार ३१ रुपियाँ अपचलन भएको छ । साथै शिवशिखर सहकारीका ३२ हजार ६१३ बचतकर्ताको नौ अर्ब ४९ करोड ३२ लाख २२ हजार ८९६ रुपियाँ अपचलन भएको छ । दुवै सहकारीका ३८ हजार ५६ बचतकर्ताको ११ अर्ब पाँच करोड १३ लाख ८३ हजार ९२७ रुपियाँ अपचलन भएको छ । शिवशिखरका वर्तमान अध्यक्ष सुशीलचन्द्र बानियाँ छन् । बैङ्कले चैत ११ गते बोलपत्र खोल्ने जनाउँदै शिखर अर्गनाइजेसन लिमिटेड, शिखर स्पाइस एन्ड फ्रुट इन्डस्ट्रिज प्रालि, नटराज फुड इन्डस्ट्रिज प्रालि र शिवशिखर खाद्य उद्योग प्रालिको नाम उल्लेख गर्दै सूचना प्रकाशित गरेको छ । तीन वटै कम्पनीका सञ्चालक शिवशिखरका पूर्वअध्यक्ष केदारनाथ शर्मा हुन् । उनकी पत्नी गीता शर्मासहितले ऋण लिएको उल्लेख गर्दै सूचनामा पशुपतिनाथ अमालकोट कचहरी गुठीको नाममा दर्ता स्रेस्ता रही गीता शर्मा मोही रहेको काठमाडौँ महानगरपालिका वडा नं. ७ स्थित एक रोपनी पाँच आना तीन दाम जग्गा र भवनसहित भौतिक संरचना लिलाम गरिने भनिएको छ । त्यसै गरी बैङ्कले शिखर स्पाइस एन्ड फ्रुट इन्डस्ट्रिजका नाममा रहेको चितवनको भरतपुरस्थित एक हजार ५१९.५६ वर्गमिटरको जग्गा र भवन, चितवनकै हाजीपुरस्थित एक हजार ९३०.१७ वर्गमिटरको जग्गा र भवन, शिवशिखर एग्रोको नाम रहेको हाजीपुरकै एक हजार ५७४.६१ वर्गमिटरको जग्गा र भवन लिलामी प्रक्रिया अघि बढाएको छ । गीता शर्माकै नाममा रहेको बाँकेको शमशेरगन्जस्थित ११ हजार ५२०.२६ वर्गमिटरको जग्गा, टिटिहिरीयास्थित एक हजार ४६१ वर्गमिटरको जग्गा, भवन तथा अन्य सम्पत्ति लिलामी गर्ने सूचना बैङ्कले जारी गरेको छ । बैङ्कले लिलाम गर्दा समस्या भूमि व्यवस्था, सहकारी तथा गरिबी निवारण मन्त्रालय अन्तर्गत समस्याग्रस्त सहकारी व्यवस्थापन समितिका सदस्यसचिव केशवप्रसाद पौडेलले सहकारीको रकम अपचलन गरी निजी कम्पनी खोलेर सहकारीको बचत लगानी गरेकै कारण शिवशिखरको सम्पत्ति लिलामी अघि बढाएको जानकारी आएको बताउनुभयो । उहाँले भन्नुभयो, “बचतकर्ताले राखेको पैसा फिर्ता गर्न काम भइरहँदा बैङ्कले लिलामीको सूचना जारी गरेको छ । शिवशिखरको मात्रै होइन, अरू सहकारीको समस्या पनि यही हो । सहकारीबाट लगानी गरेर निजी कम्पनी खोलेका छन् । अनि बैङ्कबाट ऋण लिएका छन् । यस्तो दोहोरो अपचलनले हामीलाई पनि समस्या भएको छ ।”उहाँले बचतकर्ताले आफ्नो पैसा फिर्ता हुने अपेक्षा गरिरहँदा बैङ्कले अपचलन गर्ने सहकारीको सम्पत्ति न्यून मूल्यमा लिलाम गर्दा बचत फिर्ताको काम प्रभावित हुने भएकाले अर्को उपाय खोजिने र लिलामपछि बाँकी रकम सहकारी व्यवस्थापन समितिको कार्यालयको सम्बन्धित सहकारीको कोषमा बुझाउने व्यवस्था गरिएको बताउनुभयो । उहाँले भन्नुभयो, “सहकारीको सम्पत्ति लिलामी गर्ने, बिक्री गर्ने सन्दर्भमा हाम्रो कार्यालयले काम गर्न पाए मात्रै बचत फिर्ती सुनिश्चित हुन सक्छ ।” भक्तपुरको शिवशिखर बहुउद्देश्यीय सहकारी संस्था लिमिटेडका निवर्तमान अध्यक्ष र मोरङको तुलसी बहुमुखी सहकारी संस्था लिमिटेडका अध्यक्ष केदारनाथ शर्माले आफ्नी पत्नी गीताका नाममा जग्गा कारोबारको साम्राज्य खडा गरेका छन् ।",
      "link": "https://gorkhapatraonline.com/news/146576",
      "image": "https://gorkhapatraonline.com/storage/media/258595/conversions/Shiva-Shikhar-original-thumb.jpg"
    },
    {
      "slug": "146575",
      "title": "साना सडकको जिम्मा पालिकालाई",
      "timestamp": 1741651200000,
      "source": "gp",
      "content": "सडक विभागले १५० किलोमिटर सडक काठमाडौँ र ललितपुर महानगरलाई हस्तान्तरण गर्ने भएको छ ।",
      "longContent": "काठमाडौँ, फागुन २७ गते । सडक विभागले १५० किलोमिटर सडक काठमाडौँ र ललितपुर महानगरलाई हस्तान्तरण गर्ने भएको छ । मुख्य राजमार्ग सङ्घले, प्रदेशभित्रका ठुला सडक प्रदेशले र स्थानीय सडक पालिकाको मातहत रहनुपर्ने संविधानको मर्म अनुसार विभागले सो सडक हस्तान्तरण गर्न लागेको हो । संविधान निर्माण भएको एक दशकपछि सडक व्यवस्थापनसम्बन्धी प्रावधान कार्यान्वयन गर्न लागिएको हो ।सङ्घीय सडक सुपरिवेक्षण तथा अनुगमन कार्यालय काठमाडौँका सुपरिन्टेन्डेन्ट इन्जिनियर शुभराज न्यौपानेले यसअघि सडक विभागमातहत रहेका चक्रपथभित्रका साना सडक काठमाडौँ र ललितपुर महानगरलाई हस्तान्तरण गर्ने तयारी भइरहेको जानकारी दिनुभयो । यी दुई महानगरपालिका क्षेत्रमा पर्ने चक्रपथ र मुख्य कोरिडोर सडक सडक विभागमातहत नै रहने उहाँले स्पष्ट पार्नुभयो ।सुपरिन्टेन्डेन्ट इन्जिनियर न्यौपानेले भन्नुभयो, “काठमाडौँ जिल्ला अन्तर्गतका ५९ वटा (१०३ किलोमिटर) र ललितपुर जिल्ला अन्तर्गतका २४ वटा (४४.५ किलोमिटर) सडक हस्तान्तरण गर्न लागिएको हो । आगामी आर्थिक वर्ष (२०८२/८३) को बजेट आउनुअघि नै यी सडक हस्तान्तरण गरिने छ ।”उहाँले संविधानको मर्म अनुसार सङ्घीय भौतिक पूर्वाधार तथा यातायात मन्त्रालय अन्तर्गतको सडक विभागमातहत राष्ट्रिय राजमार्ग मात्र रहनुपर्ने भए पनि अहिलेसम्म साना सडकसमेत रहेका छन् तर अब स्थानीय तह नै जनशक्ति, प्रविधि र आर्थिक दृष्टिकोणले सक्षम हुँदै गएपछि साना सडक पालिकालाई हस्तान्तरण गर्न लागिएको स्पष्ट पार्नुभयो ।सडक डिभिजन काठमाडौँ र ललितपुरले महानगरपालिकालाई हस्तान्तरण गर्न लागिएका सडकको सूची सङ्घीय सडक सुपरिवेक्षण तथा अनुगमन कार्यालयलाई बुझाइसकेको छ । काठमाडौँ महानगरको सिमानाभित्र पर्ने चक्रपथ, अरनिको राजमार्ग र ‘भिआइपी’ सडक भनेर चिनिने त्रिपुरेश्वर, बालुवाटार, सिंहदरबार, पुतलीसडक सडक डिभिजन काठमाडौँमातहत नै रहने छन् ।  त्यसै गरी ललितपुर महानगरपालिकाको सिमानाभित्र पर्ने थापाथली पुलदेखि जावलाखेल–एकान्तकुना–ग्वार्को–सातदोबाटो गोदावरी, भैँसेपाटी, लुभुलगायतका मुख्य सडक सडक डिभिजन ललितपुरमातहत नै रहने छन् ।सडक डिभिजन काठमाडौँका प्रमुख नारायणदत्त भण्डारीले अहिले सडक विभागमातहत रहेका काठमाडौँ महानगर क्षेत्रमा पर्ने सडक हस्तान्तरणका लागि महानगरपालिकासँग सहमति भइसकेको जानकारी दिनुभयो । उहाँले भन्नुभयो, “यस विषयमा काठमाडौँ महानगरका प्रमुख बालेन्द्र (बालेन) साहसँग छलफल भएको हो ।कानुन बन्दैभौतिक पूर्वाधार तथा यातायात मन्त्रालयले मुलुकभरिको सडकको वर्गीकरणका लागि सार्वजनिक सडक ऐन, २०३१ लाई खारेज गर्दै नयाँ ऐनको मसौदा तयार गरेको छ । मन्त्रालयका सहसचिव तथा प्रवक्ता सुशीलबाबु ढकालले मुलुकभरि रहेका सडकलाई सङ्घीय, प्रदेश र स्थानीय तहमा सडक विभाजन हुने गरी मन्त्रालयले मसौदा तयार गरेको जानकारी दिनुभयो ।उहाँका अनुसार मसौदामा द्रुतमार्गहरू, राजमार्गहरू र सरकारद्वारा तोकिएका रणनीतिक महत्वका सडक सङ्घीय सरकारमातहत रहने गरी प्रस्ताव गरिएको छ । अहिले मुलुकका राजमार्ग तथा सडक सार्वजनिक सडक ऐन, २०३१ बमोजिम व्यवस्थापन हुँदै आएका छन् । यस ऐनमा सडकहरूलाई राजमार्ग, सहायक मार्ग, जिल्ला मार्ग र सहरी मार्गका रूपमा वर्गीकरण गरिएको छ ।",
      "link": "https://gorkhapatraonline.com/news/146575",
      "image": "https://gorkhapatraonline.com/storage/media/258610/conversions/rapti_pul_road-original-thumb.jpg"
    },
    {
      "slug": "146571",
      "title": "वेपत्ता भएका विकको शव भेटियो",
      "timestamp": 1741564800000,
      "source": "gp",
      "content": "केही दिनदेखि घरबाट हराएका एक व्यक्ति मृत अवस्थामा फेला परेका छन् । रोल्पाको लुङ्ग्री गाउँपालिका –५ बुझिङ जल्केनीका ६४ वर्षीय जिते विक फागुन १९ गतेदेखि बेपत्ता हुनुभएको थियो ।",
      "longContent": "पहलमान घर्तीहोलेरी (रोल्पा), फागुन २६ गते । केही दिनदेखि घरबाट हराएका एक व्यक्ति मृत अवस्थामा फेला परेका छन् । रोल्पाको लुङ्ग्री गाउँपालिका –५ बुझिङ जल्केनीका ६४ वर्षीय जिते विक फागुन १९ गतेदेखि बेपत्ता हुनुभएको थियो । उहाँलाई सोमबार स्थानीयले लुङग्री गाउँपालिका –५ पुरानो बुझीङस्थित सुनथोक सामुदायिक वनमा मृत फेला पारेको इलाका प्रहरी कार्यालय सुलिचौरका प्रहरी निरीक्षक अरुण तामाङले जानकारी दिनुभयो । मृतकको शव सडेको अबस्थामा रहेको तामाङले बताउनुभयो । मृतकको शवलाई पोष्टमार्टमका लागि जिल्ला अस्पताल रेउघा पठाइएको प्रहरीले जनाएको छ ।",
      "link": "https://gorkhapatraonline.com/news/146571",
      "image": "https://gorkhapatraonline.com/storage/media/258589/conversions/Child-Death-original-thumb.jpg"
    },
    {
      "slug": "146565",
      "title": "बिदाइमा भावुक बने विद्यार्थी",
      "timestamp": 1741564800000,
      "source": "gp",
      "content": "विद्यालयको आङ्गन भावनाले भरिएको थियो । चारैतिर माला र अबिरले रङ्गिएको माहोल, आँखामा आँसु र मनभरी सम्झनाको बिसौनी बोकेर जनसहयोगी माध्यमिक विद्यालय, गौमुखी –५, खुङ्ग, प्युठानमा एसइई परीक्षार्थीको बिदाइमा अरु विद्यार्थी भावुक भएको दृश्य हो ।",
      "longContent": "सलिम मियाँबिजुवार, फागुन २६ गते । विद्यालयको आङ्गन भावनाले भरिएको थियो । चारैतिर माला र अबिरले रङ्गिएको माहोल, आँखामा आँसु र मनभरी सम्झनाको बिसौनी बोकेर जनसहयोगी माध्यमिक विद्यालय, गौमुखी –५, खुङ्ग, प्युठानमा एसइई परीक्षार्थीको बिदाइमा अरु विद्यार्थी भावुक भएको दृश्य हो । कक्षा ९ का विद्यार्थी हातमा फूलमाला लिएर पालैपालो अगाडि बढ्नुभयो । बिदाइ भएर जाँदैगरेको अग्रजलाई श्रद्धाले अभिवादन गरे, अबिर लगाए ।, माला पहिर्याइदिएर सम्मान व्यक्त गरे । कोही निःशब्द भए, कोही सुकसुकाएर बसे । “विद्यालय छोड्ने बेला आयो भन्ने सोच्न पनि गाह्रो भइरहेको छ“ परीक्षार्थी मनिषा कंवरले आँखा पुछ्दै भन्नुभयो, “शिक्षक र साथीहरूको माया कहिल्यै बिर्सन सक्दिनौ ।”विद्यालयका प्रधानाध्यापक अमृत केसीले प्रेरणादायी शब्दहरू राख्दै भन्नुभयो, “यो विद्यालय केवल पढाउने ठाउँ मात्र होइन, तपाईंहरूको आधार हो । यहाँ सिकेको ज्ञान, अनुशासन र मूल्यहरूले तपाईंहरूको भविष्य उज्यालो बनाओस् ।““हाम्रा विद्यार्थी सफल बनुन् भन्ने हाम्रो चाहना हो । यहाँ सिकेको शिक्षा जीवनभर उपयोगी बनोस्” उहाँले थप्नुभयो । उहाँका शब्दहरूले विद्यार्थीमा आत्मविश्वास दिलाए पनि वातावरण भावुक बन्यो ।विद्यार्थीको आँखामा आँसु झल्झली देखिन्थ्यो, मनमा अनेक सपनाहरू खेलिरहेका थिए । कतिपय मुस्कुराइरहेका थिए, कतिपय विद्यार्थी मौन थिए । प्युठानमा चैत ७ गतेदेखि सुरु हुने माध्यमिक शिक्षा परीक्षा (एसईई) मा जनसहयोगी माविका १८ जनासहित जिल्लाभरका ४ हजार ९ सय ४० जना विद्यार्थी सहभागी हुने शिक्षा समन्वय इकाई प्युठानले जनाएको छ । इकाइका अनुसार १७ परीक्षा केन्द्रबाट ३ हजार ४६९ नियमित, १ हजार २३६ ग्रेडवृद्धि (साधारण), १९६ प्राविधिक, १९ ग्रेडवृद्धि (प्राविधिक) र २० व्याज विद्यार्थी परीक्षामा सहभागी हुनेछन् ।",
      "link": "https://gorkhapatraonline.com/news/146565",
      "image": "https://gorkhapatraonline.com/storage/media/258572/conversions/salim-original-thumb.jpg"
    },
    {
      "slug": "146562",
      "title": "नौगाडले मनायो आठौँ स्थापना दिवस",
      "timestamp": 1741564800000,
      "source": "gp",
      "content": "दार्चुलाको नौगाड गाउँपालिकाले आठौँ स्थापना दिवस मनाएको छ । नौगाड गाउँपालिकाको केन्द्र होपरीगाडमा आयोजित कार्यक्रममा गाउँपालिका अध्यक्ष दलजित सिंह धामीको अध्यक्षतामा गाउँपालिकाले स्थापना दिवस मनाएको हो ।",
      "longContent": "लोकेन्द्र जोशीदार्चुला, फागुन २६ गते । दार्चुलाको नौगाड गाउँपालिकाले आठौँ स्थापना दिवस मनाएको छ । नौगाड गाउँपालिकाको केन्द्र होपरीगाडमा आयोजित कार्यक्रममा गाउँपालिका अध्यक्ष दलजित सिंह धामीको अध्यक्षतामा गाउँपालिकाले स्थापना दिवस मनाएको हो ।कार्यक्रममा वडास्तरीय ठाडी भाका, दमाहा बजा र महिला समूहको डेउडा प्रतियोगितालगायतका कार्यक्रम सञ्चालन गरिएको नौगाड गाउँपालिकाका कृषि शाखा अधिकृत प्रकाशसिंह धामीले जानकारी दिनुभयो । प्रतियोगितामा सहभागी सम्पूर्ण समूहलाई गाउँपालिकाले सम्मान गरेको छ । सो कार्यक्रममा जिल्लास्तरीय राष्ट्रपति रनिङ शिल्डमा सहभागी भइ स्थान प्राप्त गर्ने खेलाडिलाई पुरस्कार वितरण गरिएको छ । संघीयताले गाउँको विकासमा योगदान गरेको भन्दै गाउँपालिका स्थापना भएको दिनलाई उत्सबका रुपमा मनाइएको गाउँपालिका अध्यक्ष दलजित धामीले बताउनुभयो । कार्यक्रममा गाउँपालिका उपाध्यक्ष जगतसिंह ठगुन्ना, प्रमुख प्रशासकीय अधिकृत पुष्करसिंह धामीलगायत कर्मचारी, वडा अध्यक्षहरु, राजनीतिक दलका प्रतिनिधि, विद्यालयका प्रधानाध्यापकलगायत सरोकारवालाको उपस्थिति रहेको थियो ।",
      "link": "https://gorkhapatraonline.com/news/146562",
      "image": "https://gorkhapatraonline.com/storage/media/258569/conversions/Naugadma-Stapana-Diwas-original-thumb.jpg"
    },
    {
      "slug": "146561",
      "title": "सात बुँदे सहमतिमा तलमाथि भए दोष कांग्रेसले लिनुपर्छ  : गृहमन्त्री लेखक",
      "timestamp": 1741564800000,
      "source": "gp",
      "content": "गृहमन्त्री रमेश लेखकले नेकपा एमाले र नेपाली कांग्रेसबिच भएको सात बुँदे सहमतिमा तलमाथि भएत्यसको सबैभन्दा ठूलो दोष कांग्रेसले लिनुपर्ने बताउनु भएको छ ।",
      "longContent": "भावना जोशी अत्तरिया, फागुन २६ गते । गृहमन्त्री रमेश लेखकले नेकपा एमाले र नेपाली कांग्रेसबिच भएको सात बुँदे सहमतिमा तलमाथि भएत्यसको सबैभन्दा ठूलो दोष कांग्रेसले लिनुपर्ने बताउनु भएको छ । सोमबार कांग्रेस लसुदूरपश्चिम प्रदेश सम्मेलनको सामेबार उद्घाटन गर्दै गृहमन्त्री लेखकले नेपाली कांग्रेस सबैभन्दा ठूलो र महत्वपूर्ण पार्टी भएकाले कांग्रेसले गरेका प्रतिबद्धता र अरू दलसँग गरेका सहमति पालना गर्न आवश्यक रहेको बताउनुभयो । उहाँले सहमति पालना गर्न नसकेर भत्किने अवस्था बनेमा त्यसको सबैभन्दा ठूलो दोष कांग्रेसलाई जाने बताउनुभयो । उहाँले एमालेसँग भएको सहमति इमानदारीताका साथ पूरा गर्नु पर्नेमा जोड दिनुभयो । उहाँले भन्नुभयो, “सातबुँदेको जगमा नयाँ सरकार बनेको छ, ‘संविधानका रक्षा र संघीय लोकतान्त्रिक गणतन्त्रको रक्षासँगै मुलुकलाई आर्थिक समृद्धिको यात्रामा अगाडि बढाउन यो समीकरणलाई ठिक ढङ्गले अगाडि बढ्नुपर्छ ।’",
      "link": "https://gorkhapatraonline.com/news/146561",
      "image": "https://gorkhapatraonline.com/storage/media/258568/conversions/kmq-original-thumb.jpg"
    },
    {
      "slug": "146526",
      "title": "निजी विद्यालयलाई सम्पत्तिको हक छ, ढुक्क भएर लगानी गर्नुस् : प्रधानमन्त्री",
      "timestamp": 1741564800000,
      "source": "gp",
      "content": "प्रधानमन्त्री केपी शर्मा ओलीले सम्पत्तिको हक संविधानले नै दिएकाले ढुक्क भएर लगानी गर्न निजी विद्यालयलाई आग्रह गर्नुभएको छ ।",
      "longContent": "काठमाडौं, फागुन २६ गते । प्रधानमन्त्री केपी शर्मा ओलीले सम्पत्तिको हक संविधानले नै दिएकाले ढुक्क भएर लगानी गर्न निजी विद्यालयलाई आग्रह गर्नुभएको छ ।निजी तथा आवासीय विद्यालय अर्गनाइजेसन नेपाल (प्याब्सन) को १६ औं राष्ट्रिय महाधिवेशनको सोमबार उद्घाटन गर्नुहुँदै प्रधानमन्त्री ओलीले निजी विद्यालयलाई पाँच वर्षभित्र गुठीमा लानुपर्ने प्रस्ताव कसरी आयो भनेर आफू छक्क परेको पनि सुनाउनुभयो ।प्रधानमन्त्री ओलीले सरकारले तिर्न नसक्ने बालबालिकालाई निःशुल्क शिक्षा दिने दायित्व लिने र यसमा निजी क्षेत्रको पनि साथ लिने स्पष्ट गर्नुभयो । “शिक्षा क्षेत्रमा तपाईंहरु लगानी गर्नुस् । नियम, कानुनबमोजिम सम्पत्तिको हकको प्रयोग गर्नुस् । यो उद्योग होइन । अत्यधिक मुनाफा ननिकाल्नुस् ।’’ प्रधानमन्त्री ओलीले भन्नुभयो, “लगानी गरेर स्वदेशमै गुणस्तरीय शिक्षा दिनुस् । दक्ष र कुशल नागरिक उत्पादन गर्नुस् । लगानी गरेपछि कानुनले नाफा लिन पाइन्न भन्दैन । सेवा दिनुस् तर तपाईंहरू जोगी पनि नहुनुस् ।’’प्रधानमन्त्री ओलीले विद्यार्थीलाई देशभक्ति, स्वाधीनता, वीरताको इतिहास सिकाउन र अरूको दान दक्षिणामा भर नपरी आफ्नै पाखुरामा विश्वास गर्न जोड दिनुभयो । कार्यक्रममा प्रधानमन्त्री ओलीले प्याब्सन गौरव, प्याब्सन रत्न आदि सम्मानबाट पूर्व अध्यक्ष भोजबहादुर शाह, लक्ष्यबहादुर केसी, डा. विजय सम्बाहाम्फेलगायतलाई सम्मान प्रदान गर्नुभयो ।",
      "link": "https://gorkhapatraonline.com/news/146526",
      "image": "https://gorkhapatraonline.com/storage/media/258516/conversions/add0c919-7d03-4d2f-8a49-6990d8ecd131-original-thumb.jpg"
    },
    {
      "slug": "146523",
      "title": "इलाका प्रहरी कार्यालय हापुरेको भवन शिलान्यास",
      "timestamp": 1741564800000,
      "source": "gp",
      "content": "बबई गाउँपालिका वडा नम्बर ५ मा रहेको इलाका प्रहरी कार्यालय हापुरेको भवन शिलान्यास गरिएको छ । गाउँपालिकाका अध्यक्ष कुलबहादुर खत्री क्षेत्रीले इलाका प्रहरी कार्यालय हापुरेको भवनको शिलन्यास गर्नुभएको हो ।",
      "longContent": "गोकर्ण पौडेलतुलसीपुर, फागुन २६ गते । बबई गाउँपालिका वडा नम्बर ५ मा रहेको इलाका प्रहरी कार्यालय हापुरेको भवन शिलान्यास गरिएको छ । गाउँपालिकाका अध्यक्ष कुलबहादुर खत्री क्षेत्रीले इलाका प्रहरी कार्यालय हापुरेको भवनको शिलान्यास गर्नुभएको हो । इलाका प्रहरी कार्यालयले बाघमारे सहकारी संस्थाको भवनबाट कार्यालय सञ्चालन गर्दै आएको छ । १५ वर्षदेखि भाडामै सेवा दिँदै आएको छ । प्रहरी कार्यालयमा २३ जनाको दरबन्दी रहेको छ ।  इलाका प्रहरी कार्यालयको भवन उद्घाटन बबई गाउँपालिकाका अध्यक्ष कुलबहादुर खत्रीले पालिकाबाट समेत भवन निर्माणका लागि बजेट व्यवस्थापन गरिएको बताउनुभयो । उहाँले पश्चिम दाङको व्यापारिक केन्द्रका रूपमा रहेको हापुरेमा शान्ति सुरक्षा व्यवस्थापनका लागि प्रहरीका लागि भवन अनिवार्य रहेको बताउनुभयो । अध्यक्ष खत्रीले सङ्घ प्रदेशबाट विनियोजन गरिएको रकम विभिन्न झन्झटिला प्रक्रिया कारण फिर्ता जाँदा नागरिकमा निराशा छाउने गरेको बताउनुभयो ।   बबई गाउँपालिकाका पूर्व अध्यक्ष भुवनेश्वर पौडेलले भवन निर्माणका लागि सबैको सहयोग अनिवार्य रहेको बताउनुभयो । उहाँले बबई गाउँपालिकाको वडा नम्बर १,७ मा विपद्का घटना बढी हुने र ती क्षेत्रमा विपद् सामग्रीको व्यवस्थापन, सुरक्षाका लागि समेत प्रहरी कार्यालय भवन अनिवार्य रहेको बताउनुभयो । पूर्वहापुरे सामुदायिक वनका अध्यक्ष डम्बरबहादुर श्रीस मगरले हापुरेमा निर्माण हुन थालेको भवनका लागि आवश्यक पर्ने काठ सामुदायिक वनहरूले काठलगायतको सहयोग गर्न आफूहरू तयार रहेको बताउनुभयो । पदमपुर सामुदायिक वनका अध्यक्ष ज्ञान्द्रबहादुर खड्काले इलाका प्रहरी कार्यालय हापुरेको भवन निर्माणका लागि आवश्यक सामग्री व्यवस्थापनका गर्न वन तयार रहेको बताउनुभयो । २०६७ सालमा स्थापना भएको इलाका प्रहरी कार्यालयको भवन नहुँदा समस्या रहेको छ ।",
      "link": "https://gorkhapatraonline.com/news/146523",
      "image": "https://gorkhapatraonline.com/storage/media/258552/conversions/vhaban-silanasha-original-thumb.jpg"
    },
    {
      "slug": "146521",
      "title": "घरको बार्दलीबाट लडेर एक जनाको मृत्यु",
      "timestamp": 1741564800000,
      "source": "gp",
      "content": "घरको बार्दलीबाट लडेर एक जनाको मृत्यु भएको छ । बार्दलीबाट लडेर कालीकोटको खाँडाचक्र नगरपालिका वडा नं ३ का पुरिचन्द पाण्डेकाे मृत्यु भएको हो ।",
      "longContent": "प्रेमराज सिम्खडा कालीकोट, फागुन २६ गते । घरको बार्दलीबाट लडेर एक जनाको मृत्यु भएको छ । बार्दलीबाट लडेर कालीकोटको खाँडाचक्र नगरपालिका वडा नं ३ का पुरिचन्द पाण्डेकाे मृत्यु भएको हो । आइतबार राति शौचालय जाने क्रममा घरको बार्दलीबाट लडेर घाइते हुनुभएका पाण्डेको जिल्ला अस्पताल कालीकोटमा प्राथमिक उपचारपछि सुर्खेत लैजाने क्रममा बाटोमै निधन भएको हो । ४७ वर्षीय पाण्डे जिल्ला निर्वाचन कार्यालयमा कार्यालय सहयोगी पदमा कार्यरत हुनुहुन्थ्याे ।",
      "link": "https://gorkhapatraonline.com/news/146521",
      "image": "https://gorkhapatraonline.com/storage/media/258469/conversions/dead-body-child-original-thumb.jpg"
    },
    {
      "slug": "146509",
      "title": "लागुऔषधसहित दुई पक्राउ",
      "timestamp": 1741564800000,
      "source": "gp",
      "content": "खैरो हेरोइनजस्तो देखिने वस्तुसहित प्रहरीले इलाममा दुई जनालाई पक्राउ गरेको छ । पक्राउ पर्नेमा इलाम नगरपालिका–१२ का २२ वर्षीय रोशन लिम्बू र सोही स्थानका २२ वर्षकै लिलाबहादुर लिम्बूू रहेका छन् ।",
      "longContent": "कोकिला ढकालइलाम, फागुन २६ गते । खैरो हेरोइनजस्तो देखिने वस्तुसहित प्रहरीले इलाममा दुुई जनालाई पक्राउ गरेको छ । पक्राउ पर्नेमा इलाम नगरपालिका–१२ का २२ वर्षीय रोशन लिम्बू र सोही स्थानका २२ वर्षकै लिलाबहादुर लिम्बूू रहेका छन् । प्रहरीले राजमार्गमा चेकजाँच गर्नेक्रममा इलाम नगरपालिका–९ सेरामा उनीहरू सवार मे. १ च. ४५२५ नम्बरको पिकअप गाडीबाट ३८० मिलिग्राम लागुऔषधजस्तो देखिने खैरो पदार्थ बरामद गरिएको जिल्ला प्रहरी कार्यालय इलामले जनाएको छ । उक्त गाडीलाई समेत प्रहरीले नियन्त्रणमा लिएको छ । पक्राउ परेका दुबैलाई जिल्ला अदालतबाट म्याद थपगरी अनुुसन्धान थालिएको प्रहरी निरीक्षक सञ्जिव बोगटीले जानकारी दिनुुभयो ।",
      "link": "https://gorkhapatraonline.com/news/146509",
      "image": "https://gorkhapatraonline.com/storage/media/258446/conversions/Pakrau-original-thumb.jpg"
    },
    {
      "slug": "146508",
      "title": "बटुवालाई प्यास मेटाउन मुस्किल, हराए सार्वजनिक धारा",
      "timestamp": 1741564800000,
      "source": "gp",
      "content": "विगत वर्ष जस्तै यस वर्षमा पनि यो समय तराईमा गर्मी निकै बढेको छ । गर्मीसँगै यस तराईका जिल्लामा काम गर्दै आएका सडक मजदुर, पैदलयात्रु एवम् बटुवाहरूलाई प्यास मेटाउन मुस्किल हुने गरेको छ । यस क्षेत्रमा सार्वजनिक धारा एवम् कुवा पाउनै मुस्किल छ ।",
      "longContent": "इटहरी (सुनसरी), फागुन २६ गते । विगत वर्ष जस्तै यस वर्षमा पनि यो समय तराईमा गर्मी निकै बढेको छ । गर्मीसँगै यस तराईका जिल्लामा काम गर्दै आएका सडक मजदुर, पैदलयात्रु एवम् बटुवाहरूलाई प्यास मेटाउन मुस्किल हुने गरेको छ । यस क्षेत्रमा सार्वजनिक धारा एवम् कुवा पाउनै मुस्किल छ । पछिल्लो समय सहरमा सार्वजनिक धाराको संस्कृति हराउँदै गएको छ । व्यापारिक सहरको छवि बनाएको इटहरीमा प्यास लाग्दा पानी पाउन कठिन छ । दैनिक सयौँ यात्रु यही बाटो हुँदै यात्रा गर्छन् । व्यापारिक ‘ट्रन्जिट प्वाइन्ट’ इटहरीमा रोकिएका यात्रुलाई प्यास लागे सार्वजनिक धारा भेटिँदैन । प्यास मेटाउन होटलभित्र छिर्नुपर्छ कि त पसलबाट न्यूनतम २० रुपियाँ खर्च गर्नुपर्छ । क्याफेमा २५ देखि ५० रुपियाँसम्म तिर्नुपर्छ । इटहरीको मुख्य बजार क्षेत्रमा भेटिएका वडा नं १० का स्थानीय बासिन्दा प्रमोद चौधरी सार्वजनिक धारा नहुँदा पानी किनेर प्यास मेटाउनुपर्ने बाध्यता भएको बताउनुहुन्छ ।चौधरीले भन्नुभयो, “प्यास लागे अर्काको घर छिर्नु भएन, पालिकाले कतै सार्वजनिक धारा राखिदिएको छैन, पानी किनेर खानुको विकल्प छैन ।” वडा नं ३ बाट घर बाटोको सिफारिस लिन उपमहानगरपालिकाको कार्यालय, आउनु भएकी कमलादेवी तामाङले पनि प्यास लागे पानी किनेर नै खाएको बताउनुभयो । दिनानु दिनगर्मी बढ्दै छ । सहरमा सार्वजनिक स्थानमा पिउने पानीको व्यवस्था नगरिँदा रिक्सा चालक, सफारी चालक, यात्रागर्ने बटुवा वा अन्य सर्वसाधरणलाई पानी खान समस्या हुने गरेको छ । विसं २०६६ अघि भने इटहरीका विभिन्न सार्वजनिक स्थानमा ८४ वटा सार्वजनिक धारा थिए । खाने पानीबाट जोडिएका यी सार्वजनिक धाराबाट सिधैँ पानी पिउन सकिन्थ्यो । यसले गर्दा बटुवा वा यात्रीलाई सहज थियो । तर इटहरी खाने पानी उपभोक्ता संस्थाले सार्वजनिक धारा हटाउने नीति लियो । धारा धेरै बिग्रेको र खर्च धेरै आएका कारण सबै धारा कटौती गरिएको इटहरी खाने पानी उपभोक्ता संस्थाका व्यवस्थापक हरिबहादु कटुवालले बताउनुभयो । “संस्थाले सार्वजनिक स्थानमा धारा नराख्ने नीति नै लिएको छ”, उहाँले भन्नुभयो, “सार्वजनिक स्थानमा धारा हुँदा चरम दुरूपयोग भएका कारण कार्यालयले नराख्ने निर्णय गरेको हो ।” इटहरी खाने पानी उपभोक्ता संस्थाअन्तर्गत हाल तीन वटा पानीका ट्याङकी रहेका छन् । दैनिक दुई करोड १६ लाख पानी प्रशोधन गर्ने क्षमता रहेको यस कार्यालयले इटहरी उपमहानगरका–२० वडामध्ये १२ वटा वडा लाई मात्र पानीको आपूर्ति गर्दै आएको छ । इटहरी उपमहानगरपालिकाले पनि सार्वजनिक स्थानमा पानी पिउने व्यवस्था गरेको छैन । दैनिक हजारौँ व्यक्ति यात्राका दौरान, आर्थिक तथा व्यावसायी कारोबार वा अन्य कामका लागि इटहरी आउँछन् । यस्तो व्यस्त सहरमा सर्वसाधारणलाई पानी पिउन भने समस्या भोग्दै आउनुपरेको छ । रासस",
      "link": "https://gorkhapatraonline.com/news/146508",
      "image": "https://gorkhapatraonline.com/storage/media/258441/conversions/IMG_3028-original-thumb.jpg"
    },
    {
      "slug": "146507",
      "title": "ट्राफिक वरिष्ठ सई आचार्य सम्मानित",
      "timestamp": 1741564800000,
      "source": "gp",
      "content": "ट्राफिक व्यवस्थापनमा उत्कृष्ट काम गर्दैआएको उल्लेख गर्दै ट्राफिक पोस्ट नेपालगन्जका प्रमुख प्रहरी वरिष्ठ सई प्रबिण आचार्यलाई आइतबार यहाँ सम्मानित गरिएको छ ।",
      "longContent": "सिराज खान नेपालगन्ज, फागुन २६ गते । ट्राफिक व्यवस्थापनमा उत्कृष्ट काम गर्दैआएको उल्लेख गर्दै ट्राफिक पोस्ट नेपालगन्जका प्रमुख प्रहरी वरिष्ठ सई प्रबिण आचार्यलाई आइतबार यहाँ सम्मानित गरिएको छ । नेपालगन्जको ट्राफिक व्यवस्थापन मिलाउन उत्कृष्ट कार्य गरेको जनाउँदै सुरक्षित यात्रा नेपालले नेपालगन्जमा आयोजित एक कार्यक्रममा उहाँलाई सम्मान गरेको हो ।वरिष्ठ सई आचार्यलाई लुम्बिनी प्रदेश प्रहरी प्रमुख डिआइजी दानबहादुर कार्कीले सम्मानपत्र प्रदान गरेर सम्मान गर्नुभयो । सो अवसरमा डिआइजी कार्कीले राम्रो र उत्कृष्ट कार्य गर्ने प्रहरीलाई सम्मान गर्ने प्रहरी प्रधान कार्यालयको नीति रहेको बताउनुभयो । उहाँले सम्मानले थप राम्रो काम गर्ने हौसला मिल्ने जनाउँदै यसैगरी प्रहरी सङ्गठनको मान मर्यादा बढाउने काम हरेक प्रहरीले गर्नुपर्नेमा जोड दिनुभयो । सम्मानपत्र ग्रहण पछि वरिष्ठ सई आचार्यले सम्मानले अझ धेरै जिम्मेवारी थपेको जनाउँदै स्थानीयवासीको सहयोग भएपछि काम गर्न सहज हुने अनुभव भएको बताउनुभयो । उहाँले बाँकेको ट्राफिक व्यवस्थापनमा सुधारका लागि अझ दिलोज्यान लगाएर काम गर्ने प्रतिबद्धता जनाउनुभयो । वरिष्ठ सई आचार्यले भन्नुभयो, ‘सम्मानले हौसलासँगै थप जिम्मेवारी थपेको छ । बाँकेको ट्राफिक व्यवस्थापन सुधारमा कुनै कसर बाँकी राख्ने छैन ।’ दुर्घटना न्युनीकरण, सुरक्षित तथा मर्यादित यात्राका लागि आचार्यले महत्त्वपूर्ण भूमिका खेलेकाले सम्मान गरिएको सुरक्षित यात्रा नेपालका अध्यक्ष कृष्णप्रसाद बेलवासेले बताउनुभयो । उहाँका अनुसार सुरक्षित र मर्यादित यात्राका लागि ट्राफिक प्रहरीको भूमिका महत्त्वपूर्ण रहन्छ । त्यसैमा वरिष्ठ सई आचार्यको भूमिका राम्रो देखिएको छ । ट्राफिकपोस्ट नेपालगन्जको प्रमुख भएर आएपछि वरिष्ठ सई आचार्यले उपमहानगरको ट्राफिक व्यवस्थापन सुधारमा उल्लेख्य भूमिका निर्वाह गर्दै आउनुभएको छ । उहाँले ट्राफिक लाइटको शुभारम्भदेखि व्यवस्थापन, छाडा चौपायालाई सडकबाट हटाउन तथा पुरानो बजार सदरलाइनको ट्राफिक व्यवस्थापनमा सुधारका लागि महत्त्वपूर्ण भूमिका निर्वाह गर्नुभएको छ ।",
      "link": "https://gorkhapatraonline.com/news/146507",
      "image": "https://gorkhapatraonline.com/storage/media/258445/conversions/aacharry-ko-samman-gardai-original-thumb.jpg"
    },
    {
      "slug": "146495",
      "title": "कुकुरको रेखदेखमा सक्रिय राजकुमारी",
      "timestamp": 1741564800000,
      "source": "gp",
      "content": "कोही नहुनेका लागि दैव सहारा भनेजस्तै सामुदायिक कुकुरको सहारा बन्नुभएको छ, पशु अधिकारकर्मी राजकुमारी राना ।",
      "longContent": "प्रनिश गिरीकुश्मा (पर्वत), फागुन २६ गते । कोही नहुनेका लागि दैव सहारा भनेजस्तै सामुदायिक कुकुरको सहारा बन्नुभएको छ, पशु अधिकारकर्मी राजकुमारी राना ।अधिकारर्मी रानाले विगत ४ वर्षदेखि आफ्नो सन्तान जस्तैगरी सामुदायिक कुकुरको स्याहार र रेखदेख गर्दैआएकी छन् । समाजमा केही मानिसले सामुदायिक कुकुरलाई भुस्याह कुकुर भनी खेद्ने, लखेट्ने र कुट्ने गर्दछन् । कतिपयले घरमा पालेको कुकुरलाई समेत मन भरिएपछि निर्दयी भई सडकमा अलपत्र छोडिदिन्छन् । बजार क्षेत्रमा कुकुरको संख्या वृद्धि हुँदा सडक दुर्घटनाको जोखिम र रेविज फैलिने डरउस्तै छ । समाजमा जनावर पनि सुखसँग बाँच्न पाउनुपर्छ भन्ने मान्छे पनि छन् । सामुदायिक कुकुरले पाएको दुःख र पीडामा मलम लगाउने साथै पशुको अधिकारबारे बोल्ने पात्र हुन् पर्वतको कुश्मा नगरपालिका –६ सदरमुकाम कुश्माको राना । कुकुरलाई माया गर्ने रानाले सामुदायिक कुकुरलाई खाना खुवाउने मात्र नभइ चोटपटक लागेर घाइते भएका र बिरामी कुकुरको स्याहार गर्दैआएकी छिन् । सामुदायिक कुकुरको खाना र उपचारका लागि मासिक कम्तिमा पनि ३५ हजार रुपियाँ खर्च गर्नुहुन्छ । खर्च रकमबारे रानाले भन्नुभयो, “मनले चाहेपछि सबै कुरा पुग्ने रहेछ । छुच्याइ गर्नेलाई कहिल्यै पुग्दैन । व्यवसायको कमाइ, श्रीमान् भारतीय सेनाबाट निवृत्त हुनुहुन्छ । छोरा वैदेशिक रोजगारीमा अमेरिका छ । परिवार सबैको सहयोगबाट खर्च जुटाउँछु ।” हरेक दिन साँझपख बजारको मेलमिलाप चोक, नारायण माविचोक, जिरो किमि चोक, शिवालय चोकलगायत विभिन्न चोक र गल्ली साथै कहिलेकाँही पोखरा–बाग्लुङ सडक खण्डमा पर्ने केही बजार क्षेत्रमा समेत पुगेर कुकुरलाई खाना खुलाउनुहुन्छ । कुकुरलाई दैनिक साँझ १० माना चामल र ठेक्का लिएको कुखुराको टाउको र खुट्टागरी ६ केजी मासु पाक्छ ।सानैदेखि घरमा कुकुर पाल्ने रानालाई सामुदायिक कुकुरलाई अरूले कुट्ने, पिट्ने र दुःख दिएको देख्दा चित्त दुख्ने गर्दथ्यो । रानाको मनमा लाग्थ्योकि शरीर त सबैको एउटै हो । पिटेपछि जसरी मान्छेलाई दुख्छ, उसैगरी कुकुरलाई पनि त दुख्छ । फरक यति हो कि कुकुर चाहिँ मानिसले झैं बोल्न सक्दैन, तर रुन्छ र चिच्याउँछ । पेसाले ब्युटिसियन रानाको मनमा त्यतिबेला झन पीडाबोध भयो । जतिबेला सामुदायिक कुकुरले फोहोरमा रहेको खानासहितको प्लास्टिक चपाइरहेको दृष्यमा नजर गयो ।  ढाडको समस्यासँगै आफ्नो ब्युटिपार्लर पेसाबाट विश्राम लिएकी रानालाई यतिखेर सामुदायिक कुकुरको स्याहारसुसार र रेखदेखले उहाँको दुःख विर्साइदिएको छ । बजारक्षेत्र आसपास सामुदायिक कुकुरको सङ्ख्या दिनानुदिन वृद्धि हुँदा कुकुरले प्रर्याप्त खाना खान पाउँदैनन् । जिल्लामा हुने कुकुरको बन्ध्याकरण कार्यक्रममा रानाले स्वयंसेवीको रूपमा सहयोग गर्नुहुन्छ । बर्सेनि केही छाउरी कुकुरलाई आफ्नै खर्चमा पोखरा लगेर बन्ध्याकरण पनि गराइरहनुभएको छ । बन्ध्याकरणका लागि गर्दा एउटाको पाँच हजार रुपियाँ खर्च हुन्छ ।",
      "link": "https://gorkhapatraonline.com/news/146495",
      "image": "https://gorkhapatraonline.com/storage/media/258487/conversions/rajkumari-photo-original-thumb.jpg"
    },
    {
      "slug": "146446",
      "title": "कांग्रेसले सुरु गर्‍यो ‘मिसन रोजगारी’",
      "timestamp": 1741564800000,
      "source": "gp",
      "content": "स्थानीय तहदेखि सङ्घसम्म रोजगारी सिर्जनाका माध्यम खोज्ने उद्देश्यसहित नेपाली कांग्रेसले ‘मिसन रोजगारी’ अभियान सुरु गरेको छ । देशव्यापी रूपमा एक वर्षसम्म सञ्चालन गरिने यस अभियानको आइतबार कांग्रेस पार्टी कार्यालय ललितपुरको सानेपामा औपचारिक घोषणा गरिएको छ ।",
      "longContent": "गोरखापत्र समाचारदाता काठमाडौँ, फागुन २६ गते । स्थानीय तहदेखि सङ्घसम्म रोजगारी सिर्जनाका माध्यम खोज्ने उद्देश्यसहित नेपाली कांग्रेसले ‘मिसन रोजगारी’ अभियान सुरु गरेको छ । देशव्यापी रूपमा एक वर्षसम्म सञ्चालन गरिने यस अभियानको आइतबार कांग्रेस पार्टी कार्यालय ललितपुरको सानेपामा औपचारिक घोषणा गरिएको छ ।यस अभियानले क्षेत्रगत रूपमा आवश्यक जनशक्तिको आधिकारिक तथ्य आउने कांग्रेसका महामन्त्री गगनकुमार थापाले बताउनुभयो । अभियानका क्रममा रोजगारी सिर्जना गर्न सकिने माध्यम, क्षेत्र, नीतिगत अवस्थाका विषयमा सम्बन्धित क्षेत्रका विज्ञ, सरोकारवालासँग छलफल हुने उहाँले जानकारी दिनुभयो । रोजगारी हरेक व्यक्तिको गाँस, बास र कपाससँग जोडिएकाले यस्तो अभियान सबै राजनीतिक दलको प्रमुख एजेन्डा बन्नुपर्ने महामन्त्री थापाको धारणा छ । “नेपाली कांग्रेस सबैभन्दा जेठो र ठुलो दल भएकाले रोजगारीको एजेन्डालाई पहिलो प्राथमिकतामा राखेर अभियान चलाउन सुरु गरेका छौँ” उहाँले भन्नुभयो, “अन्य दलहरूले पनि यस्ता अभियान सञ्चालन गर्नु राम्रो हुन्छ ।”अर्का महामन्त्री विश्वप्रकाश शर्माले नेपालमा रोजगारी सिर्जनामा ठुलो योगदान दिने निजी क्षेत्रका लागि आवश्यक जनशक्ति उपलब्ध गराउने र त्यसमार्फत नेपालको उत्पादन वृद्धि गर्न सहयोग पुर्‍याउने अभियानको मुख्य उद्देश्य रहेको जानकारी दिनुभयो । तत्काल रोजगारी दिनेभन्दा दीर्घकालसम्म नेपालमा आवश्यक पर्ने दक्ष जनशक्तिबारे सङ्घीय, प्रदेश र स्थानीय तहसम्म नीतिगत रूपमै मार्गनिर्देशन गर्न सहयोग पुर्‍याउनु पनि अभियानको उद्देश्य रहेको उहाँले बताउनुभयो । अर्थविद् डा. विश्व पौडेलले नेपालमा रोजगारीको विषयमा क्षेत्रगत रूपमा आवश्यक जनशक्तिको गहिरो अध्ययन नभएको बताउनुभयो । नेपालमा रोजगारीका बढी सम्भावना भएका क्षेत्र कृषि, उत्पादन, निर्माण, पर्यटन, वैदेशिक रोजगारी नै रहेकाले यी क्षेत्रमा आवश्यक जनशक्तिको विषयमा तल्लो तहबाट अध्ययन गर्नुपर्ने आवश्यकता रहेको उहाँको भनाइ थियो । पूर्वश्रम सचिव केवलप्रसाद भण्डारीले विगतमा मन्त्रालयले छुट्टाछुट्टै सिप सञ्चालनका कार्यक्रम सञ्चालन गरेकोमा अहिले श्रम, रोजगार तथा सामाजिक सुरक्षा मन्त्रालय अन्तर्गत व्यवसायी सिप तालिम प्रतिष्ठान गठन गरेर काम गर्न थालेको जानकारी दिनुभयो । सरकारको तालिम एकातिर र निजी क्षेत्रको माग अर्को हुँदा तालिम लिएका युवाले प्रमाणपत्र भएर पनि रोजगारी नपाउने र रोजगारदाताले आवश्यकता अनुसारको जनशक्ति नपाउने समस्या समाधान गर्न सहयोग पुग्ने गरी अभियान सञ्चालन हुनुपर्ने उहाँको सुझाव थियो ।सो कार्यक्रममा लक्ष्मी ग्रुपका प्रमुख नीरञ्जन श्रेष्ठले नेपालको रोजगारीमा ठुलो योगदान रहेको निजी क्षेत्रले बेरोजगार युवा थुप्रै भए पनि आवश्यकता अनुसारको जनशक्ति प्राप्त गर्न नसकेको बताउनुभयो । सरकारले सञ्चालन गर्ने सिप तथा तालिमका कार्यक्रम सञ्चालन गर्दा निजी क्षेत्रसँग समन्वय र सहकार्य गरेमा निजी क्षेत्रको आवश्यकता अनुसारको जनशक्ति प्राप्त हुने उहाँको भनाइ छ । प्राविधिक शिक्षा तथा व्यावसायिक तालिम परिषद्का सदस्य सचिव महेश भट्टराईले पछिल्लो समयमा छोटो अवधि वा लामो अवधिका व्यावसायिक तालिम सञ्चालन गर्दा निजी क्षेत्रसँगको सहकार्यमा सञ्चालन गर्ने गरी पाठ्यक्रम तयार गरिएको जानकारी दिनुभयो ।",
      "link": "https://gorkhapatraonline.com/news/146446",
      "image": "https://gorkhapatraonline.com/storage/media/258352/conversions/Nepali-Congress_mission-rojgari_sagar_SGR_5442-original-thumb.jpg"
    },
    {
      "slug": "146441",
      "title": "सवा छ अर्बको लसुनको खोजी",
      "timestamp": 1741564800000,
      "source": "gp",
      "content": "चालु आर्थिक वर्ष २०८१/८२ को सात महिनामा नेपालमा छ अर्ब २६ करोड ५४ लाख रुपियाँ बराबरको चार करोड ७५ लाख ६१ हजार केजी सुकेको लसुन आयात भएको छ ।  यो देशको आन्तरिक खपतका लागि हो वा यसमा अन्य कुनै कारण छ भन्ने आशङ्का भएको छ ।",
      "longContent": "काठमाडौँ, फागुन २६ गते । चालु आर्थिक वर्ष २०८१/८२ को सात महिनामा नेपालमा छ अर्ब २६ करोड ५४ लाख रुपियाँ बराबरको चार करोड ७५ लाख ६१ हजार केजी सुकेको लसुन आयात भएको छ ।  यो देशको आन्तरिक खपतका लागि हो वा यसमा अन्य कुनै कारण छ भन्ने आशङ्का भएको छ । भन्सार विभागले पनि यसलाई अस्वाभाविक आयात भएको उल्लेख गरेको छ । पाँच वर्षअघि आव २०७६/७७ मा ३१ करोडको लसुन आयात भएको नेपालमा यो आवको पहिलो सात महिनामा महिनामा नै छ अर्ब २६ करोड ५४ लाख रुपियाँ बराबरको लसुन आयात भएपछि यसको आन्तरिक खोजीमा सरकारी निकाय लागेको छ । यो अवधिमा नौ लाख २० हजार रुपियाँ बराबरको लसुन निर्यात भएको छ । बाँकी रहेको लसुन कहीँ भण्डारण गरेको पनि देखिँदैन । नेपालमा उपभोक्ताको अलावा चाउचाउ र अचार उद्योगले ठुलो परिणाममा लसुनको प्रयोग गर्ने गरेका छन् । नेपाल दक्षिण एसियाली सौविध्यपूर्ण व्यापार व्यवस्था (साफ्टा) को सदस्य राष्ट्र भएकाले विभिन्न देशबाट आयात भएको सामग्री सहजै भारत निर्यात हुने भएकाले नेपालको बाटो हुँदै चीनको लसुन भारत पुगेको अनुमान सरकारी निकायको छ । अस्वाभाविक रूपमा लसुन आयात भए पनि त्यसको मूल्य पनि अकासिएको छ । धेरै परिमाण आएको समयमा लसुनको मूल्यमा गिरावट आउनुपर्ने भए पनि त्यो हुन सकेको छैन । कालिमाटी फलफूल तथा तरकारी बजारमा आइतबार एक किलो चिनियाँ लसुनको औसत मूल्य २७० रुपियाँ छ । आम उपभोक्ताले एक किलो लसुनको पाँच सय रुपियाँसम्म तिर्ने बाध्यता रहेको उल्लेख गरेका छन् । वर्षअघिसम्म १५० रुपियाँसम्म मूल्य पुग्ने गरेको थियो । वाणिज्य आपूर्ति तथा उपभोक्ता संरक्षण विभागका निर्देशक राजन पौडेलले नेपालमा लसुन आयातमा कुनै बन्देज नभएको र प्रतिबन्धित सामग्रीमा नपर्ने भएकाले नेपालमा सहज आयात र नेपालबाट भारतमा पनि सहजै जान सक्ने सम्भावना रहेको बताउनुभयो । उहाँले आयातनिर्यातको पाटोमा भन्सार विभागसँग जिम्मेवारी रहने र आफूहरूले पनि सो विषयमा खोजी गरिरहेको उल्लेख गर्नुभयो । भन्सार विभागका निर्देशक तथा सूचना अधिकारी मुक्तिप्रसाद श्रेष्ठले आयातको मात्रा बढेसँगै अनुसन्धान शाखाले त्यसको अध्ययन थालेको उल्लेख गर्नुभयो । नेपालमा वार्षिक १२ हजार मेट्रिक टन लसुन उत्पादन हुने कृषि तथा पशुपन्छी विकास मन्त्रालयको तथ्याङ्क छ । नेपालमा उत्पादन भएको लसुनप्याजको भण्डारण गर्ने पूर्वाधार छैन । आव २०७९/८० मा नौ हजार ५७० हेक्टर क्षेत्रफलमा लसुन खेती गरिएको थियो । वरिष्ठ कृषि अर्थविज्ञ महानन्द जोशीले नेपालमा मासिक एक अर्बको लसुन खपत गर्ने उपभोक्ता नै नभएको र त्यत्रो परिमाणमा आयात गरिएको लसुन कहाँ गयो भनेर हेरिरहेको जानकारी दिनुभयो । ठुलो परिमाणमा लसुन आयात हुँदा पनि लसुनको मूल्य नघट्नुले अचम्ममा पारेको उहाँले स्पष्ट पार्नुभयो । नेपालीले वार्षिक ३९ मेट्रिक टन लसुनको खपत गर्ने गरेकोमा पहिलो छ महिनामै त्यसको तीन गुणा धेरै लसुन आयात भइसकेको छ ।",
      "link": "https://gorkhapatraonline.com/news/146441",
      "image": "https://gorkhapatraonline.com/storage/media/258346/conversions/2111-original-thumb.jpg"
    },
    {
      "slug": "146437",
      "title": "पुनरावेदनका क्रममा मुद्दा लागु नहुने",
      "timestamp": 1741564800000,
      "source": "gp",
      "content": "तोकिएको धरौटी तथा जमानत दिन नसकी थुनामै रहेर मुद्दा पुनरावेदन गर्दा ६ महिनामा किनारा लगाउनुपर्ने व्यवस्था भ्रष्टाचारमा दोषी ठहर भएका व्यक्तिको हकमा पनि लागु हुने सर्वोच्च अदालतले व्याख्या गरेको छ ।",
      "longContent": "गोरखापत्र समाचारदाताकाठमाडौँ, फागुन २६ गते । तोकिएको धरौटी तथा जमानत दिन नसकी थुनामै रहेर मुद्दा पुनरावेदन गर्दा ६ महिनामा किनारा लगाउनुपर्ने व्यवस्था भ्रष्टाचारमा दोषी ठहर भएका व्यक्तिको हकमा पनि लागु हुने सर्वोच्च अदालतले व्याख्या गरेको छ । भ्रष्टाचार निवारण ऐनको दफा ५४ र फौजदारी कार्यविधि संहिताको दफा १३७ (६) को व्याख्या गर्दै सर्वोच्चको बृहत् पूर्ण इजलासले यस्तो व्याख्या गरेको हो । दफा ५४ ले गरेको व्यवस्था पुनरावेदनका क्रममै आकर्षित नहुने इजलासको ठहर छ ।प्रधान न्यायाधीश प्रकाशमानसिंह राउत तथा न्यायाधीश विनोद शर्मा, बब्दुल अजिज मसुलमान, सुनीलकुमार पोखरेल र नृपध्वज निरौलाको बृहत् पूर्ण इजलास कानुनले रोक नलगाएको विषयमा अदालतले व्याख्यामार्फत निषेध लगाउन नहुने फैसलामा उल्लेख छ । फैसलामा भनिएको छ, “कानुनले कुनै कुरामा रोक लगाउँदैन वा निषेध गर्दैन भने अदालतले व्याख्यामार्फत वा विभिन्न अप्रासङ्गिक कानुनको सहारा लिई त्यस्तो निषेध नगरिएको कुरामा रोक लगाउने, त्यस्तो कानुनी व्यवहारलाई खुम्च्याउने वा प्रयोगहीन तुल्याउने कार्य न्यायिक मान्यता अनुकूल हुँदैन ।”यातायात व्यवस्था कार्यालय सवारी कोशीका लेखापाल रुद्रप्रसाद दाहालको निवेदनमा सर्वोच्चले सो व्याख्या गरेको हो । दाहाललाई राजस्व हिनामिनामा विशेष अदालतले आठ वर्ष कैद र १० करोड ६४ लाख २१ हजार रुपियाँ जरिबाना तोकेको थियो । उक्त फैसलाउपर दाहालले सर्वोच्चमा जमानत दिन नसकेपछि थुनामै रहेर पुनरावेदन गर्नुभएको थियो । कारागारबाटै दाहालले पुनरावेदन गर्नुभएको थियो । तर छ महिनासम्म पनि मुद्दा फैसला नभएपछि उहाँले फौजदारी कार्यविधि संहिताको सुविधा माग गरेर निवेदन दिनुभएको थियो । के हो सुविधा ?मुलुकी फौजदारी कार्यविधि संहिताको दफा १३७ (६) ले पुनरावेदनका क्रममा धरौटी वा जमानत दिन नसकी कारागारबाटै प्रक्रियामा सामेल व्यक्तिको मुद्दा छ महिनाभित्र टुङ्गो लगाउनुपर्ने व्यवस्था गरेको छ । सर्तसहित उक्त सुविधा कानुनले दिएको छ । १३७ (६) मा भनिएको छ, “धरौट वा जमानत दिन नसकी कैदमा बसी पुनरावेदन दिने व्यक्तिको पुनरावेदनउपर त्यस्तो पुनरावेदन दर्ता भएको मितिले छ महिनाभित्र फैसला हुन नसकेमा सम्बन्धित पुनरावेदन सुन्ने अदालतले निजलाई त्यस्तो अवधिपछि कैदबाट छाडी तारिखमा राखी पुर्पक्ष गर्नुपर्ने छ ।”दाहालले निवेदनलाई कानुनी व्याख्याको प्रश्न भन्दै बृहत् पूर्ण इजलासमा पेस गरिएको थियो । संहिता र भ्रष्टाचार निवारण ऐनको व्यवस्थामा समुचित व्याख्या आवश्यक भएको भन्दै मुद्दा बृहत् पूर्णमा पठाइएको थियो । भ्रष्टाचार निवारण ऐनको दफा ५४ ले भ्रष्टाचार कसुरमा सजाय पाएको व्यक्ति कैदमै बस्नुपर्ने प्रावधान छ । दफा ५४ मा भनिएको छ, “प्रचलित कानुनमा जुनसुकै कुरा लेखिएको भए पनि यस ऐन अन्तर्गतको कसुरमा अदालतबाट कैदको सजाय पाएको व्यक्तिले कैदमै बस्नुपर्ने छ ।” पुनरावेदनकै क्रममा लागु हुन्नअदालतले दफा ५४ मुद्दा अन्तिम नहुँदै पुनरावेदनकै क्रममा लागु गरिए फौजदारी कार्यविधि संहिताको व्यवस्थासमेत निष्प्रभावी हुने व्याख्या गरेको छ । एउटा कानुन प्रयोगले अर्को कानुनको व्यवस्था निष्प्रभावी बनाउन नमिल्ने अदालतको व्याख्या छ । भ्रष्टाचार मुद्दाको अन्तिम फैसलाको हकमा फौजदारी कार्यविधि संहिताको दफा १५५ को कैद सजायबापत रकम तिर्न पाउने व्यवस्था भने आकर्षित नहुने अदालतको व्याख्या छ । भ्रष्टाचारमा दोषी ठहर भएकालाई प्यारोल सुविधासमेत उपलब्ध नहुने अदालतको फैसला छ । सर्वोच्चले विशेष अदालतले दोषी ठहर गरेको व्यक्तिले पुनरावेदन गर्दा थुनामै रहनुपर्ने वा नपर्नेबारे सम्बद्ध कानुन स्पष्ट नरहेको अवस्थामा मुलुकी फौजदारी कार्यविधि संहिताकै प्रक्रिया आकर्षित हुने निष्कर्ष फैसलामा उल्लेख गरेको छ । पुर्पक्षका क्रममा थुनामा नरहेको र अन्तिम फैसलामा १० वर्षभन्दा कम सजाय भएको अवस्थामा पुनरावेदन सुन्ने अदालतले धरौटी वा जमानतमा पुनरावेदनको सुविधा दिन मिल्ने पनि सर्वोच्चको फैसलामा उल्लेख छ । अदालतले निवेदक दाहाललाई अदालतको आदेशबाहेक देश छाड्न नपाउने, राहदानी रोक्का राख्ने सर्तसहित उक्त सुविधा दिन पनि फैसला गरेको छ । सामान्य अवस्थामा सुनुवाइ स्थगित गर्न र तारेख गुजार्न नपाउने पनि सर्त तोकिएको छ ।",
      "link": "https://gorkhapatraonline.com/news/146437",
      "image": "https://gorkhapatraonline.com/storage/media/258341/conversions/Untitled-1-(1)-original-thumb.jpg"
    },
    {
      "slug": "146435",
      "title": "विषादीको विकल्पमा गहुँत",
      "timestamp": 1741564800000,
      "source": "gp",
      "content": "मकवानपुरका किसानले विषादीको विकल्पमा गहुँत सङ्कलन गरेर प्रयोग गर्न थालेका छन् । व्यावसायिक कृषिको आरम्भ भएसँगै बालीनालीमा लाग्ने रोग तथा किरा नियन्त्रण गर्न विषादीको प्रयोग वृद्धि भइराखेका बेला यहाँका किसानले प्राकृतिक उपचार अपनाउन थालेका हुन् ।",
      "longContent": "अनिल पराजुली हेटौँडा, फागुन २६ गते । मकवानपुरका किसानले विषादीको विकल्पमा गहुँत सङ्कलन गरेर प्रयोग गर्न थालेका छन् । व्यावसायिक कृषिको आरम्भ भएसँगै बालीनालीमा लाग्ने रोग तथा किरा नियन्त्रण गर्न विषादीको प्रयोग वृद्धि भइराखेका बेला यहाँका किसानले प्राकृतिक उपचार अपनाउन थालेका हुन् । व्यावसायिक तरकारी खेती हुने मकवानपुरका मनहरी, थाहा, बकैया, हेटौँडामा रासायनिक मल र विषादीको प्रयोग धेरै हुने गरेको छ । मनहरीका किसानले गाईको मलमूत्रलाई औषधीका रूपमा बालीनालीमा प्रयोग गर्न थालेका छन् ।मकवानपुर मनहरी गाउँपालिका–१, मकरीका देवराज न्यौपानेले तरकारी खेतीका लागि आवश्यक विषादी अर्गानिक रूपमा बनाएर प्रयोग गर्न थाल्नुभएको हो । चार वटा गाई र पाँच वटा बाच्छाबाच्छी पाल्दै आउनुभएका न्यौपानेले गहुँत सङ्कलनका लागि ट्याङ्कीसमेत निर्माण गर्नुभएको छ । गहुँतमा पानी मिसाएर एक इन्चको मोटरले पानी र मूत्र सबै तरकारीमा हाल्ने गरेको उहाँले बताउनुभयो । “गहुँत हाल्न थालेपछि मैले विषादी प्रयोग गर्नुपरेको छैन, गहुँतका कारणले किराको प्रकोप घट्दै गएको छ,” न्यौपानेले भन्नुभयो । बालीका लागि गहुँत विषादी जस्तै प्रभावकारी भएको उहाँको भनाइ छ । सबै किसानलाई विषादीको विकल्पमा गहुँत प्रयोग गर्न पनि सुझाव दिनुभयो । चार वटा प्लास्टिक हाउस (टनेल) मा गोलभेँडा खेती गरिरहनुभएका उहाँले अन्तरबालीका रूपमा बन्दाकोभी पनि लगाउनुभएको छ । उहाँले वार्षिक रूपमा ५० क्विन्टल उत्पादन गरेर स्थानीयस्तरमै साढे दुई लाख रुपियाँसम्मको बिक्री गर्दै आउनुभएको छ ।तरकारीसँगै केराखेती पनि गर्दै आउनुभएका उहाँले केरामा विषादीको प्रयोग गर्नुभएको छैन । “केराको कोसा ठुलो बनाउन कुनै भिटामिन र रासायनिक औषधी हालेका छैनौँ, हाम्रो बच्चाले र वरिपरिकाले पनि यही केरा खानु पर्छ,” उहाँले भन्नुभयो । निजगढबाट बिउ ल्याएर नौ कट्ठा क्षेत्रफलमा माल्पा जातको तीन सय बोट केरा लगाउनुभएका न्यौपानेले वार्षिक तीन लाख रुपियाँभन्दा बढी आम्दानी गर्नुभएको छ ।२३ वर्ष भारतमा सवारी चालकका रूपमा काम गर्नुभएका न्यौपाने कोरोनाको महामारीपछि नेपाल फर्किएर आफ्नै गाउँमा केही गरौँ भन्ने सोचका साथ व्यावसायिक कृषि कर्ममा लाग्नुभएको हो । कृषि र पशुपालनसँगै गरिरहनुभएका न्यौपानेले दैनिक ४० लिटर दुध बिक्री गर्दै आउनुभएको छ । गाईका लागि १० कट्ठा क्षेत्रफलमा जै घाँस र नेपिएर लगाउनुभएको छ । वार्षिक सात लाख रुपियाँभन्दा बढीको दुध बिक्री गर्ने न्यौपानेले सबै खर्च कटाएर दुध बिक्रीबाट चार लाख रुपियाँ खुद आम्दानी गर्ने गरेको बताउनुभयो । घरपरिवार मिलेर कृषि र पशुपालन गरिरहनुभएका उहाँले यसकै आम्दानीबाट छोराछोरीलाई उच्च शिक्षा पढाउनुभएको छ । कृषि कामका लागि जनशक्ति अभाव हुँदा समस्या भोग्नुपरेको उहाँले बताउनुभयो । भारतबाट आउने केरा, तरकारीका कारण नेपाली किसान मर्कामा परेको गुनासो पोख्दै उहाँले उचित बजारमूल्य नपाएको बताउनुभयो । उहाँले  सरकारलाई समेत नेपाली किसानले उत्पादन गरेका कृषिजन्य सामग्रीले उचित मूल्य पाउने वातावरण सिर्जना गरिदिन आग्रह गर्नुभयो ।",
      "link": "https://gorkhapatraonline.com/news/146435",
      "image": "https://gorkhapatraonline.com/storage/media/258339/conversions/Kisan@-manahari-(1)-original-thumb.jpg"
    },
    {
      "slug": "146433",
      "title": "पाथीभरा क्षेत्रमा तीर्थयात्रीका लागि शौचालय निर्माण",
      "timestamp": 1741478400000,
      "source": "gp",
      "content": "पाथीभरा क्षेत्र विकास समितिले शौचालय निर्माण तथा व्यवस्थापनमा तिव्रता दिएको छ । पाथीभरा मन्दिरको दर्शनका लागि आउने तीर्थयात्रीको सहजताका लागि समितिले शौचालय व्यवस्थापन र निर्माणको कार्यलाई तिव्रता दिएको हो ।",
      "longContent": "साहारा लिम्बूफुङलिङ, फागुन २५ गते । पाथीभरा क्षेत्र विकास समितिले शौचालय निर्माण तथा व्यवस्थापनमा तिव्रता दिएको छ । पाथीभरा मन्दिरको दर्शनका लागि आउने तीर्थयात्रीको सहजताका लागि समितिले शौचालय व्यवस्थापन र निर्माणको कार्यलाई तिव्रता दिएको हो । समितिका कार्यकारी निर्देशक प्रजिन हाङबाङका अनुसार माथिल्लो फेदीदेखि पाथीभरा मन्दिरसम्मको पदमार्गको विभिन्न ४ वटा स्थानमा शौचालय निर्माण गरिएको छ । करिब ८४ लाखको बजेटमार्फत हरेक ठाउँमा ४ कोठे शौचालय निर्माण गरिएको उहाँले बताउनुभयो । विभिन्न स्थानमा कुल १६ वटा प्यान रहेको शौचालय निर्माण गरिएको समितिले जनाएको छ । पाथीभराको भेटीमार्फत दर्शनार्थीको सहजताका लागि शौचालय निर्माण गरिएको हो । पाथीभरा मन्दिर क्षेत्रका कर्मचारी प्रमुख राजेन्द्र महतका अनुसार चन्द्रमा ढुङ्गाको छेउमा १८ लाख रुपियाँ र ठुलो घण्टी रहेको स्थानदेखि करिब ५० मिटर तल २४ लाख रुपियाँको लागतमा शौचालय निमार्णको कार्य सम्पन्न भएका छन् । त्यस्तै हरियो पाटी छेउमा २० लाख र रमिते चौतारीको छेउमा २२ लाख रुपियाँको लागतमा निर्माण कार्य जारी रहेको छ । यी दुई स्थानका शौचालय निर्माण कार्य करिब ८० प्रतिशत सम्पन्न भएको समितिले जनाएको छ । यस्तै पुराना शौचालयको समेत पुनर्निर्माण तथा व्यवस्थापन गरिएको छ । समितिका अनुसार करिब ६ लाख रुपियाँको लागतमा पुराना शौचालयको मर्मत गरिएको छ। फुटेका ढोका, उप्केको स्थल तथा चुकुल मर्मतलगायतको काम गरिएको छ । निर्माण कार्य सम्पन्न गरेपछि शौचालयको नियमित सरसफाइमा कर्मचारीको समेत व्यवस्था गरिने कार्यकारी निर्देशक हाङबाङको भनाइ छ । शौचालयमा तत्कालका लागि फाइबर ट्रष्टमार्फत पानी सङ्कलन गरी ड्रममा जम्मा गर्ने गरिएको कार्य जारी रहेको छ । फाइबर ट्रष्टमा जमेको हिउँ लगायतको पानी जस्ताको पाताबाट बनाइएको मगरामार्फत संकलन गरी ड्रममा जम्मा गर्ने व्यवस्थापन गरिएको समितिका पदाधिकारीको भनाइ छ । सो कार्यका लागि २० लाख रुपियाँ खर्चिएको कार्यकारी निर्देशक हाङबाङले जानकारी दिनुभयो । हरेक स्थानका लागि एक एक हजार लिटर क्षमताका चार चार वटा ड्रम राखेर नियमित पानीको व्यवस्थापन गर्ने योजना समितिको रहेको छ । पानीको दीर्घकालीन समस्या समाधानका लागि थप अध्ययन सुरु भएको हाङबाङले बताउनुभयो । उहाँका अनुसार आगामी आर्थिक वर्षबाट काम सुरु गर्ने तयारी रहेको छ ।",
      "link": "https://gorkhapatraonline.com/news/146433",
      "image": "https://gorkhapatraonline.com/storage/media/258336/conversions/sauchalaya-3-original-thumb.jpg"
    },
    {
      "slug": "146428",
      "title": "यो संविधान जननिर्वाचित संविधानसभाले बनाएको हो : प्रधानमन्त्री ओली",
      "timestamp": 1741478400000,
      "source": "gp",
      "content": "प्रधानमन्त्री केपी शर्मा ओलीले वर्तमान संविधान कुनै व्यक्तिले दिएको नभई जनताबाट निर्वाचित संविधानसभाले बनाएको बताउनुभएको छ। उहाँले संविधानले सुनिश्चित गरेको सङ्घीय लोकतान्त्रिक गणतन्त्रात्मक प्रणालीलाई सुदृढ गर्नु सबैको दायित्व भएको बताउनुभएको छ।",
      "longContent": "धनगढी, फागुन २५ गते। प्रधानमन्त्री केपी शर्मा ओलीले वर्तमान संविधान कुनै व्यक्तिले दिएको नभई जनताबाट निर्वाचित संविधानसभाले बनाएको बताउनुभएको छ। उहाँले संविधानले सुनिश्चित गरेको सङ्घीय लोकतान्त्रिक गणतन्त्रात्मक प्रणालीलाई सुदृढ गर्नु सबैको दायित्व भएको बताउनुभएको छ। सुदूरपश्चिम प्रदेशसभाका आइतबार विशेष सम्बोधन गर्दै प्रधानमन्त्री ओलीले जनताको बलिदानपूर्ण र लामो सङ्घर्षबाट बनाइएको संविधानले प्रबन्ध गरेको सङ्घीय लोकतान्त्रिक गणतन्त्रको मर्म र भावनालाई सम्मान गर्दै लोकतान्त्रिक विधि र पद्धतिमा हिँड्न सबैमा आग्रह गर्नुभयो। उहाँले पूर्व राजा ज्ञानेन्द्र शाहबाट प्रजातन्त्र दिवसका अवसरमा दिइएको अभिव्यक्ति आश्चर्यलाग्दो भएको उल्लेख गर्दै भावनामा बगेर देश नबन्ने स्पष्ट गर्नुभयो। उहाँले मुलुकमा फेरि अस्थिरता जन्माउने खेल भएकाले प्रमुख राजनीतिक दलका नेतालाई प्रतिगमनतिर देशलाई जान नदिएर एकै आवाजमा उभिएकामा धन्यवाद व्यक्त गर्नुभयो। “पूर्वराजालाई लगेर सिंहासनमा बसाउने, नारायणहिटी छिराउने भन्ने पनि चलाइएका छ। कुनै कुर्सीमा लगेर राख्दैमा कोही शासक हुन्छ ? जनताले मानिदिन परेन ?”, प्रधानमन्त्री ओलीको प्रश्न थियो, “राष्ट्रपति रामचन्द्र पौडेल निर्वाचित भएर राष्ट्रपतिका रुपमा हुनुहुन्छ। अरु कसैलाई कुर्सीमा राख्दैमा कोही राजा हुने हो र ?”प्रधानमन्त्री ओलीले अहिले दुई ठुला दलको सहमति बमोजिम सरकार बनेको र आफूहरुको सहमति बमोजिम आफूले पूर्व घोषणाअनुसार सत्ता हस्तान्तरण गर्ने दोहोर्याउनुभयो।",
      "link": "https://gorkhapatraonline.com/news/146428",
      "image": "https://gorkhapatraonline.com/storage/media/258331/conversions/pm-oli-speech-original-thumb.jpg"
    },
    {
      "slug": "146413",
      "title": "गेटा मेडिकल कलेज चाँडै विश्वविद्यालयमा स्तरोन्नति हुनेछ : प्रधानमन्त्री",
      "timestamp": 1741478400000,
      "source": "gp",
      "content": "प्रधानमन्त्री एवम् कुलपति केपी शर्मा ओलीको उपस्थितिमा आइतबार सम्पन्न सुदूरपश्चिम विश्वविद्यालयको पाँचौँ दीक्षान्त समारोहमा तीन सय ७२ विद्यार्थी दीक्षित भएका छन् ।",
      "longContent": "कञ्चनपुर, फागुन २५ गते । प्रधानमन्त्री एवम् कुलपति केपी शर्मा ओलीको उपस्थितिमा आइतबार सम्पन्न सुदूरपश्चिम विश्वविद्यालयको पाँचौँ दीक्षान्त समारोहमा तीन सय ७२ विद्यार्थी दीक्षित भएका छन् । विश्वविद्यालयका मानविकी तथा समाजशास्त्र, शिक्षा, व्यवस्थापन, इन्जिनियरिङ र कृषि विज्ञानमा स्नातक र स्नातकोत्तर उपाधि हासिल ती विद्यार्थी दीक्षित भएका हुन् ।दीक्षान्त समारोहलाई प्रधानमन्त्री ओलीले कैलालीको गेटा मेडिकल कलेजलाई चाँडै चिकित्सा विश्वविद्यालयका रूपमा स्तरोन्नति गरिने बताउनुभयो । उहाँले गेट मेडिकल कलेजलाई राष्ट्रिय चिकित्सा विश्वविद्यालय बनाउनुपर्छ भनेर आफूले पहिलेदेखि नै कुरा उठाउँदै आएको उल्लेख गर्दै भन्नुुभयो, “यो खुसीको कुरा हो । नेपालमा कुनै पनि क्षेत्रमा मेडिकल विश्वविद्यालय छैन, त्यो अब यहाँ बन्छ ।’’ डडेल्धुराको पर्शुराम क्षेत्र जोड्ने पुलसँगै सीमा क्षेत्रमा निर्माण हुने पुलका लागि आफू पहिले प्रधानमन्त्री हुँदा भारतीय समकक्षीसँग कुरा उठाएको जनाउँदै उहाँले त्यस क्षेत्रमा पक्की पुल निर्माणका लागि पहल गरिने प्रतिबद्धता व्यक्त गर्नुभयो । प्रधानमन्त्रीले हुलाकी राजमार्ग, दैजी छेला औद्योगिक क्षेत्र, दोधारा–चाँदनीमा सुक्खा बन्दरगाह निर्माण पनि चाँड प्रारम्भ हुनेर सुक्खा बन्दरगाह बनाउन भारत सरकारसँग छलफल जारी रहेको जानकारी दिनुभयो । दीक्षान्त समारोहमा भारतको उत्तराखण्डका सोबनसिंह जीना विश्वविद्यालयका कुलपति प्रा.डा. सतपालसिंह अतिथि हुनुुहुुन्थ्यो ।",
      "link": "https://gorkhapatraonline.com/news/146413",
      "image": "https://gorkhapatraonline.com/storage/media/258302/conversions/d1c80761-654b-448e-abdf-cba53a7fa646-original-thumb.jpg"
    },
    {
      "slug": "146398",
      "title": "एक सय ८९ कुकुरको बन्ध्याकरण",
      "timestamp": 1741478400000,
      "source": "gp",
      "content": "पर्वतमा एक सय ८९ वटा कुकुरको बन्ध्याकरण गरिएको छ । भेटेरिनरी अस्पताल तथा पशु सेवा विज्ञ केन्द्र पर्वतले तीन दिन सञ्चालन गरेको शिविरमा ११५ सामुदायिक र ७४ वटा घरपालुवा कुकुरको बन्ध्याकरण गरिएको हो ।",
      "longContent": "साजन परियार  पर्वत, फागुन २५ गते । पर्वतमा एक सय ८९ वटा कुकुरको बन्ध्याकरण गरिएको छ । भेटेरिनरी अस्पताल तथा पशु सेवा विज्ञ केन्द्र पर्वतले तीन दिन सञ्चालन गरेको शिविरमा ११५ सामुदायिक र ७४ वटा घरपालुवा कुकुरको बन्ध्याकरण गरिएको हो ।सामुदायिक कुकुरहरूका कारण राजमार्ग तथा अन्य सडकमा दुर्घटना बढ्ने र विभिन्न रोगहरू फैलिन सक्ने भएकाले कुकुरको बन्ध्याकरण गरिएको जनाइएको छ । जथाभावी छाडा छोडिएका कुकुरको टोकाइले मानवीय क्षति नहोस् भनेर तालिमप्राप्त पशुविज्ञको टोली तथा कार्यालयका कर्मचारीको सहयोगमा कुकुरलाई समातेर बन्ध्याकरण अभियान थालेको कार्यालय प्रमुख ऋषभ गुरागाइँले जानकारी दिनुभयो ।राजमार्ग क्षेत्रमा बढी छाडा कुकुरहरू हुने र निम्त्याउन सक्ने दुर्घटनालाई ध्यानमा राखेर मोदी गाउँपालिकाको बजारक्षेत्र डिमुवा, जलजला गाउँपालिकाको मिलनचोक हुँदै कुश्मा र फलेवास नगरपालिकाको बजार क्षेत्रबाट कुकुरलाई समातेर बन्ध्याकरण गरिएको उहाँले बताउनुभयो । शिविरका लागि तीन जना पशु चिकित्सकसहित ८ जना प्राविधिक जनशक्तिको व्यवस्थापन गरिएको थियो । कार्यालयले गत वर्ष सञ्चालन गरेको शिविरमा एक सय ९० वटा कुकुरको बन्ध्याकरण गरेको थियो । पछिल्लो समय बजारक्षेत्रका विभिन्न स्थानमा कुकुरको टोकाइबाट दुर्घटना बढेको गुनासो आइरहेको अवस्थामा भेटेरिनरी अस्पतालले सुरु गरेको अभियान निकै प्रभावकारी हुने अपेक्षा गरिएको छ । बन्ध्याकरण गरेको कुकुरको पहिचान होस् भनेर दाहिने कानमा चिन्ह राखेकाे गुरागाइँले बताउनुभयो । उपचारमा संलग्न डा. आशिष गौतमले सुविधासम्पन्न क्लिनिकमा बन्ध्याकरणसहित कुकुरको उपचार गरिएको बताउनुभयो । ‘एउटा कुकुरलाई शल्यक्रिया गरेर बन्ध्याकरण गर्न करिब ३५ मिनेट लागेको उहाँले बताउनुभयो । बन्ध्याकरणका लागि कार्यालयले १० लाख बजेट विनियोजन गरेको जनाएको छ ।",
      "link": "https://gorkhapatraonline.com/news/146398",
      "image": "https://gorkhapatraonline.com/storage/media/258295/conversions/photo-3-original-thumb.jpg"
    }
  ]
}