{
  "date": "2025-11-12T03:39:52.430Z",
  "news": [
    {
      "slug": "179244",
      "title": "बागमतीका उद्योगमा बाह्र खर्बभन्दा बढी औद्योगिक कर्जा",
      "timestamp": 1762905600000,
      "source": "gp",
      "content": "बागमती प्रदेशमा सञ्चालित उद्योगमा १२ खर्ब रुपियाँभन्दा बढीको ऋण लगानी भएको छ । गत असार मसान्तसम्म बैङ्क तथा वित्तीय संस्थाले बागमती प्रदेशका उद्योगमा प्रवाह गरेको कर्जा १३.८ प्रतिशतले बढेर १२ खर्ब ११ अर्ब पाँच करोड रुपियाँ पुगेको छ ।",
      "longContent": "गोरखापत्र समाचारदाताकाठमाडौँ, कात्तिक २६ गते । बागमती प्रदेशमा सञ्चालित उद्योगमा १२ खर्ब रुपियाँभन्दा बढीको ऋण लगानी भएको छ । गत असार मसान्तसम्म बैङ्क तथा वित्तीय संस्थाले बागमती प्रदेशका उद्योगमा प्रवाह गरेको कर्जा १३.८ प्रतिशतले बढेर १२ खर्ब ११ अर्ब पाँच करोड रुपियाँ पुगेको छ । गत वर्ष यस्तो कर्जा ११.५ प्रतिशतले वृद्धि भई १० खर्ब ६३ अर्ब ९४ करोड रुपियाँ पुगेको थियो । नेपाल राष्ट्र बैङ्क आर्थिक अनुसन्धान विभागले सार्वजनिक गरेको आर्थिक वर्ष २०८१/८२ मा आधारित ‘बागमती प्रदेशको आर्थिक गतिविधि अध्ययन वार्षिक प्रतिवेदन’ का अनुसार बागमती प्रदेशमा प्रवाह भएको कुल कर्जामध्ये औद्योगिक क्षेत्रमा प्रवाहित कर्जाको अंश ३६.४ प्रतिशत छ ।औद्योगिक कर्जामध्ये काठमाडौँ जिल्लामा सबैभन्दा बढी ११ खर्ब १९ अर्ब ३० करोड रुपियाँ (९२.४ प्रतिशत) र सबैभन्दा कम रसुवा जिल्लामा १३ करोड (०.०१ प्रतिशत) रुपियाँ कर्जा लगानी छ  । अधिकांश औद्योगिक प्रतिष्ठानको केन्द्रीय कार्यालय काठमाडौँमा रहेकाले औद्योगिक कर्जाको उच्च हिस्सा काठमाडौँमा देखिएको सो अध्ययनले देखाएको छ ।कृषि कर्जा ३६.१६ प्रतिशतसमीक्षा अवधिमा क्षेत्रमा प्रवाहित कर्जा अघिल्लो वर्षको सोही अवधिको तुलनामा १.३ प्रतिशतले बढेर एक खर्ब २१ अर्ब रुपियाँ पुगेको छ । गत वर्ष यस्तो कर्जा ५.१ प्रतिशतले घटेको थियो । बागमती प्रदेशमा बैङ्क तथा वित्तीय संस्थाले कुल कर्जाको ३.७ प्रतिशत कर्जा कृषि क्षेत्रमा प्रवाह गरेका छन् । कुल कृषि कर्जामध्ये बागमती प्रदेशमा प्रवाह भएको कृषि कर्जाको हिस्सा ३६.१६ प्रतिशत रहेको छ ।कृषिक्षेत्रमा प्रवाहित कर्जामा काठमाडौँको हिस्सा सबैभन्दा बढी ५२.६ प्रतिशत, चितवनको हिस्सा २३.१ प्रतिशत, मकवानपुरको हिस्सा ४.७ प्रतिशत, काभ्रेपलाञ्चोकको हिस्सा ४.३ प्रतिशत र दोलखा जिल्लाको हिस्सा सबैभन्दा कम ०.५ प्रतिशत छ ।जिल्लागत कृषि कर्जाको अवस्था हेर्दा काठमाडौँ र चितवनमा अधिक छ । अधिकांश बैङ्क तथा वित्तीय संस्थाको कर्जा सीमाबमोजिम केन्द्रीय एवं क्षेत्रीय कार्यालयबाट कर्जा स्वीकृत हुने र त्यस्ता कार्यालय धेरै जसो काठमाडौँ जिल्लामा भएका कारण सो जिल्लाको कृषि कर्जाको हिस्सा बढी देखिने गरेको अनुमान छ ।बैङ्क तथा वित्तीय संस्थाले बागमती प्रदेशबाट सङ्कलन गरेको कुल निक्षेप गत वर्षको तुलनामा १०.८४ प्रतिशत र कर्जा प्रवाह ११.३५ प्रतिशतले बढेको छ । गत असार मसान्तमा कर्जा निक्षेप अनुपात औसतमा ६९.२७ प्रतिशत छ ।आर्थिक वृद्धिदर ५.२ प्रतिशत प्रतिवेदन अनुसार बागमती प्रदेशको आर्थिक वृद्धिदर ५.२ प्रतिशत रहने छ यस्तो वृद्धि अघिल्लो आवमा ३.७ प्रतिशत रहेको थियो । नेपालको कुल गार्हस्थ उत्पादनमा यस प्रदेशको ३६.५ प्रतिशत योगदान छ । गत आवमा यस प्रदेशको कुल गार्हस्थ उत्पादनमा कृषि, उद्योग र सेवा क्षेत्रको योगदान क्रमशः ११.८ प्रतिशत, ११.१ प्रतिशत र ७७.१ प्रतिशत रहने अनुमान छ । गत आवमा यस प्रदेशमा कोदो उत्पादन ५.२ प्रतिशतले बढेकोमा सोही अवधिमा धान उत्पादन १.१ प्रतिशतले मकै उत्पादन पाँच प्रतिशतले फापर उत्पादन ५.१ प्रतिशतले गहुँ उत्पादन १८.५ प्रतिशतले र जौ उत्पादन ३२.६ प्रतिशतले घटेको छ ।यस्तै तरकारी तथा बागवानीको उत्पादनमा १६.२ र अन्डा  उत्पादन २.७ प्रतिशतले वृद्धि हुँदा दुध उत्पादन १.२ प्रतिशतले र मासु उत्पादन २.९ प्रतिशतले घटेको छ ।",
      "link": "https://gorkhapatraonline.com/news/179244",
      "image": "https://gorkhapatraonline.com/storage/media/315778/conversions/loan-original-thumb.jpg"
    },
    {
      "slug": "179243",
      "title": "बढ्न थाल्यो सुनको मूल्य",
      "timestamp": 1762905600000,
      "source": "gp",
      "content": "स्थानीय बजारमा सुनको मूल्य फेरि बढ्न थालेको छ । तिहारपछि निरन्तर घट्दै गएको सुनको मूल्य सोमबारदेखि पुनः उकालो लाग्न थालेको हो । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो ।",
      "longContent": "गोरखापत्र समाचारदाताकाठमाडौँ, कात्तिक २६ गते । स्थानीय बजारमा सुनको मूल्य फेरि बढ्न थालेको छ । तिहारपछि निरन्तर घट्दै गएको सुनको मूल्य सोमबारदेखि पुनः उकालो लाग्न थालेको हो । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । मङ्गलबार एकै दिन तोलामा चार हजार नौ सय रुपियाँले बढेर दुई लाख ४६ हजार चार सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ । सोमबार तोलामा दुई हजार तीन सय रुपियाँले बढेर दुई लाख ४१ हजार पाँच सय रुपियाँमा कारोबार भएको थियो । पछिल्लो तीन दिनको अवधिमा बजारमा सुनको मूल्य तोलामा सात हजार आठ सय रुपियाँले बढेको छ । मङ्गलबार अन्तर्राष्ट्रिय बजारमा सुनको मूल्य प्रतिऔँस चार हजार १४५ अमेरिकी डलर पुगेको छ । सोमबारको तुलनामा मङ्गलबार सुनको मूल्य प्रतिऔँस ८८ डलरले बढेको छ । यसअघि ३१ असोजमा दुई लाख ५८ हजार रुपियाँ पुगेको सुनको मूल्य घटेर गत साता दुई लाख ३६ हजारमा झरेको थियो । सुनचाँदी व्यवसायी तेजरत्न शाक्यले अमेरिकी बजेट पास नभएकाले आर्थिक गतिविधि चलायमान नहुँदा सुनको मूल्य बढ्न थालेको उहाँले जानकारी दिनुभयो । बिचमा केही समय स्थानीय बजारमा सुनको मूल्य घटे पनि कारोबार बढ्न नसकेको उहाँको भनाइ छ । मङ्सिरमा विवाहको सिजन भए पनि बजारमा सुनको माग बढ्न नसकेको उहाँको भनाइ छ । नेपाल राष्ट्र बैङ्कले दैनिक २५ केजी सुन आयात गर्न कोटा निर्धारण गरेको छ । बजारमा माग बढ्न नसक्दा सुनको कारोबार बढ्न नसकेको व्यवसायीको भनाइ छ । यसैबिच भन्सार विभागको तथ्याङ्क अनुसार चालु आव २०८२/८३ को तीन महिनामा १० अर्ब २५ करोड ३२ लाख ८५ हजार रुपियाँ बराबरको ६०१ केजी सुन आयात भएको छ ।",
      "link": "https://gorkhapatraonline.com/news/179243",
      "image": "https://gorkhapatraonline.com/storage/media/315777/conversions/1112-original-thumb.jpg"
    },
    {
      "slug": "179242",
      "title": "प्रमुख कार्यकारी अधिकृतमा आचार्य",
      "timestamp": 1762905600000,
      "source": "gp",
      "content": "सानिमा बैङ्कको प्रमुख कार्यकारी अधिकृतमा पवनकुमार आचार्य नियुक्त हुनुभएको छ । बैङ्क सञ्चालक समितिको निर्णय अनुसार आचार्यलाई आगामी माघ १२ गतेदेखि लागु हुने गरी प्रमुख कार्यकारी अधिकृतमा नियुक्त गरिएको हो ।",
      "longContent": "गोरखापत्र समाचारदाताकाठमाडौँ, कात्तिक २६ गते । सानिमा बैङ्कको प्रमुख कार्यकारी अधिकृतमा पवनकुमार आचार्य नियुक्त हुनुभएको छ । बैङ्क सञ्चालक समितिको निर्णय अनुसार आचार्यलाई आगामी माघ १२ गतेदेखि लागु हुने गरी प्रमुख कार्यकारी अधिकृतमा नियुक्त गरिएको हो ।नवनियुक्त प्रमुख कार्यकारी अधिकृत आचार्यले २०६० सालमा सानिमा बैङ्कको स्थापनाकालदेखि कार्यरत रहेर बैङ्किङ क्षेत्रमा २१ वर्ष लामो अनुभव सँगाल्नुभएको बैङ्कले जनाएको छ ।हाल नायब प्रमुख कार्यकारी अधिकृतका रूपमा जिम्मेवारीमा रहेका उहाँले यसअघि पनि बैङ्कको १० वटा विभागमा विभागीय प्रमुखका रूपमा काम गरिसक्नुभएको छ ।कर्जा मूल्याङ्कन, डिजिटलाइजेसन तथा परियोजना लगानीमा विज्ञता रहेका आचार्य  बैङ्कको सहायक कम्पनी सानिमा क्यापिटलमा सञ्चालक समितिका अध्यक्षका  रूपमा कार्यरत हुनुहुन्छ । प्रडक्सन इन्जिनियरिङमा चार वर्ष र भिजिटिङ फ्याकल्टीमा पाँच वर्षको अनुभव रहेको आचार्यले अमेरिकाको पिट्सबर्ग स्टेट युनिभर्सिटीबाट स्नातकोत्तर र एमएनआइटी जयपुरमा इन्जिनियरिङमा स्नातक डिग्री हासिल गर्नुभएको छ ।",
      "link": "https://gorkhapatraonline.com/news/179242",
      "image": "https://gorkhapatraonline.com/storage/media/315776/conversions/111-original-thumb.jpg"
    },
    {
      "slug": "179241",
      "title": "एमसिसीको प्रसारण लाइनमा संरचना बनाउन नपाइने",
      "timestamp": 1762905600000,
      "source": "gp",
      "content": "मिलेनियम च्यालेन्ज कर्पोरेसन (एमसिसी) अन्तर्गत नेपालमा सञ्चालित मिलेनियम च्यालेन्ज एकाउन्ट (एमसिए) नेपालले निर्माण गर्ने प्रसारण लाइन आसपासमा कुनै पनि संरचना निर्माण गर्न नपाइने भएको छ ।",
      "longContent": "गोरखापत्र समाचारदाताकाठमाडौँ, कात्तिक २६ गते । मिलेनियम च्यालेन्ज कर्पोरेसन (एमसिसी) अन्तर्गत नेपालमा सञ्चालित मिलेनियम च्यालेन्ज एकाउन्ट (एमसिए) नेपालले निर्माण गर्ने प्रसारण लाइन आसपासमा कुनै पनि संरचना निर्माण गर्न नपाइने भएको छ । सोमबार बसेको मन्त्रीपरिषद् बैठकले एमसिए नेपालले निर्माण गर्ने प्रसारण लाइनको मध्यरेखाबाट २३ मिटर दायाँबायाँ पर्ने जग्गामा कुनै पनि प्रकारको संरचना निर्माण गर्न नपाउने गरी निषेध गरेको हो । त्यस्तै तोकिएको क्षेत्रमा रुख पनि रोप्न नपाउने मन्त्रीपरिषद्को निर्णय छ । नेपाल र संयुक्त राज्य अमेरिकाको अनुदान सहायतामा एमसिए नेपालले विभिन्न जिल्लामा पर्ने गरी चार सय केभी विद्युत् प्रसारण लाइन बनाउने क्रममा छ । उक्त प्रसारण लाइन पर्ने नवलपरासी (बर्दघाट सुस्तापश्चिम), नवलपरासी (बर्दघाट सुस्तापूर्व), पाल्पा, तनहुँ, चितवन, धादिङ, सिन्धुपाल्चोक, काठमाडौँ, नुवाकोट र मकवानपरमा पर्ने एक हजार ३८१ हेक्टर क्षेत्रफलको जग्गाको दायाँबायाँ संरचना बनाउन नपाउने निर्णय मन्त्रीपरिषद्ले गरेको हो । यससँगै प्रसारण लाइन बनाउने अवरोध पनि एमसिए नेपालका लागि खुलेको छ । अमेरिकी सरकारको ५० करोड डलर अनुदान र नेपालको १९ करोड ७० लाख डलर लगानीमा चार सय केभीको प्रसारण लाइन तथा सडक स्तरोन्नति काम यस परियोजना अन्तर्गत हुने छ । जसलाई एमसिए नेपालले कार्यान्वयन गर्दै छ ।",
      "link": "https://gorkhapatraonline.com/news/179241",
      "image": "https://gorkhapatraonline.com/storage/media/315775/conversions/1211-original-thumb.jpg"
    },
    {
      "slug": "179240",
      "title": "कृषिमा विषादी प्रयोगको अवस्था गम्भीर",
      "timestamp": 1762905600000,
      "source": "gp",
      "content": "कृषि बालीमा प्रयोग गर्न दिइएका सबै विषादी प्रयोगको परीक्षण नहुँदा त्यसको प्रत्यक्ष असर उपभोक्ताको स्वास्थ्यमा परेको छ । सरकारले १६९ प्रकारका विषादीलाई कृषि बालीमा प्रयोग गर्न अनुमति दिएको छ ।",
      "longContent": "काठमाडौँ, कात्तिक २६ गते । कृषि बालीमा प्रयोग गर्न दिइएका सबै विषादी प्रयोगको परीक्षण नहुँदा त्यसको प्रत्यक्ष असर उपभोक्ताको स्वास्थ्यमा परेको छ । सरकारले १६९ प्रकारका विषादीलाई कृषि बालीमा प्रयोग गर्न अनुमति दिएको छ । परीक्षण भने थोरैको मात्रै हुने गरेको छ । अहिले किसानले प्रयोग गर्दै आएका १६९ विभिन्न विषादीमध्ये १५० प्रकारका विषादी परीक्षण भएको छैन ।विषादीको परीक्षण विस्तार नहुँदा उपभोक्ताको भान्सामा विषादी भएका तरकारी तथा फलफूल र खाद्य पुग्ने गरेका छन् । किसानले प्रयोग गर्ने १६९ विषादीमध्ये सरकारले अहिलेसम्म तरकारी बालीमा प्रयोग गरिने कार्बामेट र अर्गानोफस्फेट समूहका विषादी मात्र परीक्षण गर्दै आएको छ । केन्द्रीय कृषि प्रयोगशालाका अनुसार यी दुई समूहका विषादी परीक्षण गर्दा नेपालमा हाल प्रयोग हुँदै आएका विषादीमा २०/२१ प्रकारलाई समेट्ने गरेको दाबी गर्दै आएको छ । बाली विकास अधिकृतका अनुसार पछिल्लो समयमा किसानले सिन्थेटिक पाइरेथ्रोइड कीटनाशक समूहभित्र पर्ने विभिन्न प्रकारका विषादी धेरै प्रयोग गरिरहेको छ । फलफूल तथा तरकारीमा प्रयोग हुने यो समूहका विषादी सरकारले हालसम्म परीक्षण गर्ने गरेको छैन ।केन्द्रीय कृषि प्रयोगशालाका प्रमुख डा. शान्ता कार्कीका अनुसार कार्बामेट र अर्गानोफस्फेट समूहभित्र २०/२१ प्रकारका विषादी परीक्षण हुँदै आएको छ । किसानले तरकारी तथा विभिन्न बालीमा प्रयोग गर्ने १५० प्रकारका विषादीको परीक्षण हालसम्म गर्न सकिएको छैन । प्रमुख कार्कीले गत वर्षदेखि नयाँ सिन्थेटिक पाइरेथ्रोइड कीटनाशक र डिथियोकार्बामेट फङ्गिसाइड्स विषादी पनि परीक्षण गर्ने प्रयास भएको तर सफल हुन नसकेको जानकारी दिनुभयो ।अहिले तरकारी तथा फलफूलमा र खाद्यवस्तुमा प्रयोग भइरहेका विषादीमध्ये अधिकांश स्वास्थ्यका लागि हानिकारक छन् । प्लान्ट क्वारेन्टाइन तथा विषादी व्यवस्थापन केन्द्रका बाली संरक्षण अधिकृत प्रकाश घिमिरेले कृषि उपजमा प्रयोग हुने विषादीको पर्खिने अवधि तीन दिनदेखि कतिपय विषादी प्रयोग भएको १२५ दिनसम्मका हुने गरेको बताउनुभयो । किसानमा चेतनाको अभावका कारण जुनसुकै विषादी प्रयोग गरे पनि चार/पाँच दिनमै बजारमा पु¥याउने प्रचलनले उपभोक्ताको भान्सा असुरक्षित बनेको उहाँको भनाइ छ । राष्ट्रिय उपभोक्ता मञ्चका अध्यक्ष प्रेमलाल महर्जनले बजारमा आउने दैनिक उपभोग्य वस्तुमा प्रयोग हुने विषादी परीक्षण गरी उपभोक्तालाई स्वच्छ वस्तु उपलब्ध गराउने विषयमा सरकार जिम्मेवार नभएकाले उपभोक्ताको स्वास्थ्य नै जोखिममा रहेको बताउनुभयो । हरियो तरकारी तथा फलफूलमा मात्र नभएर माछा मासुमा र खाद्यवस्तुमा कीटनाशक औषधीजन्य विषादीको प्रयोग पर्याप्त मात्रामा हुने गरेको उनको भनाइ छ । बजारमा भित्रिने तरकारीमा अत्यधिक विषादी प्रयोग भएपछि फलफूल तथा तरकारी बजार कालीमाटीमा भित्रिएको तरकारीका नमुनाको विषादी परीक्षण २०७१ असार ४ देखि सुरु गरेको थियो । हाल यस्तो प्रयोगशाला सातै प्रदेशका १२ स्थानमा सञ्चालनमा रहेको जनाइएको छ । सो प्रयोगशाला प्रमुख कार्कीका अनुसार हाल कोशी प्रदेशमा झापा बिर्तामोड, सुनसरीको धरान, मधेश प्रदेशको सर्लाही नवलपुर, धनुषा ढल्केबर र बागमती प्रदेशको सिन्धुली सिन्धुलीमाढी, काठमाडौँको कालीमाटीमा सञ्चालनमा छन् । यस्तै गण्डकी प्रदेशको कास्की पोखरा, नवलपरासी कावासोती, लुम्बिनी प्रदेशको रुपन्देही बुटवल, बाँके नेपालगन्ज, कर्णाली प्रदेशको सुर्खेत वीरेन्द्रनगर र सुदूरपश्चिमको कैलालीको अत्तरियामा प्रयोगशाला सञ्चालनमा रहेका छन् । सरकारले तरकारीमा विषादीको अवशेषका बारेमा मापदण्ड निर्धारण गरेको छ । जस अनुसार ३५ प्रतिशतसम्म विषादीको अवशेष देखिए उपभोग गर्न मिल्छ । यसै गरी ३५ देखि ४५ प्रतिशत विषादीको अवशेष देखिए केही दिनलाई राखेर उपभोग गर्न मिल्छ । ४५ प्रतिशतभन्दा बढी विषादीको अवशेष देखियो भने खान नहुने अर्थात् नष्ट गर्नुपर्ने मापदण्ड छ । आव २०८१/८२ मा देशभर ११ हजार २०७ नमुना परीक्षण गर्दा ५९ नमुनामा खान नमिल्ने विषादीको अवशेष पाइएको थियो । २६ वटा नमुना केही दिन राखेर प्रयोग गर्न सकिने पाइएको थियो । यस अवधिमा खान नमिल्ने विषादीको अवशेष सबैभन्दा धेरै कैलालीको अत्तरियाको प्रयोगशालामा १३ वटा नमुना रहेका छन् भने सिन्धुलीको सिन्धुलीगढी प्रयोगशालामा खान नहुने विषादी प्रयोग नभएको पाइएको थियो । पचासी प्रतिशत तरकारीमाप्लान्ट क्वारेन्टाइन तथा विषादी व्यवस्थापन केन्द्रका अनुसार गएको वर्ष नेपालमा १६९ प्रकारका १८ लाख ६४ हजार ३८१ केजी विषादी भित्रिएको छ । जसमा सबैभन्दा धेरै ६६ वटा कीटनाशक, ढुसीनाशक ४८ वटा, झारनाशक ३९ वटा छन् भने अन्य सुलसुले, ब्याक्टेरिया, मुसानाशक, बायोलोजीका छन् । भित्रिएको विषादीमध्ये ८५ प्रतिशत हरियो तरकारी र फलफूलमा प्रयोग हुने गरेको सो केन्द्रले जनाएको छ ।",
      "link": "https://gorkhapatraonline.com/news/179240",
      "image": "https://gorkhapatraonline.com/storage/media/315774/conversions/kalimati-tarkari-original-thumb.jpg"
    },
    {
      "slug": "179124",
      "title": "विकासशील राष्ट्रमा स्तरोन्नतिको गृहकार्य",
      "timestamp": 1762819200000,
      "source": "gp",
      "content": "राष्ट्रिय योजना आयोगले नेपाल अल्पविकसित मुलुकबाट विकासशील राष्ट्रमा स्तरोन्नति गर्नेबारे छलफल थालेको छ ।   आयोगले पूर्वनिर्धारित समय २०८३ मङ्सिरसम्म मुलुक विकाशसील राष्ट्रमा स्तारोन्नतिका लागि हालसम्म प्राप्त भएका उपलब्धि, त्यसको समीक्षा, गर्नुपर्ने थप तयारी र अबको रणनीतिबारे सरोकारवालासँग छलफल भएको आयोगले जनाएको छ ।",
      "longContent": "काठमाडौँ, कात्तिक २५ गते । राष्ट्रिय योजना आयोगले नेपाल अल्पविकसित मुलुकबाट विकासशील राष्ट्रमा स्तरोन्नति गर्नेबारे छलफल थालेको छ । आयोगले पूर्वनिर्धारित समय २०८३ मङ्सिरसम्म मुलुक विकाशसील राष्ट्रमा स्तारोन्नतिका लागि हालसम्म प्राप्त भएका उपलब्धि, त्यसको समीक्षा, गर्नुपर्ने थप तयारी र अबको रणनीतिबारे सरोकारवालासँग छलफल भएको आयोगले जनाएको छ ।अर्थमन्त्री रामेश्वर खनालको अध्यक्षतामा सोमबार बसेको बैठकमा आयोगका पूर्वउपाध्यक्षहरू, पूर्वअर्थमन्त्रीहरू, निजी क्षेत्रका प्रतिनिधिमूलक संस्थाका प्रतिनिधि, मुख्य सचिव, सचिवलगायतसँग स्तोरोन्नतिबारे छलफल भएको आयोगका सदस्यसचिव गोकर्णमणि दुवाडीले जानकारी दिनुभयो । सचिव दुवाडीले बैठकमा सहभागीले स्तरोन्नतिलाई प्रभावकारी बनाउने विषयमा विभिन्न धारणा राखेको जानकारी दिनुभयो । “बैठकमा स्तरोन्नतिका विषयमा विभिन्न कोणबाट छलफल भयो,” उहाँले भन्नुभयो, “स्तरोन्नतिलाई अझै लाभग्राह्य र प्रभावकारी बनाउन विभिन्न सुझाव प्राप्त भएका छन् तर पनि अहिले कुनै निष्कर्ष निकालिएको छैन ।”स्तरोन्नतिका लागि एक वर्ष बाँकी रहेको र पछिल्लो आन्दोलनका कारण अर्थतन्त्रमा परेको नकारात्मक असरले थपेका अवस्थामा आयोगले स्तरोन्नतिबारे छलफल गरेको हो । आयोगका निवर्तमान उपाध्यक्ष शिवराज अधिकारीका अनुसार स्तरोन्नतिका लागि आयोगले विभिन्न मन्त्रालय तथा निकायलाई स्तारोन्नतिको तयारीका लागि गर्नुपर्ने काम तोकेर पठाएको थियो । ती काम कुन अवस्थामा पुगेका छन् र अन्तर्राष्ट्रिय निकायहरूले नेपाललाई के कस्ता सहयोग गर्न सक्छन् र लिन सकिन्छ भन्नेलगायतका विषयवस्तु पनि अब निक्र्योल हुनुपर्ने उहाँको भनाइ छ । “ठिक्क पास हुने अवस्थामा स्तरोन्नति हुनेभन्दा पनि पूर्वतयारीका सबै काम चुस्त र उपलब्धिमूलक बनाउने, सान्दर्भिक मूल्याङ्कन गर्दै स्तरोन्नतिलाई जनताको लाभसम्म जोड्न सक्ने हुनु पर्छ,” उहाँले भन्नुभयो, “आयोग मात्र नभएर समग्र संरचनाले यसमा अहिलेदेखि नै जागरुक हुनु पर्छ ।”छलफलमा सहभागी नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपालको विकासशील मुलुकमा स्तरोन्नतिको विषयमा पुनः मूल्याङ्कनसँगै समयसीमा कम्तीमा तीन वर्ष थप्नका लागि पहल गर्न आग्रह गर्नुभएको महासङ्घले जनाएको छ । उहाँले नेपाल गरिब मुलुकको सूचीबाट हटेर स्तरोन्नति हुने खुसीको विषय भए पनि स्तरोन्नतिपछि नेपालमा पर्ने प्रभावबारे विशेष गरी नीतिनिर्माता र योजनाविद् संवेदनशील हुनुपर्ने बताउनुभयो ।अध्यक्ष ढकालले बङ्गलादेशले पुनः मूल्याङ्कन गर्न संयुक्त राष्ट्रसङ्घलाई आग्रह गरिसकेको र त्यस्तै अवस्थामा रहेको नेपालमा पछिल्लो आन्दोलनपछि समय पर सार्नु उपयुक्त हुने सुझाव दिनुभएको थियो । “अहिलेको अवस्थामा जबरजस्ती धनी हुने गरी निजी क्षेत्रको उत्पादन र रोजगारीमा गम्भीर असर पर्ने निर्णय नगर्न सरकारसँग आग्रह गर्दछु,” उहाँले भन्नुभयो, “पछिल्लो प्रदर्शन, व्यवसायीको न्यून मनोबल, न्यून मागलगायतका कारणले अर्थतन्त्रमा जोखिम थपेको विषयलाई गम्भीर रूपमा मनन गर्नु पर्छ ।”यो निर्णयको मुख्य असर निजी क्षेत्रलाई पर्ने र विशेष गरी साना उद्यमी र महिलाको रोजगारी गुम्ने खतरा उत्पन्न हुने अध्यक्ष ढकालले धारणा थियो । साफ्टा अन्तर्गत उत्पत्तिको नियमसम्बन्धी हुने कडा सर्तले पार्ने प्रभावको मूल्याङ्कन विगतका अध्ययनमा नगरिएको, तयारी पोसाकमा हुने दुई तहका उत्पादन चक्रको असरलाई सूक्ष्म रूपमा नहेरिएको पनि बताउनुभयो ।",
      "link": "https://gorkhapatraonline.com/news/179124",
      "image": "https://gorkhapatraonline.com/storage/media/315560/conversions/rastriya-yojana-aayog_fkD3OF1NjU-original-thumb.jpg"
    },
    {
      "slug": "179123",
      "title": "शिवमले तिर्‍यो पहिलो किस्ता",
      "timestamp": 1762819200000,
      "source": "gp",
      "content": "डेडिकेटेड र ट्रङ्क लाइन महसुलको प्रिमियम महसुल विवादमा रहेको शिवम् सिमेन्टले बक्यौताबापत निर्धारित पहिलो किस्ताको रकम भुक्तान गरेको नेपाल विद्युत् प्राधिकरणले जनाएको छ । पहिलो किस्ता तिरेपछि मकवानपुरको हेटौँडामा रहेको उद्योगमा विद्युत् लाइन पनि जडान भइसकेको जनाइएको छ ।",
      "longContent": "गोरखापत्र समाचारदाताकाठमाडौँ, कात्तिक २५ गते । डेडिकेटेड र ट्रङ्क लाइन महसुलको प्रिमियम महसुल विवादमा रहेको शिवम् सिमेन्टले बक्यौताबापत निर्धारित पहिलो किस्ताको रकम भुक्तान गरेको नेपाल विद्युत् प्राधिकरणले जनाएको छ । पहिलो किस्ता तिरेपछि मकवानपुरको हेटौँडामा रहेको उद्योगमा विद्युत् लाइन पनि जडान भइसकेको जनाइएको छ । प्राधिकरणले गत असोज १२ गतेको सूचनाबमोजिम बक्यौताको किस्ता तिर्न नआएको भन्दै यही कात्तिक ४ गते सो उद्योगको विद्युत् आपूर्ति विच्छेद गरिदिएको थियो । शिवम्ले २०७२ माघदेखि २०७५ वैशाखसम्ममा डेडिकेटेड तथा ट्रङ्क लाइन प्रयोगबापतको प्रिमियम महसुलको पहिलो किस्ता बुझाएको हो । शिवम्को ६६ करोड ८९ लाख रुपियाँ बक्यौता छ । बक्यौतालाई २८ किस्तामा विभाजन गरी शिवम्ले दुई करोड ३८ लाख रुपियाँ बराबरको पहिलो किस्ता बुझाएको प्राधिकरणले जनाएको छ ।",
      "link": "https://gorkhapatraonline.com/news/179123",
      "image": "https://gorkhapatraonline.com/storage/media/315559/conversions/44-original-thumb.jpg"
    },
    {
      "slug": "179121",
      "title": "मुगु भन्सार : वर्षमा सोह्र दिन खुला, राजस्व दुई लाख",
      "timestamp": 1762819200000,
      "source": "gp",
      "content": "जिल्लाको उत्तरी भेगमा पर्ने तिब्बतसँग जोडिएको मुगुको माथिल्लो मुगुमकार्मारोङ गाउँपालिका–२, मुगुगाउँमा रहेको मुगु भन्सार कार्यालयले यो आर्थिक वर्षको १६ दिनमा दुई लाख ५३ हजार राजस्व सङ्कलन गरेको छ ।",
      "longContent": "हरिकृष्ण ऐडी मुगु, कात्तिक २५ गते । जिल्लाको उत्तरी भेगमा पर्ने तिब्बतसँग जोडिएको मुगुको माथिल्लो मुगुमकार्मारोङ गाउँपालिका–२, मुगुगाउँमा रहेको मुगु भन्सार कार्यालयले यो आर्थिक वर्षको १६ दिनमा दुई लाख ५३ हजार राजस्व सङ्कलन गरेको छ । चीन सरकारले वर्षको एक पटक दुई साताका लागि मात्र नाका खुला गर्दा माथिल्लो मुगु भन्सार कार्यालय पनि वर्षको १६ दिन कार्यालय खुला भएको थियो । मुगु भन्सार कार्यालयका प्रमुख प्रकाश धामीका अनुसार चीन सरकारले वर्षको १६ दिन हाटबजार लागेको समयमा उक्त अवधिभर कार्यालय खोल्ने गर्छ । उहाँका अनुसार चालु आव २०८१२/८३ को साउन २५ देखि भदौ ९ सम्म नाक्चेलाङ्ना नाकाबाट आयात भएका वस्तुबाट दुई लाख रुपियाँभन्दा बढी राजस्व सङ्कलन भएको हो । आयात भएका वस्तु तयारी पोसाक, खाद्यान्न, उन, घिउ, चिनी, चिनियाँ रक्सीबाट दुई लाख ५३ हजार रुपियाँ राजस्व सङ्कलन भएको छ ।मुगुमा रहेको इलाका प्रहरी चौकीले सेवाग्राहीले ल्याएका विभिन्न सामग्री सुरक्षाकर्मीले चेकजाँच र नियन्त्रणमा सहयोग नगरिदिँदा राजस्व सङ्कलन कम भएको भन्सार प्रमुख धामीले गुनासो गर्नुभयो । जिल्ला प्रहरी कार्यालय मुगुका प्रहरी नायब उपरीक्षक रविराज थपलियाले मुगु भन्सार कार्यालयले जिल्ला प्रहरी कार्यालय मुगुसँग समन्वय गरी कार्यसम्पादन गर्नुपर्ने बताउनुभयो । नाक्चेलाङ्ना नाका दुई दशकदेखि बन्द छ ।  बाह्रै महिना नाका नखोलिँदा सीमावर्ती क्षेत्रमा बसोबास गर्ने स्थानीय बासिन्दा र जिल्लाका समुदायले प्रत्यक्ष रूपमा कठिनाइ भोग्नु परेको छ ।मुगुमकार्मारोङ गाउँपालिका–२ का तत्कालीन वडाध्यक्ष कार्मा लामाका अनुसार दुई दशकअघि जिल्लाको उत्तरी भेगमा पर्ने तिब्बती नाक्चेलाङ्ना नाका चीनको स्थानीय सरकारले वर्षको पाँच महिनासम्म हाटबजार व्यापार व्यवसायका लागि खुला गर्ने गरेको थियो तर अहिले भने वर्षको एक पटक एक साताका लागि मात्र खुला हुने गरेको छ । उक्त नाका एक साता मात्र खुला गरिदिँदा मुगुका सीमावर्ती बस्तीका बासिन्दालगायत मुगाली र छिमेकी जिल्लाका नागरिकले सास्ती भोग्नु परेको छ ।   लामो समयसम्म नाका नखुल्दा तिब्बतबाट आयात गरिने वस्तु र निर्यात हुने वस्तु खरिदबिक्री गर्न नपाउँदा मुगुमकार्मारोङ गाउँपालिका–१ देखि ९ सम्मका बस्ती चिताई, दोल्फु मुगु, कार्ती, किम्री, खारी, ताखा, दाउरा, सेरोग, पुअ, रिउस, मह, माग्रीलगायतका बस्तीका बासिन्दाले सास्ती खेप्नु परेको छ ।",
      "link": "https://gorkhapatraonline.com/news/179121",
      "image": "https://gorkhapatraonline.com/storage/media/315557/conversions/vansar-mugu-hari-original-thumb.jpg"
    },
    {
      "slug": "179119",
      "title": "धान उत्पादन घट्ने",
      "timestamp": 1762819200000,
      "source": "gp",
      "content": "यस वर्ष मुलुकभर धान उत्पादन घट्ने अनुमान गरिएको छ । असोज र कात्तिकमा आएको वर्षा र बाढीका कारण धानमा क्षति पुगेकाले चारदेखि पाँच लाख मेट्रिक टन कमी आउने कृषि तथा पशुपन्छी विकास मन्त्रालयले अनुमान गरेको छ ।",
      "longContent": "काठमाडौँ, कात्तिक २५ गते । यस वर्ष मुलुकभर धान उत्पादन घट्ने अनुमान गरिएको छ । असोज र कात्तिकमा आएको वर्षा र बाढीका कारण धानमा क्षति पुगेकाले चारदेखि पाँच लाख मेट्रिक टन कमी आउने कृषि तथा पशुपन्छी विकास मन्त्रालयले अनुमान गरेको छ । मन्त्रालयका प्रवक्ता डा. जानुका पण्डितले यस वर्ष धानको उत्पादनमा कमी आउने देखिएको जानकारी दिनुभयो । बेमौसमी वर्षा र डुबानका कारण पाकेको धानमा क्षति पु¥याएकाले पनि उत्पादनमा कमी आउने अनुमान गरिएको उहाँले जानकारी दिनुभयो । सातै प्रदेशबाट धानको तथ्याङ्क सङ्कलन भइरहेको उहाँले जानकारी दिनुभयो ।  यस वर्ष मधेश प्रदेशमा सुक्खा र खडेरीका कारण किसानले समयमा धान रोप्न पाएका थिएनन् । खडेरीका कारण कम क्षेत्रफलमा धान रोपाइँ भएको र पछि आएको बैमौसमी वर्षाले धानको उत्पादन कमी आउने देखिएको मन्त्रालयले जनाएको छ । बाढी र वर्षाले पु¥याएको क्षतिको प्रारम्भिक विवरण आए पनि अन्तिम विवरण सङ्कलन गर्ने काम भइरहेको मन्त्रालयले जनाएको छ । धान उत्पादन बढी हुने तराईका जिल्लामा वर्षा र डुबानले ठुलो क्षति पु¥याएको छ । असोज दोस्रो साता आएको वर्षाले कोशी र मधेश प्रदेशमा बढी क्षति पु¥याएकाले उत्पादनमा कमी आउने देखिएको मन्त्रालयले जनाएको छ ।  मुलुकभर गत वर्ष ५९ लाख ५५ हजार ४७६ मेट्रिक टन धान उत्पादन भएको थियो । मुलुकभर १३ लाख हेक्टर क्षेत्रफलमा धान रोपाइँ भएको थियो । यो वर्ष गत वर्षको तुलनामा २७ हेक्टर क्षेत्रफलमा धान रोपाइँ कम भएकाले पनि उत्पादनमा कमी आउने मन्त्रालयले जनाएको छ । मनसुन सकिएपछि गत असोजमा आएको बेमौसमी वर्षाले कोशी प्रदेशमा ५६ हजार मेट्रिक टन बराबरको धानबालीमा क्षति भएको मन्त्रालयको तथ्याङ्क छ । यस्तै मधेश प्रदेशमा छ हजार ५३ हेक्टर क्षेत्रफलमा लगाएको २३ हजार ६६४ मेट्रिक टन धानबालीमा क्षति पुगेको छ । असोज दोस्रो साता आएको वर्षा र बाढीका कारण सबैखाले बाली, चौपाया र कृषि पूर्वाधारसहित तीन प्रदेशमा तीन अर्ब ५५ करोड रुपियाँ बराबरको क्षति भएको छ । कात्तिकमा आएको वर्षा र डुबानले पारेको क्षतिको तथ्याङ्क सङ्कलनको काम भइरहेको मन्त्रालयले जनाएको छ । बाढीले कर्णाली र सुदूरपश्चिम प्रदेशमा असर नपु¥याए पनि अन्य प्रदेशमा भने क्षति भएको छ । वर्षाले धान, तरकारी, मत्स्य, पशुपन्छीमा क्षति पु¥याएको छ । यसैबिच स्थानीय उत्पादनले माग धान्न नसक्दा बर्सेनि ठुलो परिमाणमा धानचामल आयात हुने गरेको छ । यो वर्ष पनि उत्पादन कम हुँदा धानचामलको आयात थप बढ्ने देखिएको छ । भन्सार विभागको तथ्याङ्क अनुसार आर्थिक वर्ष २०८१/८२ मा २१ अर्ब ५२ करोड ३७ लाख ८४ हजार रुपियाँ बराबरको पाँच लाख ३३ हजार ७१५ मेट्रिक टन धान आयात भएको थियो । यस्तै १८ अर्ब ६६ करोड ५९ लाख ३१ हजार रुपियाँ बराबरको दुई लाख ४१ हजार ५५३ मेट्रिक टन चामल आयात भएको थियो । स्थानीय उत्पादनले माग धान्न नसक्नु र मसिनो चामल खाने बानीका गर्दा पनि बाहिरी मुलुकबाट धानचामल आयात हुने गर्छ ।",
      "link": "https://gorkhapatraonline.com/news/179119",
      "image": "https://gorkhapatraonline.com/storage/media/315555/conversions/dhan-kharid-original-thumb.jpg"
    },
    {
      "slug": "179118",
      "title": "खाद्यलाई शोधभर्ना समस्या",
      "timestamp": 1762819200000,
      "source": "gp",
      "content": "किसानले सरकारबाट तोकिएको न्यूनतम समर्थन मूल्यमा धान बेच्न नपाएको समस्या यस वर्ष पनि दोहोरिएको छ । सरकारले विगतका वर्ष जस्तै असार, साउनमै बर्खे धानको न्यूनतम समर्थन मूल्य तोके पनि त्यस अनुसार बजारको व्यवस्था नहुँदा विगतकै समस्या दोहोरिएको हो ।",
      "longContent": "काठमाडौँ, कात्तिक २५ गते । किसानले सरकारबाट तोकिएको न्यूनतम समर्थन मूल्यमा धान बेच्न नपाएको समस्या यस वर्ष पनि दोहोरिएको छ । सरकारले विगतका वर्ष जस्तै असार, साउनमै बर्खे धानको न्यूनतम समर्थन मूल्य तोके पनि त्यस अनुसार बजारको व्यवस्था नहुँदा विगतकै समस्या दोहोरिएको हो । सरकारले तोकेको न्यूनतम समर्थन मूल्यमा खाद्य व्यवस्था तथा व्यापार कम्पनीमार्फत किसानको धान खरिद गर्ने र बजार भाउभन्दा बढी मूल्य बराबरको रकम सरकारबाट शोधभर्ना हुने आश्वासन दिइएको छ । सरकारले भने अनुसार खाद्य कम्पनीले केही ठाउँबाट धान किन्न सुरु गरेको छ । खाद्य कम्पनीलाई धान बेच्न सबैतिरका किसानको तँछाडमछाड छ । त्यसका लागि किसान रातभर लाइन बसेका छन् । निश्चित क्षमता र स्रोत भएको कम्पनीले भने सबै किसानको किन्न सक्ने अवस्था छैन । कम्पनीका प्रमुख कार्यकारी अधिकृत रमेश आचार्यले सीमित स्रोत र क्षमताका कारण सबै किसानको धान खरिद गर्न सक्ने अवस्था नहरेको बताउनुभयो । आफैँ व्यापार गरेर पालिनुपर्ने कम्पनीले सरकारबाट शोधभर्ना हुने सर्तमा बजार भाउभन्दा बढी मूल्यको धान खरिद गरेर सरकारबाट शोधभर्ना नभए कसरी बजार भाउभन्दा सस्तोमा बेच्ने ? उहाँले प्रश्न गर्नुभयो । खाद्य कम्पनीका अनुसार सरकारबाट शोधभर्ना हुने वा नहुने भन्ने विषय टुङ्गो नलाग्दा अन्योल बढेको छ । कम्पनीका प्रमुख कार्यकारी अधिकृत आचार्यले यस वर्षका लागि खरिद गर्ने एक लाख ८० हजार क्विन्टल धान सरकारले तोकिएको समर्थन मूल्यमा खरिद गर्ने र बढी मूल्य तिरे बराबरको रकम सरकारबाट निकासा हुने विषय टुङ्गो नलाग्दा खरिद प्रक्रिया नै स्थगत गर्नुपर्ने अवस्था आएको गुनासो गर्नुभयो । उहाँका अनुसार शोधभर्ना रकम निकास गर्न उद्योग, वाणिज्य तथा आपूर्ति मन्त्रालयलाई बारम्बार आग्रह गरिएको छ ।उक्त मन्त्रालयका सहसचिव शिवराम पोखरेलले खाद्य कम्पनीले बढी रकम तिरेर धान खरिद गरेबापत शोधभर्ना गर्न आवश्यक रकमको निकासाका लागि अर्थ मन्त्रालयलाई आग्रह गरेको जानकारी दिनुभयो । धान मिल वा गल्लावालाले तिर्नेभन्दा प्रतिक्विन्टल ४३४ रुपियाँ बढी तिरेर खरिद गरे बराबरको रकम निकासाका लागि अर्थसँग आग्रह गरेको उहाँको भनाइ छ । बजेट निकास हुने आधारसहित यस विषयमा अर्थमन्त्री रामेश्वर खनाललाई जानकारी गराइएकाले बजेट निकासा हुनेमा धेरै आशावादी रहेको आपूर्ति महाशाखा प्रमुखसमेत रहनुभएको पोखरेलले बताउनुभयो । खाद्य कम्पनीका अनुसार सरकारी स्वामित्वको कम्पनीले सरकारको निर्णय मान्दा आठ वर्षदेखिको एक अर्ब ४८ करोड भुक्तानी लिन बाँकी छ । यस वर्ष अझै थपिएको छ । सरकारले आव २०८२/८३ का लागि तोकेको धानको न्यूनतम समर्थन मूल्यमा मोटा धान प्रतिक्विन्टल तीन हजार ४६३ रुपियाँ र मध्यम धान प्रतिक्विन्टल तीन हजार ६२८ रुपियाँ छ । सरकारले तोकेको त्यो मूल्य किसानलाई तिरेर खाद्य कम्पनी र केही साना किसान सहकारीले सरकारबाट शोधभर्ना पाउने सर्तमा खरिद गर्दै आएका छन् । खुला बजारमा गल्लावालाले मोटा र मध्यम धान क्रमशः प्रतिक्विन्टल तीन हजार र तीन हजार १२५ रुपियाँभन्दा सस्तोमा खरिद गर्दै आएका छन् । त्यसैले किसान खाद्य कम्पनीको डिपोमा धान बिक्री गर्न रातदिन नभनी लाइन बसेका छन् । खाद्यबाट हालसम्म ३० हजार क्विन्टल धान खरिदखाद्य कम्पनीका अनुसार सोमबारसम्म ३० हजार क्विन्टल धान खरिद गरेको छ । कम्पनीका प्रवक्ता माधव मिश्रले सुदूरपश्चिम प्रदेशका कैलाली, कञ्चनपुर, लुम्बिनी प्रदेशको बर्दियाको राजापुर र बाँकेको नेपालगन्ज र कर्णाली प्रदेशको सुर्खेतबाट हालसम्म त्यो बराबरको धान खरिद गरेको जानकारी दिनुभयो । उहाँका अनुसार खाद्य कम्पनीले करिब दुई सय क्विन्टल मध्यम धान र बाँकी सबै मोटा धान खरिद गरेको छ ।",
      "link": "https://gorkhapatraonline.com/news/179118",
      "image": "https://gorkhapatraonline.com/storage/media/315554/conversions/khadya-office--original-thumb.jpg"
    },
    {
      "slug": "179115",
      "title": "वर्ल्डलिङ्कले ल्यायो राउटरमा सिक्सजी",
      "timestamp": 1762819200000,
      "source": "gp",
      "content": "इन्टरनेट सेवाप्रदायक वर्ल्डलिङ्कले विद्यमान फाइभजी राउटरभन्दा ४० प्रतिशत बढी कभरेज र चार गुणासम्म उच्च डेटा क्षमताको राउटर प्रविधि सिक्सजी ल्याएको छ ।",
      "longContent": "गोरखापत्र समाचारदाता काठमाडौँ, कात्तिक २५ गते । इन्टरनेट सेवाप्रदायक वर्ल्डलिङ्कले विद्यमान फाइभजी राउटरभन्दा ४० प्रतिशत बढी कभरेज र चार गुणासम्म उच्च डेटा क्षमताको राउटर प्रविधि सिक्सजी ल्याएको छ । वल्र्डलिङ्कका अध्यक्ष एवं प्रबन्ध निर्देशक दिलीप अग्रवालले उक्त प्रविधिको औपचारिक सुरुवात गर्दै नयाँ सिक्सजी राउटरले घरमा रहेका धेरै डिभाइसको लोड सजिलै व्यवस्थापन गर्ने, फोरके स्ट्रिमिङमा बफरिङ नहुने, अनलाइन गेमिङको लेटेन्सी कम हुने तथा जुम कलमा अवरोध नहुने बताउनुभयो । वल्र्डलिङ्कले यसमा प्राविधिक साझेदारका रूपमा नोकियालाई ल्याएको छ । नोकियाका प्रतिनिधिले नयाँ प्रविधिले नेपालको फिक्स्ड ब्रोडब्यान्ड सेवा विस्तार सहज हुने बताए । नोकियाका मार्केट डेभलपमेन्ट डिरेक्टर नेमानिया पिलिपोभिकले सेवा प्रवाह र नेपालको अर्थतन्त्र सुधारमा सहयोग पुग्ने विश्वास व्यक्त गर्नुभयो । वल्र्डलिङ्कका प्रमुख कार्यकारी अधिकृत केशव नेपालले वाइफाई सिक्स राउटरको मूल्य निर्धारण गर्दा जतिसक्दो सस्तोमा दिन खोजिएको दाबी गर्नुभयो । दिइएको जानकारी अनुसार भारत र अन्य विकसित देशको दरभन्दा सस्तोमा यो प्रविधि उपभोक्तालाई दिइएको छ ।",
      "link": "https://gorkhapatraonline.com/news/179115",
      "image": "https://gorkhapatraonline.com/storage/media/315551/conversions/World-link-6g-original-thumb.jpg"
    },
    {
      "slug": "179114",
      "title": "एनसेलको ‘११:११ एनसेल एप क्याम्पेन’ आज",
      "timestamp": 1762819200000,
      "source": "gp",
      "content": "एनसेलले ‘११:११ एनसेल एप क्याम्पेन’ सञ्चालनमा ल्याएको छ । जस अन्तर्गत मङ्गलबार एनसेल एपमार्फत दुई सय रुपियाँ वा सोभन्दा बढीको प्याक खरिद गर्ने वा रिचार्ज गर्ने ग्राहकमध्ये ११ जनाले ११ दिन समयसीमा भएको ११ जिबी डेटा निःशुल्क पाउने कम्पनीले जनाएको छ ।",
      "longContent": "गोरखापत्र समाचारदाताकाठमाडौँ, कात्तिक २५ गते । एनसेलले ‘११:११ एनसेल एप क्याम्पेन’ सञ्चालनमा ल्याएको छ । जस अन्तर्गत मङ्गलबार एनसेल एपमार्फत दुई सय रुपियाँ वा सोभन्दा बढीको प्याक खरिद गर्ने वा रिचार्ज गर्ने ग्राहकमध्ये ११ जनाले ११ दिन समयसीमा भएको ११ जिबी डेटा निःशुल्क पाउने कम्पनीले जनाएको छ ।मङ्गलबार एक दिन सञ्चालन हुने अफरको उद्देश्य प्रिपेड ग्राहकलाई डेटाले पुरस्कृत गर्नुका साथै विश्वव्यापी ११:११ ट्रेन्डसँग मेल खाने रमाइलो तथा आकर्षक अनुभव प्रदान गर्नु रहेको कम्पनीले जनाएको छ ।‘वन स्टप सेल्फ केयर एप’ का रूपमा चिनिने एनसेल एपमार्फत ग्राहकले विभिन्न भ्वाइस तथा डेटा प्याक खरिद गर्न, अनलाइन रिचार्ज गर्न, मासिक बिल हेर्न, आफ्नो उपयोग गर्न बाँकी सेवा हेर्न, रोमिङसहितका सेवा सक्रिय/निष्क्रिय गर्न र गिफ्टका रूपमा सेवाका विभिन्न प्याक पठाउन पनि सक्ने कम्पनीले जनाएको छ ।एपमा अनलाइन तथा अफलाइन गेम खेल्ने, समाचार हेर्न सकिनेलगायतका अन्य रोमाञ्चक सुविधा पनि उपलब्ध रहेको कम्पनीले जनाएको छ । ग्राहकले गुगल प्ले स्टोर वा एप स्टोरबाट एनसेल एप डाउनलोड गरी एपका सेवाको फाइदा लिन सक्ने कम्पनीले जनाएको छ ।",
      "link": "https://gorkhapatraonline.com/news/179114",
      "image": "https://gorkhapatraonline.com/storage/media/315550/conversions/Untitled-1-original-thumb.jpg"
    },
    {
      "slug": "179113",
      "title": "‘भ्वाइस’ को व्यवसाय बन्द हुन सक्ने आकलन",
      "timestamp": 1762819200000,
      "source": "gp",
      "content": "इन्टरनेटमा आधारित गतिविधि बढ्दा भ्वाइस सेवा उपलब्ध गराइरहेका सेवाप्रदायकको व्यवसाय नै बन्द हुने सम्भावना बढेको नियामक नेपाल दूरसञ्चार प्राधिकरणले प्रक्षेपण गरेको छ । खास गरी ती सेवाप्रदायकको आय निरन्तर रूपमा घट्दै गइरहेकाले यस्तो जोखिमको सम्भावना देखिएको नियामकको निष्कर्ष छ ।",
      "longContent": "काठमाडौँ, कात्तिक २५ गते । इन्टरनेटमा आधारित गतिविधि बढ्दा भ्वाइस सेवा उपलब्ध गराइरहेका सेवाप्रदायकको व्यवसाय नै बन्द हुने सम्भावना बढेको नियामक नेपाल दूरसञ्चार प्राधिकरणले प्रक्षेपण गरेको छ । खास गरी ती सेवाप्रदायकको आय निरन्तर रूपमा घट्दै गइरहेकाले यस्तो जोखिमको सम्भावना देखिएको नियामकको निष्कर्ष छ । एकातिर अत्यधिक करका कारण बढिरहेको सञ्चालन खर्च र अर्कातिर सेवाको मूल्य प्रभावित हुँदा भ्वाइस सेवाप्रदायकको भविष्यप्रति नियामकले चुनौती देखेको हो । प्राधिकरणले हालै सार्वजनिक गरेको गत आर्थिक वर्ष २०८१/८२ को वार्षिक प्रतिवेदनले व्यवसाय बन्द हुने सम्भावना कम गर्न नियामकीय उपकरण प्रयोगमा ल्याउनुपर्ने आवश्यकता औँल्याएको छ । ‘सेवाप्रदायकको आयको स्तर कायम गर्दै आगामी दिनमा सञ्चालन आयमा वृद्धि गर्ने नियामकीय उपकरण प्रयोगमा ल्याउनुपर्ने’ प्रतिवेदनमा उल्लेख छ । भ्वाइस सेवाप्रदायकको अस्तित्व नै सङ्कटमा देखेको प्राधिकरणले अर्कातिर यस्तो सेवाबाट प्राप्त हुने राजस्व बढाएर सेवाप्रदायकको वित्तीय दिगोपना कायम गर्नुपर्र्ने चुनौती पनि उल्लेख गरेको छ । सेवाप्रदायकले सरकारले यस क्षेत्रलाई अत्यधिक करको दायित्व कायम गरेकाले सेवा सञ्चालनमै कठिनाइ देखा पर्न थालेको गुनासो गर्दै आएका छन् । एकातिर घट्दो आम्दानी र अर्कातिर बढ्दो सञ्चालन आयका कारण दूरसञ्चार क्षेत्र यतिबेला सङ्कटपूर्ण अवस्थाबाट गुज्रिरहेको छ । अहिले नेपालमा सरकारी स्वामित्वको नेपाल टेलिकम र निजी क्षेत्रबाट सञ्चालित एनसेलले भ्वाइस सेवा उपलब्ध गराइरहेका छन् । यी कम्पनीले भ्वाइसबाट प्राप्त गर्ने आम्दानी पछिल्लो समय निरन्तर घटिरहेको छ । पाँच वर्षमा तेह्र अर्ब गुम्योभ्वाइस सेवाप्रदायकको आम्दानी पछिल्लो पाँच वर्षमा वार्षिक १३ अर्ब रुपियाँले गुमेको देखिन्छ । प्राधिकरणको तथ्याङ्क अनुसार आव २०७६/७७ मा कुल ८१ अर्ब २० करोड रुपियाँ आम्दानी गरेका यी सेवाप्रदायकको १३ अर्ब रुपियाँले आम्दानी घटेर आव २०८०/८१ मा ६८ अर्ब ११ करोड रुपियाँमा खुम्चिएको छ । पुससम्म अन्तिम विवरण बुझाउने समय बाँकी हुने भएकाले गत आवको विवरण प्रतिवेदनमा समेटिएको छैन । सेवाप्रदायकको पाँच वर्षको आम्दानीको प्रवृत्ति हेर्दा यो निरन्तर घट्दो क्रममै देखिन्छ । आव २०७७/७८ मा ७५ अर्ब ७१ करोड रुपियाँ आम्दानी गरेका सेवाप्रदायकले अर्को वर्ष केही बढाएर ७७ अर्ब रुपियाँ पु¥याए पनि त्यसलगत्तै आव २०७९/८० मा आम्दानी घटेर ७२ अर्ब ८४ करोड रुपियाँ पुगेको छ । इन्टरनेट सेवाप्रदायकले आक्रामक रूपमा गरिरहेको बजार विस्तार र फोनकै लागि म्यासेन्जर, ह्वाट्सएप, भाइबर जस्ता ओभर दी टप (ओटिटी) सेवाप्रदायकको बढ्दो प्रयोगले दूरसञ्चार सेवाप्रदायकको भ्वाइस कलको आम्दानी घटाएको छ । अन्तर्राष्ट्रिय कलबाट प्राप्त हुने अत्यधिक नाफासहितको आम्दानी पनि ओटिटी सेवाप्रदायकले खोसिदिँदा भ्वाइस सेवाप्रदायकहरू आम्दानी सङ्कुचनको अवस्थामा पुगेका छन्, जसलाई एक दर्जन करको भारले दबाबमा राखेको छ । भ्वाइस सेवाप्रदायकले अहिले दूरसञ्चार प्राधिकरणलाई लाइसेन्स दस्तुर, स्पेक्ट्रम शुल्क, ग्रामीण दूरसञ्चार विकास कोष र रोयल्टी शीर्षकमा बार्षिक छ अब रुपियाँभन्दा बढी बुझाउँदै आएका छन् । यसबाहेक फ्रिक्वेन्सी शुल्क वार्षिक करिब दुई अर्ब रुपियाँ र नवीकरण दस्तुरको किस्ताबापत पनि उत्तिकै शुल्क बुझाउनुपर्ने दायित्व सेवाप्रदायकलाई छ ।  त्यस्तै मूल्य अभिवृद्धि कर, अन्तःशुल्क, भन्सार महसुल, स्वामित्व कर, दूरसञ्चार सेवा शुल्क र टिडिएसलगायत शीर्षकमा यी सेवाप्रदायकले वार्षिक अर्र्बौं रुपियाँ सरकारको राजस्व खातामा दाखिला गर्दै आएका छन् । प्राधिकरणको पछिल्लो तथ्याङ्क अनुसार चार लाख १३ हजारले फिक्स्ड लाइनमार्फत भ्वाइस सेवा उपयोग गर्छन् भने दुई करोड ९३ लाख वटा सिमकार्ड बिक्री भएको छ, जसलाई प्राधिकरणले मोबाइल भ्वाइस प्रयोगकर्ताका रूपमा वर्गीकरण गर्छ । कुल मोबाइल भ्वाइस प्रयोगकर्तामध्ये एक करोड ५७ लाख ६८ हजार नेपाल टेलिकम र एक करोड ३९ लाख ८१ हजार एनसेलका ग्राहक छन् । त्यस्तै इन्टरनेटतर्फ निजी सेवाप्रदायकका २९ लाख २५ हजार र टेलिकमको एफटिटिएचका तीन लाख ३१ हजारसहित ३२ लाख ५७ हजार ग्राहक छन् । त्यस्तै मोबाइलमार्फत इन्टरनेट प्रयोग गर्नेको सङ्ख्या दुई करोड ५८ लाख रहेको प्राधिकरणको तथ्याङ्क छ । जसमध्ये आठ लाख ३४ हजार थ्रिजी र दुई करोड ५८ लाख फोरजी प्रयोगकर्ता छन् ।",
      "link": "https://gorkhapatraonline.com/news/179113",
      "image": "https://gorkhapatraonline.com/storage/media/315549/conversions/jamal-original-thumb.jpg"
    },
    {
      "slug": "179112",
      "title": "मेलम्ची विवाद मिलाउन आग्रह",
      "timestamp": 1762819200000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले मेलम्ची खानेपानी आयोजनाको मुहान क्षेत्रमा भइरहेको अवरोध हटाउन आवश्यक पहल गरिदिन हेलम्बु गाउँपालिकालाई आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, कात्तिक २५ गते । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले मेलम्ची खानेपानी आयोजनाको मुहान क्षेत्रमा भइरहेको अवरोध हटाउन आवश्यक पहल गरिदिन हेलम्बु गाउँपालिकालाई आग्रह गर्नुभएको छ ।प्रधानमन्त्री सुशीला कार्कीले सोमबार मेलम्ची खानेपानीमा देखिएको समस्या समाधान गर्न निर्देशन दिनुभएको थियो । अहिले खानेपानी मन्त्रालयका जिम्मेवारी प्रधानमन्त्री कार्कीले नै समालिरहनुभएको छ । विगतमा गरिएका सम्झौता कार्यान्वयन माग राखी आयोजना प्रभावितले मुहान बन्द गर्दा काठमाडौँ उपत्यकामा खानेपानी ल्याउन रोकिएपछि सोमबार मन्त्री घिसिङले हेलम्बु गाउँपालिकाका अध्यक्ष निमाग्याल्जेन शेर्पालाई समस्या समाधानका लागि आवश्यक पहल र सहयोग गरिदिन आग्रह गर्नुभएको उहाँको सचिवालयले जनाएको छ । विगतमा गरिएका सहमति र अहिले राखिएका माग वार्ता र छलफलबाट समाधान गर्न सरकार तयार रहेको उल्लेख गर्दै मन्त्री घिसिङले मेलम्चीबाट पानी आउन बन्द हुँदा काठमाडौँ उपत्यकामा खानेपानी समस्या देखिन थालिसकेकाले यसमा गम्भीर बनिदिन आग्रह गर्नुभयो । हेलम्बु गाउँपालिकाका अध्यक्ष शेर्पाले विगतमा गरिएका सम्झौता सरकारले कार्यान्वयन गर्नुपर्ने बताउनुभयो । आयोजनाले लिएको जग्गा तथा घरभाडा, विगतको निर्माण व्यवसायी सिएमसीका सामान आपूर्तिकर्ता पाउनुपर्ने रकम भुक्तानी गर्नुपर्ने, मेलम्ची बजारदेखि–मेलम्ची घ्याङसम्मको सडक निर्माण गरिनुपर्ने, मेलम्ची नदीबाट पथान्तरणपछि सुन्दरीजलमा प्राप्त हुने पानीको परिमाणका आधारमा काठमाडौँ उपत्यकाका खानेपानी लिमिटेडले बिक्री गरेबापतको २५ प्रतिशत हेलम्बु गाउँपालिका विकासका लागि उपलब्ध गराउनुपर्ने बताउनुभयो ।",
      "link": "https://gorkhapatraonline.com/news/179112",
      "image": "https://gorkhapatraonline.com/storage/media/315548/conversions/11-original-thumb.jpg"
    },
    {
      "slug": "178975",
      "title": "‘कृषि र कृषकलाई उच्च प्राथमिकता’",
      "timestamp": 1762732800000,
      "source": "gp",
      "content": "कृषि तथा पशुपन्छी विकासमन्त्री डा. मदन परियारले कृषकको मनोबल उच्च राख्न सरकारले कृषिमा आधुनिकीकरण तथा प्रविधिको उच्चतम प्रयोग गरी कृषकलाई प्रोत्साहन हुने गरी गृहकार्य गरिरहेको जानकारी दिनुभएको छ ।",
      "longContent": "पर्सा समाचारदातापर्सा, कात्तिक २४ गते । कृषि तथा पशुपन्छी विकासमन्त्री डा. मदन परियारले कृषकको मनोबल उच्च राख्न सरकारले कृषिमा आधुनिकीकरण तथा प्रविधिको उच्चतम प्रयोग गरी कृषकलाई प्रोत्साहन हुने गरी गृहकार्य गरिरहेको जानकारी दिनुभएको छ ।पर्सा, बारा र सर्लाहीका कृषकसँग कृषि क्षेत्रको स्थलगत निरीक्षण तथा अनुगमनका क्रममा मन्त्री परियारले कृषकका समस्या सम्बोधन गर्दै सरकारले कृषिमा आधुनिकीकरण गर्न तथा बिचौलियाको चलखेल हुन नदिन कृषिमा सबैभन्दा बढी प्रयोग हुने रासायनिक मलखादको बिक्रीवितरण तथा सहज रूपमा कृषकको घरआँगनसम्म पुग्ने वातावरणको निर्माण गर्न लागेको बताउनुभयो । उहाँले यसका लागि मन्त्रालयले सफ्टवेयरको प्रयोग गरी अनलाइन प्रणालीबाट किसानले सहज रूपमा मलखाद पाउने व्यवस्था गर्न लागेको बताउनुभयो । मलखादमा सरकारले बर्सेनि २९ अर्ब रुपियाँ अनुदान दिँदै आएको उहाँले जानकारी दिनुभयो । उहाँले सरकारले राँगाभैँसी खरिद, गोठ निर्माण र घाँस लगाउन किसानलाई ५० प्रतिशतसम्म अनुदान दिने व्यवस्था मिलाएको पनि जानकारी दिनुभयो ।सरकारले माछापालनमा पनि ठुलो अनुदान दिँदै आएको भए पनि भारतीय माछासँग नेपाली माछापालक किसानले प्रतिस्पर्धा गर्न नसक्ने अवस्था बुझ्न आफूसँगै आएका कृषि विभागका महानिर्देशक प्रकाश सञ्जीवलाई मन्त्री परियारले निर्देशन दिनुभयो ।उहाँले सरकारले ल्याएको कृषि आधुनिकीकरण परियोजना अन्तिम चरणमा पुगेकाले अब बनाइने परियोजनामा कृषकलाई उच्च प्राथमिकतामा राखेर नयाँ प्रविधिको पहुँच बढाउने गरी नयाँ ढङ्गले अगाडि बढाउने प्रतिबद्धता व्यक्त गर्नुभयो । कृषि अनुसन्धान निर्देशनालय मधेश प्रदेशका निर्देशक डा. विश्वेश्वरप्रसाद यादवले अन्य मुलुकको तुलनामा कृषि अनुसन्धान र प्रविधिको प्रयोग निकै कम हुने गरेकाले परम्परागत रूपमा कृषिप्रधान देश नेपालमा कृषि र कृषकले गति लिन नसक्दा कृषि पछि पर्दै गएकाले आजको आवश्यकता कृषिमा आधुनिकीकरण हुनु पर्छ भन्नुभयो ।",
      "link": "https://gorkhapatraonline.com/news/178975",
      "image": "https://gorkhapatraonline.com/storage/media/315293/conversions/Krishi-Mantri-madan-original-thumb.jpg"
    },
    {
      "slug": "178974",
      "title": "कोशीलाई खोरेतमुक्त बनाउन खोप अभियान",
      "timestamp": 1762732800000,
      "source": "gp",
      "content": "कोशी प्रदेशलाई खोरेत रोगमुक्त बनाउने प्रदेश सरकारको लक्ष्यप्राप्तिमा सहयोग गर्न विराटनगर महानगरपालिकाले आइतबारदेखि गाईभैँसीमा निःशुल्क खोप अभियान सुरु गरेको छ ।",
      "longContent": "मोरङ समाचारदाताविराटनगर, कात्तिक २४ गते । कोशी प्रदेशलाई खोरेत रोगमुक्त बनाउने प्रदेश सरकारको लक्ष्यप्राप्तिमा सहयोग गर्न विराटनगर महानगरपालिकाले आइतबारदेखि गाईभैँसीमा निःशुल्क खोप अभियान सुरु गरेको छ । प्रदेश खोरेतमुक्त बनाउने कोशी प्रदेश सरकारको लक्ष्य अनुरूप विराटनगर–१२ स्थित बन्जरा एग्रो फार्ममा रहेका गाईमा निःशुल्क खोप लगाएर अभियानको शुभारम्भ गरिएको हो । विराटनगर महानगरपालिकाको आयोजना तथा कोशी प्रदेश सरकारको उद्योग, कृषि तथा सहकारी मन्त्रालय अन्तर्गतको पशुपन्छी तथा मत्स्य विकास निर्देशनालय र भेटेरिनरी अस्पताल तथा पशुसेवा विज्ञ केन्द्र मोरङको सहयोगमा सुरु गरिएको अभियानले विराटनगरलाई खोरेतमुक्त बनाउने दाबी गरिएको छ । विराटनगर महानगरपालिकाको वडा नं. १९ का वडाध्यक्ष तथा आर्थिक विकास समितिका संयोजक श्याम घिमिरेको अध्यक्षतामा भएको कार्यक्रममा गाईलाई खोप लगाएर ‘खोरेत रोगमुक्त कोशी प्रदेश अभियान’ औपचारिक रूपमा प्रारम्भ गरिएको हो ।सो अवसरमा विराटनगर महानगरपालिकाभित्र हाल २१ हजार छ सय गाईभैँसी रहेको तथ्याङ्क भेटेरिनरी अस्पताल तथा पशुसेवा विज्ञ केन्द्र मोरङका प्रमुख डा. अजयकुमार साहले प्रस्तुत गर्नुभएको थियो । उहाँका अनुसार पहिलो चरणमा १६ हजार छ सय गाईभैँसीलाई खोरेतविरुद्ध निःशुल्क खोप लगाइने छ । खोप कार्य भ्याक्सिनेटरमार्फत गराइने र तथ्याङ्क डिजिटल प्रणालीबाट अभिलेख राखिने व्यवस्था मिलाइएको उहाँले जानकारी दिनुभयो ।मोरङ जिल्लामै तीन लाख ८० हजार डोज खोप वितरण गरिने लक्ष्य छ । त्यस्तै बङ्गुरका लागि ५६ हजार डोज खोप लगाइने पनि डा. साहले बताउनुभयो ।यो अभियान कोशी प्रदेशका सबै १३७ वटै पालिकामा सञ्चालन गरिने पशुपन्छी तथा मत्स्य विकास निर्देशनालय, कोशी प्रदेशका निर्देशक डा. सुशीलकुमार अधिकारीले जानकारी दिनुभयो । उहाँका अनुसार इलाम जिल्लालाई पहिले नै खोरेतमुक्त घोषणा गरिएको छ भने झापा, मोरङ, सुनसरी र उदयपुरलाई पनि खोरेत रोगमुक्त जिल्ला बनाउन आवश्यक तयारी र अभियान अघि बढिसकेको छ ।“कोशी प्रदेशलाई निकट भविष्यमा पूर्ण रूपमा खोरेत रोगमुक्त बनाउने हाम्रो लक्ष्य हो,” डा. अधिकारीले भन्नुभयो “यस अभियानले पशु स्वास्थ्यमा सुधार ल्याउने मात्र होइन, कृषकको आर्थिक सुरक्षा पनि बलियो बनाउने छ ।”कोशी प्रदेशको उद्योग, कृषि तथा सहकारी मन्त्रालयकी पशुपन्छी विकास महाशाखाकी प्रमुख डा. दीपा दिवालीले खोप अभियानले प्रदेशलाई खोरेत रोग उन्मूलनमा सहयोग पुग्ने दाबी गर्नुभयो । महानगरको कृषि तथा पशुपन्छी विकास शाखाका प्रमुख हिरा यादवका अनुसार विराटनगरका १९ वटै वडामा खोप कार्यक्रम निरन्तर सञ्चालन गरिने छ ।  कोशी प्रदेश सरकारको दीर्घकालीन लक्ष्य प्रदेशका सबै जिल्लालाई क्रमिक रूपमा खोरेतमुक्त घोषणा गर्ने रहेको छ । यस अभियानले पशुपालन व्यवसायलाई आधुनिक, सुरक्षित र दिगो बनाउन टेवा पु¥याउने प्रदेश सरकारको विश्वास छ ।",
      "link": "https://gorkhapatraonline.com/news/178974",
      "image": "https://gorkhapatraonline.com/storage/media/315292/conversions/khoret-pic-.-original-thumb.jpg"
    },
    {
      "slug": "178973",
      "title": "बाढीले तेह्र करोडको माछा नष्ट",
      "timestamp": 1762732800000,
      "source": "gp",
      "content": "असोज दोस्रो साता आएको बाढी र डुकानका कारण मधेश प्रदेशमा झन्डै १३ करोड रुपियाँ बराबरको माछामा क्षति भएको छ । बाढीका कारण मधेश प्रदेशका आठ वटै जिल्लामा १२ करोड ९४ लाख ८२ हजार २५० रुपियाँ बराबरको माछामा क्षति भएको कृषि तथा पशुपन्छी विकास मन्त्रालयले जनाएको छ ।",
      "longContent": "गोरखापत्र समाचारदाताकाठमाडौँ, कात्तिक २४ गते । असोज दोस्रो साता आएको बाढी र डुकानका कारण मधेश प्रदेशमा झन्डै १३ करोड रुपियाँ बराबरको माछामा क्षति भएको छ । बाढीका कारण मधेश प्रदेशका आठ वटै जिल्लामा १२ करोड ९४ लाख ८२ हजार २५० रुपियाँ बराबरको माछामा क्षति भएको कृषि तथा पशुपन्छी विकास मन्त्रालयले जनाएको छ । कात्तिकमा आएको बेमौसमी वर्षाले पु¥याएको क्षतिको विवरण भने सङ्कलन गर्ने काम भइरहेको मन्त्रालयले जनाएको छ । मन्त्रालयका अनुसार सबैभन्दा धेरै धुनषामा ५८ लाख र महोत्तरीमा पाँच लाख गोटा माछामा क्षति भएको छ । यस्तै सर्लाहीमा ५३ हजार आठ सय केजी ठुला माछा नष्ट भएका छन् ।मधेश प्रदेशभर दुई लाख ७७ हजार ८५२ केजी बराबरको माछाको क्षति भएको मन्त्रालयले जनाएको छ । अन्य जिल्लामा पालन गरिएका माछामा क्षति भए पनि सङ्ख्या यकिन नभएको मधेश प्रदेशको भूमि व्यवस्था कृषि तथा सहकारी मन्त्रालयले जनाएको छ । मन्त्रालयका प्रवक्ता डा. सरोज चौधरीले डुबानका कारण माछामा ठुलो क्षति भएको जानकारी दिनुभयो । माछा पोखरी भरिएर माछाबाहिर निस्केपछि ठुलो सङ्ख्यामा क्षति पुगेको उहाँको भनाइ छ । नेपालमा उत्पादन हुने माछामध्ये ६० प्रतिशत माछा मधेश प्रदेशमा उत्पादन हुने उहाँले जानकारी दिनुभयो । तराईका अन्य जिल्लामा समेत माछापालन हुने गरेको छ । मन्त्रालयका अनुसार आव २०८०/८१ मा मुलुकभर एक लाख २३ हजार ४०३ मेट्रिक टन माछा उत्पादन भएको छ ।",
      "link": "https://gorkhapatraonline.com/news/178973",
      "image": "https://gorkhapatraonline.com/storage/media/315291/conversions/fish-original-thumb.jpg"
    },
    {
      "slug": "178971",
      "title": "धमाधम बिआइएस पाउँदै नेपाली प्लाई उद्योग",
      "timestamp": 1762732800000,
      "source": "gp",
      "content": "नेपालका उद्योगमाथिको आशङ्का हटेसँगै भारतले नेपाली प्लाइउड निकासीमा सहजीकरण गर्न थालेको छ । नेपाल प्लाइउड उद्योग महासङ्घका अध्यक्ष होम घिमिरेका अनुसार पछिल्लो समय भारतको ब्युरो अफ इन्डियन सर्टिफिकेट (बिआइएस) खुला गरेको र नेपालका थप सात उद्योगलाई बिआइएस प्राप्त भएको छ ।",
      "longContent": "नवराज कट्टेलविराटनगर, कात्तिक २४ गते । नेपालका उद्योगमाथिको आशङ्का हटेसँगै भारतले नेपाली प्लाइउड निकासीमा सहजीकरण गर्न थालेको छ । नेपाल प्लाइउड उद्योग महासङ्घका अध्यक्ष होम घिमिरेका अनुसार पछिल्लो समय भारतको ब्युरो अफ इन्डियन सर्टिफिकेट (बिआइएस) खुला गरेको र नेपालका थप सात उद्योगलाई बिआइएस प्राप्त भएको छ । यसै गरी आवेदन दिएर रोकिएका उद्योगले समेत बिआइएसका लागि बाटो खुला भएको छ । तीन महिनाअगाडिदेखि विभिन्न आशङ्कामा उल्झन निकाल्दै आएको भारतीय पक्षले अहिले आफैँ सहजीकरण गरिरहेको घिमिरेको दाबी छ । भारतले ब्युरो अफ इन्डियन सर्टिफिकेट (बिआइएस) बाट जारी गर्ने आइएसआई सर्टिफिकेटका लागि नेपाली उद्योगलाई आफैँ सहजीकरण गरिरहेको हो । सर्टिफिकेट प्राप्त भएपछि मात्रै नेपाली उद्योगले मालवस्तु निर्यात गर्न पाउने छन् । नयाँलाई नदिने र पुरानाको समेत आइएसआई नवीकरण नगर्ने गरेर निर्यात भइसकेको मालवस्तुमा समेत अवरोध गर्दै आएको भारतले पछिल्लो १५ दिनयता सबै प्रक्रियालाई सरल बनाएको उद्योगीको भनाइ छ । नेपालभर अहिले ८५ वटा प्लाइउड उद्योग छन्, जसले नेपालको कच्चा पदार्थ प्रशोधन गरेर भारत निर्यात गर्दै आएको छ । भारतले २०८१ फागुन १६ गतेदेखि बिआइएसमार्फत आइएसआई सर्टिफाइड हुनुपर्ने प्रावधानलाई अनिवार्य गरेको थियो । त्यसपछि नेपालका ८५ मध्ये ५२ उद्योगले बिआइएसमा निवेदन दिएका थिए । त्यसमा नौ वटा उद्योगलाई मात्रै आइएसआई सर्टिफाइड गरिदिएको थियो । गत जेठमा सर्टिफाइड भएका नौ उद्योगको उत्पादन भारत जाँदै गर्दा साउनदेखि विभिन्न कारण देखाउँदै अवरोध गर्दै आएको थियो । अध्यक्ष घिमिरेले विभिन्न कारणमा भारतले अवरोध गरे पनि आशङ्का चाहिँ चीनबाट कच्चा तथा तयारी मालवस्तु आउँछ कि भन्ने पाइएको दाबी गर्नुभयो । पछिल्लो समय सरकार गठन भएपछि अर्थमन्त्री रामेश्वर खनाल र भारतका लागि नेपाली राजदूतको भूमिकाबाट समस्या समाधान भएको घिमिरेको भनाइ छ । देशभरमा रहेका ८५ उद्योगमध्ये ६६ वटा उद्योग भने कोशी प्रदेशमा मात्रै रहेका छन् । मेची भन्सार कार्यालयका भन्सार अधिकृत एवं सूचना अधिकारी ईश्वरकुमार हुमागाईंले पछिल्लो समय निर्यात सहज भइसकेको जानकारी दिनुभयो ।",
      "link": "https://gorkhapatraonline.com/news/178971",
      "image": "https://gorkhapatraonline.com/storage/media/315289/conversions/Ply-(2)-original-thumb.jpg"
    },
    {
      "slug": "178970",
      "title": "क्यासिनोमा निगरानी",
      "timestamp": 1762732800000,
      "source": "gp",
      "content": "राजस्व अनुसन्धान कार्यालय, बुटवलले रुपन्देहीमा सञ्चालनमा रहेका क्यासिनोमाथि निगरानी कडा बनाएको छ । राजस्व छली र लाभकर तिर्ने/नतिर्ने विषयमा स्पष्टता ल्याउन कार्यालयले नौबुँदे प्रश्न पठाउँदै क्यासिनोलाई तीन दिनभित्र विवरण पेस गर्न निर्देशन दिएको हो ।",
      "longContent": "बुटवल समाचारदाताबुटवल, कात्तिक २४ गते । राजस्व अनुसन्धान कार्यालय, बुटवलले रुपन्देहीमा सञ्चालनमा रहेका क्यासिनोमाथि निगरानी कडा बनाएको छ । राजस्व छली र लाभकर तिर्ने/नतिर्ने विषयमा स्पष्टता ल्याउन कार्यालयले नौबुँदे प्रश्न पठाउँदै क्यासिनोलाई तीन दिनभित्र विवरण पेस गर्न निर्देशन दिएको हो ।प्रमुख राजस्व अनुसन्धान अधिकृत सुवास श्रेष्ठले कात्तिक १९ गते सबै क्यासिनोलाई पत्र पठाउँदै आर्थिक वर्ष २०८१/८२ देखि चालु आवसम्मको सम्पूर्ण कारोबारसम्बन्धी विवरण पेस गर्न भन्नुभएको छ । राजस्व चुहावट नियन्त्रणका लागि आवश्यक अनुसन्धान गर्नुपर्ने भएकाले यस्तो निर्देशन दिइएको कार्यालयले जनाएको छ तर आइतबारसम्म दुई वटाबाहेक अन्यले विवरण बुझाएका छैनन् ।श्रेष्ठका अनुसार हालसम्म भैरहवाको होटेल लाकौलमा सञ्चालनमा रहेको ह्याप्पी आवर प्रालि अन्तर्गतको ह्याप्पी आवर ग्यामिङ क्लब र कोटिहवास्थित टाइगर प्यालेस बाई सोल्टीले मात्र मागिएको विवरण पेस गरेका छन् । रुपन्देही जिल्लामा हाल सात वटा क्यासिनो सञ्चालनमा छन् ।राजस्व अनुसन्धानले क्यासिनोलाई जुन प्रकारको इजाजत प्राप्त भएको हो, सो अनुसार सञ्चालन भइरहेका खेलको विवरण, क्यासिनो नियमावली २०८२ को नियम १४ को उपनियम २ र नियम १८ अनुसारका विवरण, नगद तथा वित्तीय कारोबार, आकस्मिक लाभकर दाखिला, आधार कार्ड प्रयोग गरी प्रवेश गर्ने नेपालीको विवरण, प्रतिबन्धित भारतीय नोटको कारोबार भएको छ वा छैन भन्ने जानकारी, सिसिटिभी अभिलेख कम्तीमा छ महिना सुरक्षित राखिएको छ वा छैन, साथै गत आवको कर चुक्ता र चालु आवको इजाजतपत्र नवीकरणसम्बन्धी विवरण पेस गर्न माग गरेको हो ।राजस्व अनुसन्धान कार्यालयले क्यासिनोमा नेपाली नागरिकको प्रवेश र प्रतिबन्धित भारतीय नोटको कारोबारबारे शङ्का जनाएको छ । नेपालमा भारतीय पाँच सयका नोट चलनमा प्रतिबन्धित भए पनि भारतीय पर्यटकलक्षित सञ्चालन भएका क्यासिनोमा खुलेआम ती नोट प्रयोग हुने गरेको जनाइएको छ । यस्तै नेपाली पनि ती क्यासिनोमा दैनिक रूपमा प्रवेश गरिरहेका छन् भन्ने सूचनापछि अनुसन्धानले चासो बढाएको हो ।राजस्व अनुसन्धानको यो पहलसँगै रुपन्देहीका क्यासिनोमा कर पारदर्शिता, कानुनी पालना र आर्थिक अनुशासनको अवस्था परीक्षणमा पर्ने भएको छ ।",
      "link": "https://gorkhapatraonline.com/news/178970",
      "image": "https://gorkhapatraonline.com/storage/media/315288/conversions/images-original-thumb.jpg"
    },
    {
      "slug": "178969",
      "title": "‘एन्टी फाइबर विद्यार्थी अफर’",
      "timestamp": 1762732800000,
      "source": "gp",
      "content": "नेपाल टेलिकमले विद्यार्थीलक्षित ‘एन्टी फाइबर विद्यार्थी अफर’ सञ्चालनमा ल्याएको छ । विसं २०५४ साल वा त्यसपछि जन्मिएका विद्यार्थीका लागि ल्याइएको यस अफरको आइतबार टेलिकमको केन्द्रीय कार्यालयमा आयोजित कार्यक्रममा सञ्चार तथा सूचना प्रविधिमन्त्री जगदीश खरेलले शुभारम्भ गर्नुभएको छ ।",
      "longContent": "गोरखापत्र समाचारदाताकाठमाडौँ, कात्तिक २४ गते । नेपाल टेलिकमले विद्यार्थीलक्षित ‘एन्टी फाइबर विद्यार्थी अफर’ सञ्चालनमा ल्याएको छ । विसं २०५४ साल वा त्यसपछि जन्मिएका विद्यार्थीका लागि ल्याइएको यस अफरको आइतबार टेलिकमको केन्द्रीय कार्यालयमा आयोजित कार्यक्रममा सञ्चार तथा सूचना प्रविधिमन्त्री जगदीश खरेलले शुभारम्भ गर्नुभएको छ ।उक्त अवसरमा बोल्दै उहाँले सार्वजनिक योजनाले विद्यार्थीलाई किफायती मूल्यमा उच्च गुणस्तरीय इन्टरनेट पहुँच प्रदान गरी डिजिटल शिक्षामा योगदान पुग्ने विश्वास व्यक्त गर्नुभयो ।आर्थिक रूपले सक्षम नभएका विद्यार्थीलाई सूचना प्रविधिमा पहुँच स्थापित गर्ने उद्देश्यसहित सार्वजनिक भएको यस योजना अन्तर्गत विद्यार्थीले करसहित चार हजार ९९९ रुपियाँमा ३० एमबिपिएस गतिको इन्टरनेट सेवा एक वर्षका लागि प्राप्त गर्न सक्ने छन् । साथै एक थान डुअल ब्यान्ड सिपिई र सय मिटर ड्रप फाइबर निःशुल्क उपलब्ध हुने टेलिकमले जनाएको छ ।विसं २०८२ माघ २२ गतेसम्म लागु हुने यस योजनामा आबद्ध हुन विद्यार्थीले १९८ मा सम्पर्क गरी डिमान्ड पोर्टल वा नजिकको टेलिकम कार्यालयमा आवेदन दिन सक्ने टेलिकमले जनाएको छ ।",
      "link": "https://gorkhapatraonline.com/news/178969",
      "image": "https://gorkhapatraonline.com/storage/media/315287/conversions/sanchar-mantri-at-nepal-telecom-1_bikash-dware-original-thumb.jpg"
    },
    {
      "slug": "178964",
      "title": "नेपाल ट्रस्टको जग्गा प्रकरण : सिआइबीले थाल्यो विस्तृत अनुसन्धान",
      "timestamp": 1762732800000,
      "source": "gp",
      "content": "नेपाल ट्रस्टको जग्गा भाडामा लगाउँदा भएको हिनामिनाबारे नेपाल प्रहरीको केन्द्रीय अनुसन्धान ब्युरो (सिआइबी) ले विस्तृत अनुसन्धान सुरु गरेको छ ।  सिआइबीले नेपाल ट्रस्टका तत्कालीन सहसचिव लेखबहादुर कार्कीलाई शनिबार पक्राउ गरी अनुसन्धान थालेसँगै झन्डै एक दशकदेखि चर्चामा रहेको नेपाल ट्रस्टको जग्गा हिनामिनाबारे नयाँ तथ्य बाहिर आउने सम्भावना बढेको छ ।",
      "longContent": "गोरखापत्र समाचारदाता काठमाडौँ, कात्तिक २४ गते । नेपाल ट्रस्टको जग्गा भाडामा लगाउँदा भएको हिनामिनाबारे नेपाल प्रहरीको केन्द्रीय अनुसन्धान ब्युरो (सिआइबी) ले विस्तृत अनुसन्धान सुरु गरेको छ ।सिआइबीले नेपाल ट्रस्टका तत्कालीन सहसचिव लेखबहादुर कार्कीलाई शनिबार पक्राउ गरी अनुसन्धान थालेसँगै झन्डै एक दशकदेखि चर्चामा रहेको नेपाल ट्रस्टको जग्गा हिनामिनाबारे नयाँ तथ्य बाहिर आउने सम्भावना बढेको छ ।जिल्ला अदालत काठमाडौँले पक्राउ परेका कार्कीलाई आठ दिन हिरासतमा राखेर अनुसन्धान गर्न सिआइबीलाई अनुमति दिएको छ । विसं २०७१ साउन २८ गते नेपाल ट्रस्ट सञ्चालक समितिले दरबारमार्गस्थित दरबार सङ्ग्रहालय अघि (दक्षिण–पश्चिमतर्फ) एक रोपनी १४ आना सरकारी जग्गा भाडामा लगाउँदा अर्बौंको हिनामिना भएको आशङ्का गरिएको छ ।सिआइबीका प्रवक्ता, प्रहरी वरिष्ठ उपरीक्षक शिवकुमार श्रेष्ठले तत्कालीन सहसचिव लेखबहादुर कार्कीलाई नियन्त्रणमा लिई अनुसन्धान सुरु भएको जानकारी दिनुभयो । उहाँले यसबारे विस्तृत अनुसन्धान जारी रहेको बताउँदै क्रमशः सत्यतथ्य बाहिर आउने बताउनुभयो ।तत्कालीन राजपरिवारले भोगचलन गरेको सो जग्गा राजतन्त्रको अन्त्य भई सङ्घीय लोकतान्त्रिक गणतन्त्र स्थापना भएपछि सरकारले नेपाल ट्रस्टको नाममा ल्याउने घोषणा गरेको थियो । त्यसपछि विभिन्न स्वार्थ समूहले त्यस्ता ऐतिहासिक र महत्वपूर्ण जग्गा तथा भवन ट्रस्टका पदाधिकारीको मिलेमतोमा कब्जा गर्ने क्रम चलेको थियो । उच्च स्रोतका अनुसार दरबारमार्गको उक्त जग्गा भाडामा लिन विभिन्न छ वटा व्यापारिक कम्पनीले प्रतिस्पर्धा गरेका थिए तर उच्च राजनीतिक पहुँचका आधारमा व्यापारिक घराना ‘यती समूह’ अन्तर्गतको थमसेर्कु कम्पनीले अनधिकृत फरक फरक विवरण पेस गरी उक्त ठेक्का आफ्नो पक्षमा पारेको खुलेको छ  ।  बोलपत्र प्रस्तावमा खास स्टिल कम्पनीले ६२ करोड २४ लाख, अद्रिसिय लिजोनज ज्वाइन्ट भेन्चरले २६ करोड २८ लाख र थमसेर्कु कम्पनीले २३ करोड ७४ लाख रुपियाँका दरले बोलकबोल गरेको खुलेको छ । सबैभन्दा कम बोलकबोल गरेको थमसेर्कुले उक्त ठेक्का सम्झौता पाउनु नै भ्रष्टाचार रहेको सरोकारवाला बताउँछन् । नेपाल ट्रस्टले ३० वर्षका लागि थामसेर्कु डेभलपर्ससँग दरबारमार्गको झन्डै दुई रोपनी जग्गा भाडामा दिएको छ । थामसेर्कु डेभलपर्सले ट्रस्ट र तत्कालीन राजनीतिक नेतृत्वलाई प्रभावमा पारी ३० वर्षलाई सात चरणमा प्रत्येक पाँच वर्षको फरक फरक दररेटमा भाडा बुझाउने गरी सम्झौता गरेको पाइएको छ । जस अनुसार पहिलो तीन वर्षमा भवन बनाउन लाग्ने भन्दै जम्मा डेढ करोड मात्र बुझाउने सम्झौता गरिएको छ । त्यसपछि क्रमशः प्रत्येक पाँच वर्षमा भाडा वृद्धि हुँदै ३० वर्षको अन्तिम पाँच वर्षमा मात्र २३ करोड ७४ लाख रुपियाँ बुझाउने गरी भाडादर हेरफेर गरिएको पाइएको छ । थमसेर्कुले बोलपत्र मूल्याङ्कनको अवधि सकिएपछि प्रस्ताव बुझाएको पाइएको छ । उक्त अवैध प्रस्ताव स्वीकृत गर्दा ठुलो आर्थिक अनियमितता भएको र राज्य कोषमा आउनुपर्ने कुल पाँच अर्बभन्दा बढी रकम हिनामिना भएकोबारे विस्तृत अनुसन्धान भइरहेको छ ।",
      "link": "https://gorkhapatraonline.com/news/178964",
      "image": "https://gorkhapatraonline.com/storage/media/315281/conversions/1212-original-thumb.jpg"
    },
    {
      "slug": "178942",
      "title": "आन्दोलनका नाममा उद्योगलाई निशाना बनाउनु दुःखद्ः अध्यक्ष ढकाल",
      "timestamp": 1762646400000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले कुनै पनि आन्दोलनका क्रममा उद्योगलाई निशाना बनाउने र व्यक्तिका उद्योग, घर, सम्पत्ति आगजनी तथा लुटपाट हुनु दुःखद् भएको बताउनुभएको छ।",
      "longContent": "धुलिखेल, कात्तिक २३ गते। नेपाल उद्योग वाणिज्य महासङ्घका अध्यक्ष चन्द्रप्रसाद ढकालले कुनै पनि आन्दोलनका क्रममा उद्योगलाई निशाना बनाउने र व्यक्तिका उद्योग, घर, सम्पत्ति आगजनी तथा लुटपाट हुनु दुःखद् भएको बताउनुभएको छ। आज बनेपामा काभ्रे उद्योग वाणिज्य सङ्घले आयोजना गरेको ४३औँ वार्षिक साधारणसभा तथा ५९औँ स्थापना दिवसको उद्घाटन गर्दै उहाँले युवालाई रोजगारी दिने र राजस्व सङ्कलन गरेर राज्यलाई योगदान दिने तथा पूर्वाधार बनाउने नै निजी क्षेत्र भएकाले त्यसको सुरक्षाका लागि राज्यले आवश्यक नीति बनाउनुपर्नेमा जोड दिनुभयो। जेनजी आन्दोलनको उद्देश्य आक्रमण नभएको उल्लेख गर्दै उहाँले आन्दोलनका नाममा घुसपैठ गर्नेलाई कारबाही हुनुपर्ने माग गर्नुभयो। अध्यक्ष ढकालले अब नेपाल उद्योग वाणिज्य महासङ्घको पहलमा नेपालका घरेलु पुँजी परिचालन गरेर ठूला आयोजना गर्न सकिन्छ भन्ने सन्देश दिनका लागि सबै व्यवसायी सहभागी हुने गरी १० अर्बको लगानीमा नेपाल डेभेलपमेन्ट कम्पनी सञ्चालनमा ल्याएको बताउनुभएको छ। जसबाट नेपालमा आफ्नै पुँजी परिचालन गरेर धेरै काम गर्न सकिने आत्मविश्वास बढाउने काममा टेवा पुग्नेमा उहाँले विश्वास व्यक्त गर्नुभयो। “नेपालमा केही हुँदैन भन्ने नकारात्मक भाष्य सिर्जना गरेको अवस्थामा उद्योग वाणिज्य महासङ्घको पहलमा यसखालको काम अगाडि बढाइएको छ, कुनै पनि व्यक्तिले आफ्नो व्यवसाय अगाडि बढाउन खोजेको अवस्थामा पैसाको आवश्यक पर्दा उक्त कम्पनीले लगानी गरिदिन्छ”, उहाँले भन्नुभयो।त्यस अवसरमा पाँचखाल नगरपालिका प्रमुख महेश खरेलले आफ्नो व्यवसायहरु जलिरहेको अवस्थामा व्यवसायीहरु पीडा बोकेर हिँड्नुपरेको अवस्था दुःखद् भएको बताउनुभयो। काभ्रे उद्योग वाणिज्य सङ्घका अध्यक्ष प्रताप वैद्यले जिल्लाको व्यापारिक नगरी बनेपा, पनौती, धुलिखेलमा हाल अरनिको राजमार्ग विस्तारका क्रममा व्यावसायिक कठिनाइ भोगिरहनु परेको बताउँदै व्यावसायिक वातावरण बनाइ राख्नका लागि छुट्टै व्यावसायिक स्थान, कृषि क्षेत्र, औद्योगिक क्षेत्र निर्माण गर्न राज्यलाई आग्रह गर्नुभयो। उहाँले काभ्रेको पाँचखालमा निर्माण भइरहेको विशेष आर्थिक क्षेत्र (सेज) र मण्डनदेउपुरमा निर्माण भइरहेको औद्योगिक ग्रामलाई पर्याप्त बजेटको व्यवस्थापन गरी छिटोभन्दा छिटो सञ्चालनमा ल्याउन सरोकारवाला निकायलाई आग्रह गर्नुभयो। रासस",
      "link": "https://gorkhapatraonline.com/news/178942",
      "image": "https://gorkhapatraonline.com/storage/media/315254/conversions/Chandra-dhakal-original-thumb.jpg"
    },
    {
      "slug": "178840",
      "title": "सस्तो दरमै विद्युत् आयात : प्राधिकरण",
      "timestamp": 1762646400000,
      "source": "gp",
      "content": "नेपाल विद्युत् प्राधिकरणले हिउँदयामको विद्युत् आयातलाई थप सुनिश्चित र दिगो बनाउने गरी भारतबाट विद्युत् खरिद गर्न प्रतिस्पर्धाकै आधारमा सम्झौता भएको जनाएको छ । प्राधिकरणले शनिबार एक विज्ञप्ति जारी गर्दै प्रस्ताव गरेका दुई कम्पनीमध्ये सस्तो दर प्रस्ताव गरको कम्पनीमार्फत विद्युत् आपूर्ति गर्न सम्झौता गरिएको स्पष्ट पारेको हो ।",
      "longContent": "गोरखापत्र समाचारदाताकाठमाडौँ, कात्तिक २३ गते । नेपाल विद्युत् प्राधिकरणले हिउँदयामको विद्युत् आयातलाई थप सुनिश्चित र दिगो बनाउने गरी भारतबाट विद्युत् खरिद गर्न प्रतिस्पर्धाकै आधारमा सम्झौता भएको जनाएको छ । प्राधिकरणले शनिबार एक विज्ञप्ति जारी गर्दै प्रस्ताव गरेका दुई कम्पनीमध्ये सस्तो दर प्रस्ताव गरको कम्पनीमार्फत विद्युत् आपूर्ति गर्न सम्झौता गरिएको स्पष्ट पारेको हो । प्राधिकरणले भारतको ऊर्जा विनिमय बजार (आइइएक्स) बाट डे अहेड र रियल टाइम बजार र विद्युत् आदानप्रदान संयन्त्रमार्फत विद्युत् आयात गर्दै आएको छ । भारतले गत वर्ष सक्खायामका महिनामा बिहान ६ बजेदेखि बेलुकी ६ बजेसम्मको समयावधि र उच्च खपतको बाहेकको समयमा मात्र विद्युत् नेपाललाई बेच्न थालेको थियो । सुक्खायामको विद्युत् व्यवस्थापनका लागि अग्रिम रूपमा केही परिमाणमा आधार आयातका रूपमा विद्युत् खरिद गर्नु प्रणालीको आवश्यकता देखिएकाले उपलब्ध विकल्पमध्ये सबैभन्दा उत्तम विकल्पमा विद्युत् खरिद गर्न सम्झौता गरिएको प्राधिकरणले जनाएको हो । विज्ञप्तिमा प्राधिकरणसमक्ष गत साउन २३ मा प्राप्त प्रस्तावमा कुनै निर्णय नगरी समय व्यतीत गरेकाले असोजमा प्राधिकरणको नयाँ व्यवस्थापनले पुनः प्रस्ताव आह्वान गरेको जनाइएको छ । भारतको पिटिसिएनले भदौ २३ भित्र सम्झौता भइसक्नुपर्ने सर्तमा सबैभन्दा प्रतियुनिट ६.७४ प्रस्ताव गरेको थियो । सो अवधिमा प्राधिकरणले कुनै निर्णय नगरी प्रस्ताव निष्क्रिय पारेको जनाइएको छ । विज्ञप्तिमा प्राधिकरण नयाँ व्यवस्थापनले असोज ६ गते पुन प्रस्ताव आह्वान गरेकामा एनभिभिएनले सबै खर्चसमेत गरी प्रतियुनिट दर ७.६७ भारू र पिटिसीबाट प्रतियुनिट दर ६.९५ भारु पेस गरिएको प्राधिकरणले जनाएको छ । सोही अनुसार सस्तो दर प्रस्ताव गरेको पिटिसीसँग यस्तो सम्झौता भएको प्राधिकरणले जनाएको छ । प्राधिकरण सञ्चालक समितिको मिति २०८२ असोज १० गतेको बैठकबाट पिटिसीसँग विहार–नेपाल १३२ केभी प्रसारण लाइनबाट ८० मेगावाट र ढल्केबर मुजफ्फरपुर प्रसारण लाइनबाट एक सय मेगावाट विद्युत् सन् २०२६ जनवरीदेखि मेसम्म खरिद गर्ने निर्णय भएको थियो । यो प्रस्तावलाई विद्युत् नियमन आयोगले समेत स्वीकृत प्रदान गरिसकेको प्राधिकरणले जनाएको छ । नेपालले गत वर्ष दुई अर्ब ३८ करोड युनिट विद्युत् निर्यात गरिएको थियो भने एक अर्ब ६८ करोड युनिट विद्युत् भारतबाट आयात गरिएको थियो ।",
      "link": "https://gorkhapatraonline.com/news/178840",
      "image": "https://gorkhapatraonline.com/storage/media/315065/conversions/444-original-thumb.jpg"
    },
    {
      "slug": "178838",
      "title": "रेलमार्गको अन्तिम स्टेसन निर्माण पुनः सुरु",
      "timestamp": 1762646400000,
      "source": "gp",
      "content": "लामो समयसम्म जग्गा मुआब्जा विवादका कारण अवरुद्ध भारतको बथनाहा–कटहरी रेलमार्गको अन्तिम स्टेसन निर्माण अगाडि बढेको छ ।   हुलाकी राजमार्गसम्म रेलमार्ग निर्माण भइसकेको छ तर त्यहाँबाट उत्तरमा पर्ने एक हजार एक सय मिटर क्षेत्रमा मुआब्जा विवादका कारण निर्माण अगाडि बढ्न सकेको थिएन । उक्त विवाद समाधान भएपछि निर्माणले गति लिएको हो ।",
      "longContent": "शशिधर पराजुली विराटनगर, कात्तिक २३ गते । लामो समयसम्म जग्गा मुआब्जा विवादका कारण अवरुद्ध भारतको बथनाहा–कटहरी रेलमार्गको अन्तिम स्टेसन निर्माण अगाडि बढेको छ । हुलाकी राजमार्गसम्म रेलमार्ग निर्माण भइसकेको छ तर त्यहाँबाट उत्तरमा पर्ने एक हजार एक सय मिटर क्षेत्रमा मुआब्जा विवादका कारण निर्माण अगाडि बढ्न सकेको थिएन । उक्त विवाद समाधान भएपछि निर्माणले गति लिएको हो । रेलमार्ग निर्माण गरिरहेको भारतीय सरकारी स्वामित्वको कम्पनी इर्कोन इन्टरनेसनल लिमिटेडले ७० लाख भारतीय रुपियाँ लगानी गरेर एक हजार एक सय मिटर लम्बाइमा पर्ने ६६ बिघा जग्गामा तारबार लगाएको हो । इर्कोनले जग्गामा तारजाली लगाउने काम सम्पन्न हुनासाथ रेलमार्ग निर्माण गर्न बाँकी भाग र रेल्वे स्टेसन क्षेत्रमा माटो पुर्ने कामका लागि बोलपत्र आह्वान गरिसकेको छ । उक्त ६६ बिघा क्षेत्रलाई छ फिट अग्लो बनाउने गरी माटो पुर्ने कामका लागि २० करोड ५६ लाख भारु अर्थात् ३२ करोड ७९ लाख ६० हजार रुपियाँमा ठेक्का लगाउने गरी बोलपत्र आह्वान गरेको हो । उक्त बोलपत्रमा प्रस्ताव दर्ता गर्ने बिहीबार अन्तिम दिन भए पनि आवश्यक सङ्ख्यामा प्रस्ताव नआएका कारण थप सात दिनको म्याद थप गरिएको जानकारी प्राप्त भएको कटहरी गाउँपालिकाका अध्यक्ष देवराज चौधरीले जानकारी दिनुभयो । अर्को हप्ता माटो पुर्ने कार्यका लागि ठेक्का लागेपछि तुरुन्तै करिब १९ करोड भारतीय रुपियाँ लागतमा स्टेसन भवन निर्माणको ठेक्का लगाउने तयारी भइरहेको अध्यक्ष चौधरीले जानकारी दिनुभयो । उहाँले भन्नुभयो, “धेरै वर्षदेखि रोकिएको रेलमार्ग निर्माणको काम अहिले धमाधम अगाडि बढिरहेको छ, अधिग्रहण गरिएको जग्गामा तारबार लगाइसकेको छ भने अर्को हप्तासम्म माटो पुर्ने ठेक्का लाग्ने जानकारी मलाई औपचारिक रूपमा दिइएको छ । त्यसपछि लगत्तै स्टेसन भवन निर्माणको ठेक्का खोल्ने तयारी इर्कोनको छ ।”सन् २०११ मा सुरु गरेको उक्त परियोजना २०१८ मा सम्पन्न गरी हस्तान्तरण गर्ने लक्ष्य लिइएको भए पनि विभिन्न अवरोधका कारण समयमा सम्पन्न हुन सकेको थिएन । जग्गाको मुआब्जा विवाद लामो समय चल्दा रेलमार्ग अधुरो रहन गएको थियो । अब भने रेलमार्ग निर्माण भई कटहरीसम्म कार्गो रेल सञ्चालन हुने आशा स्थानीयमा पलाएको छ । भारतीय पक्षले एक वर्षभित्र कार्गो रेल नियमित सञ्चालन गर्ने गरी आवश्यक सबै काम सम्पन्न गर्ने तयारीसाथ निर्माण अगाडि बढाएको जानकारी आफूलाई दिएको अध्यक्ष चौधरीले बताउनुभयो । उहाँले भन्नुभयो, “ट्र्याक खोल्ने, माटो पुर्ने र लिक बिछ्याउने कामसँगै स्टेसन निर्माण गरी त्यहाँ भवन बनाउने काम सकेर एक वर्षभित्र रेल आवतजावत गराउने र बाँकी काम गर्दै जाने भन्ने कुरा उनीहरूले मलाई भनिरहेका छन् । त्यसै अनुसार काम पनि अगाडि बढेको देखिन्छ । त्यसमा मैले पनि नियमित रूपमा फ्लोअप गरिरहेको छु ।” भारतको बथनाहादेखि कटहरीसम्मको १८.६ किलोमिटर रेलमार्ग निर्माण भइरहेको छ । त्यसमा ५६५ जग्गाधनीको ११९ बिघा जग्गा अधिग्रहण गरिएको थियो ।",
      "link": "https://gorkhapatraonline.com/news/178838",
      "image": "https://gorkhapatraonline.com/storage/media/315063/conversions/rail-way-ma-tarjali(1)-original-thumb.jpg"
    },
    {
      "slug": "179239",
      "title": "जेनजी आन्दोलनका घाइतेको वर्गीकरण हुँदै",
      "timestamp": 1762905600000,
      "source": "gp",
      "content": "गृह मन्त्रालयले गत भदौ २३­ र २४ गते जेनजी आन्दोलनका क्रममा घाइते तथा अपाङ्गता भएका व्यक्तिको विवरण यथाशीघ्र सङ्कलन गरी मन्त्रालयमा पठाउन सबै जिल्ला प्रशासन कार्यालयलाई परिपत्र गरेको छ ।",
      "longContent": "गोरखापत्र समाचारदाता काठमाडौँ, कात्तिक २६ गते । गृह मन्त्रालयले गत भदौ २३­ र २४ गते जेनजी आन्दोलनका क्रममा घाइते तथा अपाङ्गता भएका व्यक्तिको विवरण यथाशीघ्र सङ्कलन गरी मन्त्रालयमा पठाउन सबै जिल्ला प्रशासन कार्यालयलाई परिपत्र गरेको छ ।उक्त प्रदर्शनका क्रममा घाइते तथा अपाङ्गता भएकाको यकिन पहिचान गरी सहज उपचार, राहत तथा पुनस्र्थापना गर्ने उद्देश्यले गृह मन्त्रालयले जेनजी प्रदर्शनका घाइतेको वर्गीकरणसम्बन्धी कार्यविधि, २०८२ तयार गरेको थियो । उक्त कार्यविधि स्वास्थ्य तथा जनसङ्ख्या मन्त्रालयले स्वीकृत गरी कार्यान्वयनका लागि गृह मन्त्रालयमा पेस गरेपछि मङ्गलबार गृह सचिवस्तरीय निर्णयमार्फत ७७ वटै जिल्ला प्रशासन कार्यालयलाई जेनजी प्रदर्शनका घाइते तथा अपाङ्गताको वर्गीकरण गर्न परिपत्र गरेको हो ।गृह मन्त्रालय राहत तथा तथ्याङ्क व्यवस्थापन शाखाका अधिकृत भुवनराज पाण्डेका अनुसार सो कार्यविधि स्वास्थ्य तथा जनसङ्ख्या मन्त्रालयले स्वीकृत गरी गृह मन्त्रालयमा पेस गरेसँगै कार्यान्वयनका लागि परिपत्र गरिएको हो । परिपत्रमा कार्यविधि अनुसार तत्काल जिल्लास्तरीय वर्गीकरण सहजीकरण समिति गठन गरी घाइते तथा अपाङ्गताको वर्गीकरण गर्न निर्देशन दिएको छ । वर्गीकरण गर्नुअघि सबै जिल्लामा सात दिनको सूचना प्रकाशन गर्न र घाइते तथा अपाङ्गता भएकाको यकिन गर्न मन्त्रालयले निर्देशन दिएको छ ।साथै उक्त वर्गीकरणको काम यथाशीघ्र सम्पन्न गरी स्वास्थ्य तथा जनसङ्ख्या मन्त्रालयमा रहेको जेनजी प्रदर्शनका घाइतेको प्राविधिक समिति तथा गृह मन्त्रालयमा पठाउन अनुरोध गरेको छ । साथै मन्त्रालयले जेनजी प्रदर्शनका क्रममा घाइते भई परिचयपत्र प्राप्त गरेका घाइते तथा अपाङ्गतालाई समेत पायक पर्ने जिल्ला प्रशासन कार्यालयबाट वर्गीकरण हुने व्यवस्था मिलाउन पनि मन्त्रालयले निर्देशन दिएको छ । जेनजी प्रदर्शनका क्रममा घाइते तथा अपाङ्गता भई सरकारी अस्पतालमा उपचार गराएका र गराइरहेका व्यक्तिको पहिचान गर्न प्रमुख जिल्ला अधिकारीको संयोजकत्वमा सात सदस्यीय समिति गठन गर्ने व्यवस्था कार्यविधिमा उल्लेख छ । उक्त समितिले अति गम्भीर घाइते, गम्भीर घाइते, मध्यम घाइते र सामान्य घाइते गरी पाँच चरणमा वर्गीकरण गर्ने छ । स्वीकृत कार्यविधिमा घाइते भई अचेत अवस्थामा रहेका, मेरुदण्ड तथा हातखुट्टा नचल्ने (पक्षाघात) दुवै आँखाको दृष्टि गुमेका, दुवै हातको कुमको भागमुनि गुमेका, दुवै नितम्बसम्मको जोर्नीसम्मको भाग गुमेकालगायत चोटपटकका कारण जटिलता उत्पन्न भएकासम्मलाई वर्गीकरणमा समावेश गर्ने उल्लेख गरिएको छ ।",
      "link": "https://gorkhapatraonline.com/news/179239",
      "image": "https://gorkhapatraonline.com/storage/media/315773/conversions/211-original-thumb.jpg"
    },
    {
      "slug": "179238",
      "title": "फागुन पहिलो साता दसौँ राष्ट्रिय खेलकुद",
      "timestamp": 1762905600000,
      "source": "gp",
      "content": "सरकारले आगामी फागुन १ देखि ७ गतेसम्म कर्णाली प्रदेशमा १० औँ राष्ट्रिय खेलकुद प्रतियोगिता आयोजना गर्न स्वीकृति दिने निर्णय गरेको छ । कात्तिक २४ गते बसेको मन्त्रीपरिषद्को बैठकले यो निर्णय गरेको हो ।",
      "longContent": "गोरखापत्र समाचारदाताकाठमाडौँ, कात्तिक २६ गते । सरकारले आगामी फागुन १ देखि ७ गतेसम्म कर्णाली प्रदेशमा १० औँ राष्ट्रिय खेलकुद प्रतियोगिता आयोजना गर्न स्वीकृति दिने निर्णय गरेको छ । कात्तिक २४ गते बसेको मन्त्रीपरिषद्को बैठकले यो निर्णय गरेको हो । यसै गरी मन्त्रीपरिषद्ले स्वास्थ्य तथा जनसङ्ख्या मन्त्रालय अन्तर्गतका विभिन्न निकायमा स्वास्थ्य सेवा अन्तर्गत २५६ जना अस्थायी दरबन्दी स्वीकृत गर्ने निर्णय गरेको छ । सरकारका प्रवक्ता सञ्चार तथा सूचना प्रविधिमन्त्री जगदीश खरेलले कात्तिक २४ गतेको मन्त्रीपरिषद् बैठकका निर्णय मङ्गलबार सार्वजनिक गर्दै यो जानकारी दिनुभएको हो । उहाँका अनुसार स्वास्थ्य तथा जनसङ्ख्या मन्त्रालय अन्तर्गत कान्ति बाल अस्पताल महाराजगन्ज काठमाडौँ, स्वास्थ्य बिमा बोर्ड काठमाडौँ, गेटा अस्पताल धनगढी (कैलाली), सुशील कोइराला प्रखर क्यान्सर अस्पताल खजुरा, बाँके, डडेलधुरा अस्पताल डडेलधुराका लागि आर्थिक वर्ष २०८२/८३ का लागि अधिकृत सरहका अस्थायी दरबन्दी स्वीकृत गर्ने निर्णय गरेको हो । त्यसै गरी मन्त्रीपरिषद्ले एमसिए–नेपालले निर्माण गर्ने चार सय केभी विद्युत् प्रसारण लाइनको मध्यरेखाबाट २३/२३ मिटर दायाँ र बायाँमा पर्ने करिब एक हजार ३८१ हेक्टर क्षेत्रफलका जग्गामा कुनै प्रकारको संरचना निर्माण गर्न तथा रुख रोप्न नपाउने गरी निषेध गर्ने निर्णय गरेको छ । बैठकले राष्ट्रिय परिचयपत्र तथा व्यक्तिगत घटना दर्ता नियमावली (दोस्रो संशोधन), २०८२ स्वीकृत गर्ने निर्णय गरेको सञ्चारमन्त्री खरेलले जानकारी दिनुभयो । श्रेष्ठलाई एक करोड क्षतपूर्ति त्यसै गरी जग्गाधनी श्यामप्रसाद श्रेष्ठलाई अहिले जिल्ला प्रशासन कार्यालय स्याङ्जाको कार्यालय रहेको जग्गाको क्षतिपूर्तिबापत एक करोड रुपियाँ उपलब्ध गराउने निर्णय मन्त्रीपरिषद्ले गरेको हो । बैठकले नेपाल प्रहरीको प्रहरी महानिरीक्षक पदमा अतिरिक्त प्रहरी महानिरीक्षक दानबहादुर कार्कीलाई बढुवा गर्ने, साबिक रेशम खेती विकास कार्यक्रम धनकुटाको नाममा दर्ता रहेको धनकुटा नगरपालिका वडा नं. ७ स्थित २५ रोपनी चार आना तीन पैसा जग्गा प्रादेशिक अस्पताल निर्माणका लागि उपयोग गर्न दिन स्वीकृति दिने, आगामी फागुन १ देखि ७ गतेसम्म कर्णाली प्रदेशमा १० औँ राष्ट्रिय खेलकुद प्रतियोगिता आयोजना गर्न स्वीकृति दिने निर्णय बैठकले गरेको हो । नेपाली सेनाका दुई जना प्रमुख सेनानीलाई महासेनानी दर्जामा बढुवा गर्ने निर्णय बैठकले गरेको छ ।",
      "link": "https://gorkhapatraonline.com/news/179238",
      "image": "https://gorkhapatraonline.com/storage/media/315790/conversions/AAAS-08-original-thumb.jpg"
    },
    {
      "slug": "179237",
      "title": "स्थानीय कामको तथ्याङ्कीय गणना अभाव",
      "timestamp": 1762905600000,
      "source": "gp",
      "content": "स्थानीय तहमा भएका भौतिक विकास र त्यसबाट प्राप्त रोजगारीको उपलब्धि अझैसम्म पनि सङ्घीय सरकारको प्रणालीभित्र समावेश हुन सकेको छैन । स्थानीय तहभित्र खानेपानी, सडक, सामुदायिक विद्यालयका भवन, ढललगायत भौतिक पूर्वाधार, शिक्षा, स्वास्थ्य, कृषि, पर्यटनका संरचना निर्माण भएका छन् तर उक्त विकासका संरचनाको अद्यावधिक तथ्याङ्क सङ्घीय सरकारको एकद्वार प्रणालीबाट आउन सक्दैनन् ।",
      "longContent": "काठमाडौँ, कात्तिक २६ गते । स्थानीय तहमा भएका भौतिक विकास र त्यसबाट प्राप्त रोजगारीको उपलब्धि अझैसम्म पनि सङ्घीय सरकारको प्रणालीभित्र समावेश हुन सकेको छैन । स्थानीय तहभित्र खानेपानी, सडक, सामुदायिक विद्यालयका भवन, ढललगायत भौतिक पूर्वाधार, शिक्षा, स्वास्थ्य, कृषि, पर्यटनका संरचना निर्माण भएका छन् तर उक्त विकासका संरचनाको अद्यावधिक तथ्याङ्क सङ्घीय सरकारको एकद्वार प्रणालीबाट आउन सक्दैनन् । सङ्घीयता कार्यान्वयन भएको आठ वर्ष बितिसक्दा पनि स्थानीय तहमा भएका भौतिक विकासका उपलब्धिको अहिलेसम्म सङ्घीय सरकारलाई एकमुष्ट रूपमा जानकारी छैन । ७५३ वटै स्थानीय तहमा भएका विकास निर्माण र सोबाट सृर्जित रोजगारीका उपलब्धिलाई कुनै पनि मन्त्रालय, आयोग, विभागले एकमुष्ट रूपमा दिन सक्ने गरी प्रणालीको विकास नै गरिएको छैन । गत तीन वर्षअघि सङ्घीय मामिला तथा सामान्य प्रशासन मन्त्रालयले स्थानीय तहमा भएका उपलब्धि एकद्वार प्रणालीबाट सङ्घीय सरकारलाई जानकारी आउने गरी प्रणाली बनाउने तयारी गरे पनि त्यसले पूर्णता पाउन सकेको छैन । सम्बन्धित मन्त्रालयबाट भने स्थानीय तहमा भएका उपलब्धि पाउन सकिने भए पनि एकद्वार प्रणालीबाट भने स्थानीय तहमा भएका उपलब्धि पाउन सक्ने अवस्था नभएको मन्त्रालयले जनाएको छ । मन्त्रालयका सहसचिव प्रकाश दाहालले स्थानीय तहमा भएका उपलब्धिको एकीकृत रूपमा राष्ट्रिय प्रणालीसँग आबद्धता गराउने कुनै प्रणालीको विकास नभएको बताउनुभयो । उहाँले भन्नुभयो, “विषयगत मन्त्रालयबाट रिपोर्टिङको सिस्टम हुने हो भने त्यस्तो तथ्याङ्क एकद्वार प्रणालीबाट आउँथ्यो तर त्यस्तो सबै मन्त्रालयले रिपोर्टिङ गर्ने प्रणाली भने अहिले नबनेकाले स्थानीय सरकारले गरेका विकास निर्माण र रोजगारीका उपलब्धिको जानकारी एकमुष्ट रूपमा सङ्घीय सरकारसँग आउँदैनन् ।” सम्बन्धित मन्त्रालयबाट चाहिं अलग अलग तथ्याङ्क सङ्कलन गर्न सकिने भए पनि एकद्वार प्रणालीबाट स्थानीय तहले गरेका कामको उपलब्धि सङ्घीय सरकारलाई आउने व्यवस्था भइनसकेको उहाँले स्पष्ट पार्नुभयो । मन्त्रालयले स्थानीय तहका विषयगत क्षेत्रमा कति प्रगति भएका छन् भनेर त्यसको रिपोर्टिङ लिनु पर्दथ्यो । त्यस्तो रिपोर्टिङ गर्ने संयन्त्र नभएकाले स्थानीय तहको उपलब्धि राष्ट्रिय प्रणालीभन्दा बाहिर रहेका हुन् । स्थानीय तहमा निर्माण भएका संरचनाबाट कतिपय रोजगारीको समेत सिर्जना भएका छन् । स्थानीय तहलाई सङ्घीय सरकारले समानीकरण, समपूरक, विशेष र ससर्त शीर्षकमा बजेट प्रदान गर्दै आएको छ । उक्त बजेटबाट निर्माण गरिएको भौतिक विकास सङ्घीय सरकारको प्रणालीमा आबद्ध हुन नसक्नु सरकारको कमजोरी रहेको सहसचिव दाहाल स्वीकार गर्नुहुन्छ ।  स्थानीय तहका जनप्रतिनिधि पनि स्थानीय तहमा भएका उपलब्धिलाई राष्ट्रिय प्रणालीमा आउने सिस्टम बनाउनुपर्ने तर्क गर्छन् । टोखा नगरपालिकाका प्रमुख प्रकाश अधिकारी भन्नुहुन्छ, “हामीले नागरिकको आधारभूत विकासका आयाम, खानेपानी, सडक, ढल, विद्युत्, टेलिफोन, शिक्षा र स्वास्थ्यका क्षेत्रमा उल्लेख्य काम गरेका छौँ । त्यस्तो एकीकृत तथ्याङ्क सङ्घीय सरकारसँग हुनु पर्छ ।” त्यस्तो सिस्टम बनाउन सबै स्थानीय सरकार तयार रहेको चर्चा गर्दै उहाँले भन्नुभयो, “स्थानीय तह पनि सरकार नै भएकाले सङ्घ र प्रदेश सरकारले पठाएका रकम र स्थानीय तहको आफ्नै आन्तरिक राजस्वबाट गरिएका विकासका प्रगतिको तथ्याङ्क सङ्घीय सरकारसँग हुुनु पर्छ ।”गाउँपालिका राष्ट्रिय महासङ्घ नेपालका कार्यकारी निर्देशक राजेन्द्रप्रसाद प्याकुरेलले स्थानीय तहले गरेको उपलब्धि सङ्घीय सरकारको प्रणालीमा आउने गरी सिस्टमको विकास गर्न स्थानीय सरकारका जनप्रतिनिधिले पटक पटक सरकारलाई आग्रह गरे पनि व्यवहारमा कार्यान्वयन नभएको गुनासो गर्नुभयो । उहाँका अनुसार अहिले गाउँ गाउँमा खानेपानी, सडक, सार्वजनिक भवन, सामुदायिक विद्यालयका भवनलगायतका पर्याप्त भौतिक पूर्वाधार निर्माण भएका छन् । प्याकुरेलले भन्नुभयो, “त्यसको उपलब्धि एकद्वार प्रणालीबाट प्राप्त गर्ने विधि अविलम्ब बनाउन सङ्घीय सरकालाई आग्रह गर्छु ।” स्थानीय तहको व्यवस्थित रिपोर्टिङ गर्ने संयन्त्र नहुँदा उपलब्धि राष्ट्रिय प्रणालीमा आबद्ध गराउन नसकिएको हो । स्थानीय तहका एकीकृत उपलब्धिले सरकारलाई नीति, योजना, कार्यव्रmम र बजेट निर्माणमा सहयोग पुग्ने भए पनि सो संयन्त्र अहिलेसम्म निर्माण हुन सकेको छैन ।",
      "link": "https://gorkhapatraonline.com/news/179237",
      "image": "https://gorkhapatraonline.com/storage/media/315771/conversions/Sthaniya-Sarkar-original-thumb.jpg"
    },
    {
      "slug": "179226",
      "title": "कञ्चनपुरको पालिकामा एमालेको जनप्रदर्शन",
      "timestamp": 1762819200000,
      "source": "gp",
      "content": "नेकपा (एमाले) ले कञ्चनपुरका नौ वटै स्थानीय तहमा जनप्रदर्शन कार्यक्रमको आयोजना गरेको छ । “राष्ट्रियता, लोकतन्त्र र संविधानको रक्षा गरौँ, षडयन्त्र र अराजकताविरुद्ध एकजुट बनौँ” नारासाथ मंगलबार बिहानदेखि साँझसम्म जिल्लास्थित पालिकाका विभिन्न स्थानमा जनप्रदर्शन गरिएको नेकपा (एमाले) कञ्चनपुरका अध्यक्ष लक्ष्मी बुढाले बताउनुभयो ।",
      "longContent": "भवानीदत्त भट्टकञ्चनपुर, कात्तिक २५ गते । नेकपा (एमाले) ले कञ्चनपुरका नौ वटै स्थानीय तहमा जनप्रदर्शन कार्यक्रमको आयोजना गरेको छ । “राष्ट्रियता, लोकतन्त्र र संविधानको रक्षा गरौँ, षडयन्त्र र अराजकताविरुद्ध एकजुट बनौँ” नारासाथ मंगलबार बिहानदेखि साँझसम्म जिल्लास्थित पालिकाका विभिन्न स्थानमा जनप्रदर्शन गरिएको नेकपा (एमाले) कञ्चनपुरका अध्यक्ष लक्ष्मी बुढाले बताउनुभयो । एमाले बेदकोट नगर कमिटीले आयोजना गरेको जनप्रदर्शन कार्यक्रमलाई सम्बोधन गर्दै प्रमुख अतिथि समेत रहनुभएका नेकपा (एमाले) का केन्द्रीय समिति सदस्य कृपाराम रानाले संविधान र लोकतन्त्रको रक्षा गर्नु अहिलेको मुख्य आवश्यकता रहेको बताउनुभयो । गत भदौ २३ र २४ गतेको जेनजी आन्दोलनमा भएको घुसपैठका कारण देशमा अराजकता मच्चाउने कार्य भएको, नेपालको ऐतिहासिक धरोहर सिंहदरबार जलाइएको भन्दै उहाँले आपत्ति जनाउनुभयो । संसद् पुनस्र्थापना हुनुपर्नेमा जोड दिनुभयो । जनप्रदर्शनलाई संवोधन गर्दे नेकपा एमाले बेदकोट नगरकमिटी अध्यक्ष हरि गिरीले जेनजी आन्दोलनका नाममा सार्वजनिक सम्पत्ति जलाउने, निजी सम्पत्ति जलाउनेहरूमाथि कडा कारबाही गरिनुपर्ने माग राख्नुभयो ।  पालिकाहरूमा स्थानीय नेता तथा कार्यकर्ताको उपस्थितिमा प्रदर्शन पछि जनप्रदर्शन कोणसभामा परिणत भएको थियो । नेकपा एमालेका जिल्ला अध्यक्ष लक्ष्मी बुढाले सरकारले राम्रा काम गर्न खोज्दा खोज्दै पनि आक्रमण गरिएको बताउनुभयो । नेकपा एमाले कञ्चनपुरको यसअघि पार्टी कार्यालयमा बसेको बैठकले कार्तिक २५ गते जनप्रदर्शन गर्ने, २९ गते सदरमुकाममा प्रदर्शन गर्ने, पार्टी कार्यालयमा भएको तोडफोड र आगजनी गर्नेमाथि किटानी जाहेरी दिने लगायतका निर्णय गरेको थियो ।",
      "link": "https://gorkhapatraonline.com/news/179226",
      "image": "https://gorkhapatraonline.com/storage/media/315749/conversions/pradarsan-original-thumb.jpg"
    },
    {
      "slug": "179212",
      "title": "घोडाघोडीमा लवाङ्गी पूजा महोत्सव हुने",
      "timestamp": 1762819200000,
      "source": "gp",
      "content": "हरेक वर्ष सीता विवाह पञ्चमी तीथिमा गरिने थारू समुदायको परम्परागत लवाङ्गी पूजा यस वर्ष मङ्सीर ९ गते धुमधामका साथ गरिने भएको छ ।",
      "longContent": "चाँदनी आचार्यघोडाघोडी (कैलाली), कात्तिक २५ गते । हरेक वर्ष सीता विवाह पञ्चमी तिथिमा गरिने थारू समुदायको परम्परागत लवाङ्गी पूजा यस वर्ष मङ्सीर ९ गते धुमधामका साथ गरिने भएको छ । पश्चिम तराईका थारू समुदायको सबैभन्दा ठुलो देउथल घोरीघोरा मन्दिरमा हुने लवाङ्गी पूजाका अवसरमा तीन दिनसम्म थारू सांस्कृतिक महोत्सवसमेत हुने भएको छ । घोरीघोरा नगर भलमन्सा कार्य समिति, सन्त समागम समाज र घोडाघोडी तथा संस्कृति संरक्षण समाजको संयुक्त आयोजनामा पूजा तथा सांस्कृतिक महोत्सव हुने भएको हो । कार्यक्रमलाई भव्यरूपमा सपन्न गर्न १७ सदस्यीय मूल आयोजक समिति बनाइएको छ । समितीका संयोजक एवम् नगर भलमन्सा कार्य समितिका अध्यक्ष बुधराम चौधरीले थारू समुदायले पराम्परागत रूपमा मान्दैआएको लवाङ्गी पूजामा सबै जना सहभागी हुने भएकाले पूजा व्यवस्थापनका लागि तयारीमा जुटेको बताउनुभयो । उहाँले थारू समुदायको परम्परागत मौलिक संस्कृतीसँग लवाङ्गी पूजा जोडिएकाले यसको संरक्षण र प्रचारप्रसारका लागि सांस्कृतिक महोत्सव आयोजना गरिएको जानकारी दिनुभयो ।उहाँले भन्नुभयो “धेरै वर्षदेखि हामीले पर्यटकीय तथा धार्मिक क्षेत्र घोडाघोडीमा लवाङ्गी पूजा भव्यरूपमा गर्दैआएका छौँ । यस वर्ष पनि पूजालाई व्यवस्थित बनाउन मुलसमिति बनाएर तयारीमा जुटेका छौ । कैलाली, कञ्चनपुर, बाँके, बर्दिया, दाङ जिल्लाबाट समेत लवाङ्गी पूजामा सहभागिता रहन्छ ।”संयोजक चौधरीले यस पर्वले थारू समुदायको धार्मिक तथा सांस्कृतिक पहिचानलाई सुदृढ गर्न, युवापुस्तामा हस्तान्तरण गर्न र कला–संस्कृतिको संरक्षणमा सहयोग पुग्ने बताउनुभयो ।महोत्सवमा थारू समुदायको झाँकी, बर्कानाच, सखिया नाच, मुङ्ग्रहुवा नाच, कठघोरी नाच लगायतका नृत्य प्रस्तुति तथा थारु कलाकारको विशेष प्रस्तुति रहनुका साथै थारू समुदायको परम्परागत खानाका परिकारको प्रचार–प्रसारका साथै बजारीकरण गरिने छ । सन्त समागम समाजका अध्यक्ष कप्तान चौधरीले पूजा कार्यक्रममा कैलालीका एक सय ७३ गाउँका भलमन्सा, गुरुवा र चिराकीहरूको सहभागिता हुने उल्लेख गर्नुभयो । थारू समुदायले पराम्परागत रूपमा नयाँ बाली घरमा भित्र्याइपछि पहिले देवतालाई चढाएर मात्र उपभोग गर्ने चलन छ । लवाङ्गीको अर्थ नयाँ रहेको र विशेषगरी नयाँ अन्न देउतालाई चढाएर मात्र खाने चलन भएकाले लवाङ्गी पूजा गर्ने चलन रहेको समाजका अध्यक्ष एवम् आयोजक समितिका सदस्य कप्तान चौधरीले जानकारी दिनुभयो  । घर–घर, गाउँ समाजमा व्यक्तिगत तथा सामूहिकरूपमा गरिने यस पूजा पछिल्लो दुई दशक यता घोडाघोडी मन्दिरमा भव्य रूपमा सांस्कृतिक महोत्सवको आयोजना गरी मनाउन थालिएको छ । थारू समुदायको संस्कृतिसँग जोडिएको लवाङ्गी पूजा कैलालीको घोडाघोडी मन्दिरमा भने थारू पहाडी दुवै समुदायले पूजा आजा गर्ने गर्दछन् ।पश्चिम नेपालका थारू समुदायको ठुलो देवथलको रूपमा घोडाघोडी मन्दिरलाई लिने गरिन्छ । कैलालीको घोडाघोडी नगरपालिकामा रहेको विश्व रामसार साईडमा सूचिकृत घोडाघोडी तालसँगै रहेको घोडाघोडी मन्दिरमा थारू र पहाडी समुदायले लवाङ्गी पूजा कार्यक्रममा सहभागी हुने गरेको स्थानीय बताउँछन् । भाकल गरेकाहरूले लवाङ्गी पूजाकै दिन घोडाघोडी मन्दिरमा सुँगुर, कुखुरा, बोका, हाँसको बलि दिने चलन रहेको स्थानीय यमलाल सापकोटाले बताउनुभयो ।",
      "link": "https://gorkhapatraonline.com/news/179212",
      "image": "https://gorkhapatraonline.com/storage/media/315738/conversions/Duthan-original-thumb.jpg"
    },
    {
      "slug": "179208",
      "title": "गाँजा विधेयकः गण्डकीमा यसरी गर्न पाइने छ गाँजा खेती",
      "timestamp": 1762819200000,
      "source": "gp",
      "content": "गण्डकी प्रदेशका विभिन्न जिल्लामा प्राकृतिक रूपमै प्रशस्त गाँजा उम्रिन्छ। खाली हुँदै गएका खेतबारी, खाली बनेका गाउँघरतिर गाँजाखेती गरी आर्थिक समृद्धि ल्याउन सकिने चर्चा बारम्बार हुने गरेको छ।",
      "longContent": "फडिन्द्र अधिकारीलेखनाथ, कात्तिक २५ गते। गण्डकी प्रदेशका विभिन्न जिल्लामा प्राकृतिक रूपमै प्रशस्त गाँजा उम्रिन्छ। खाली हुँदै गएका खेतबारी, खाली बनेका गाउँघरतिर गाँजाखेती गरी आर्थिक समृद्धि ल्याउन सकिने चर्चा बारम्बार हुने गरेको छ। यही परिवेशमा गण्डकी प्रदेशसभाको सोमबारको बैठकमा औषधीजन्य तथा औद्योगिक प्रयोजनका लागि गाँजा खेतीलाई नियमन तथा व्यवस्थापन गर्न बनेको विधेयक २०८२ दर्ता भएको छ। उद्योग तथा पर्यटन मन्त्रालयले असोज ६ मा प्रदेशसभा सचिवालयमा दर्ता गरेको यो विधेयकमाथि संसदमा सोमबार नै सामान्य छलफल भएको छ। विधेयकले व्यक्तिगत प्रयोगमा कडाइ गर्दै औषधीजन्य र औद्योगिक प्रयोजनका लागि गाँजा खेतीलाई वैधानिक बनाउने प्रावधान राखेको छ। विधेयक पारित भएपछि गण्डकी प्रदेशमा सरकारी नियम पालना गर्दै गाँजा खेती गर्ने बाटो खोलेको छ।कसले, कसरी खेती गर्न पाउँछ ?विधेयकले व्यक्तिगत रूपमा गाँजाखेती प्रतिबन्धित गरेको छ। कम्पनी वा फार्म दर्ता गरी स्थायी लेखा नम्बर लिएकाले औषधीजन्य र औद्योगिक प्रमुख गरी दुई प्रयोजनका लागि गाँजा लगाउन पाउँछ। विधेयकका दफा ४ मा दुई रोपनीभन्दा कम क्षेत्रफलमा खेती पूर्वसहमित नदिने व्यवस्था उल्लेख छ। आफ्नै नामको, भाडामा वा लिजमा लिइएको जग्गामा पनि यसको खेती गर्न मिल्छ।यसका लागि सरकारसँग दुई खालका सहमति लिनुपर्ने प्रावधान प्रस्तावित छ। पहिलो चरणमा खेती गर्न पूर्वसहमति लिएर त्यसका लागि आवश्यक काम गरेपछि मात्र खेती गर्न अनुमति दिइने छ। पूर्वसहमति लिन इच्छुक फर्मले आफ्नाे विवरणसहित स्थानीय तहको सिफारिस, खेतीको प्रयोजन, उत्पादित  गाँजा खरिद गरिने सुनिश्चिततासहित निवेदन दिनुपर्ने हुन्छ। यस्तै गाँजा वा गाँजाजन्य पदार्थबाट औषधी वा उपभोग्य वस्तु उत्पादन गर्ने उद्योगले आफ्नो प्रयोजनका खेती गर्न चाहेमा पनि अनुमतिपत्रका लागि निवेदन दिनुपर्ने हुन्छ।प्रदेशको आन्तरिक मामिला हेर्ने मन्त्रालयमा गाँजा खेती नियमन तथा व्यवस्थापन एकाइ स्थापना गर्ने व्यवस्था विधेयकको दफा १७ मा छ। एकाइका निर्देशक र कर्मचारीले गाँजा खेतीको अनुगमन र निर्देशन दिने छन्। पूर्वसहमति लिएका एक वर्षभित्र आवश्यक पूर्वाधार बनाई निवेदन दिएर कुनै फार्मले खेतीको अनुमति लिन सक्नेछन्। एकाइले उत्पादन स्थल र पूर्वाधारको निरीक्षण जाँचबुझ गर्दा उपयुक्त देखिएमा पाँच वर्षलाई खेती गर्ने अनुमति दिइने छ। उत्पादनपछि बिक्री कसरी गर्न पाइन्छ ?विधेयकमा औषधीजन्य र औद्योगिकमध्ये कुनै एक वा दुवै प्रयोजनका लागि खेती गर्न पाइने व्यवस्था छ। यसका लागि पूर्वसहमति लिने बेलै प्रयोजन खुलाउनुपर्छ। विधेयकले खेती सुरु गरेपछि बिक्रीसम्मको चरणमा कडाइ गरेको छ। गाँजाको फसल तयार भएपछि कटान, भण्डारण र बिक्री गर्दा एकाइ, नजिकको प्रहरी कार्यालय र स्थानीय निगरानी समितिलाई पूर्वजानकारी गराउनुपर्ने व्यवस्था छ। गाँजाखेती रहेको जग्गा रहेको ठाउँका वडाध्यक्षको संयोजकत्वमा सात सदस्यीय स्थानीय निगरानी समितिको व्यवस्था दफा २० मा गरिएको छ।फसल तयार भएपछि एकाइलाई जाकारी गराएपछि निरीक्षकले नै कटान गर्ने मिति तोकेर जानकारी दिने र त्यसो हुन नसके स्थानीय अनुगमन समिति संयोजकको अनुमतिले पनि काट्न पाइने व्यवस्था छ। दफा १४ मा औषधीय वा औधोगिक प्रयोजनका लागि गाँजा कटान गरिसकेपछि लागुऔषधका रूपमा प्रयोग हुन नदिन बाँकी गाँजा नष्ट गर्नुपर्ने व्यवस्था छ। उत्पादित गाँजा जोसुकैलाई बेच्न पाइँदैन। पहिल्यै सम्झौता भएको फार्मलाई पूर्वनिर्धारित परिणाममा मात्र बेच्न पाइन्छ। ढुवानी भएको गाँजा प्याक गरेपछि एकाइ निरीक्षकले सिल लगाएर मात्र ओसारपसारको अनुमति दिने छन्। पहिले सम्झौता गरेको कम्पनी वा फर्मले गाँजा खरिद नगरेमा अर्को उद्योगलाई बेच्नुपर्ने एकाइ निर्देशकको स्वीकृति अनिवार्य गरिएको छ। एउटा प्रयोजनका लागि किनिएको गाँजा अर्काे प्रयोजनमा प्रयोग गर्न भने निषेध गरिएको छ। विधेयकमा सजायको व्यवस्था उल्लिखित प्रावधानहरू उल्लङ्घन हुँदा विधेयकको दफा २१ म कसुर र सजाय तोकेको छ। एकाइको अनुमति नलिई गाँजा खेती गरेमा, नियमविपरीत गाँजा बिक्री, वितरण गरेमा, अनुमतिपत्रमा भएको जग्गा र क्षेत्रफलभन्दा पृथक ठाउँमा खेती गरेमा लागुऔषधसम्बन्धी प्रचलित कानुनबमोजिम कारबाही गर्ने विधेयकमा व्यवस्था छ। खेतीको अभिलेख नराखेमा, समय समयमा एकाइमा उपलब्ध नगराएमा, सिलबन्दी नगरी ओसारपोसार गरेमा, ऐनले तोकभन्दा फरक काम गरेमा ५० हजारदेखि पाँच लाख रुपियाँसम्म जरिवाना प्रस्ताव गरिएको छ।फिल्डमा पुगेका एकाइ निरीक्षकको प्रतिवेदनको आधारमा निर्देशकले कसुरको प्रकृति हेरी जरिवाना तोक्न सक्ने प्रावधान राखिएको छ। ऐनको दफा १० मा अनुमतिपत्र नवीकरण नगरेमा, सम्झौता गरेकोबाहेक गाँजा बिक्री गरेमा, उचित पूर्वाधार नबनाएमा, अभिलेख नराखेमा वा मागेको समयमा उपलब्ध नगराएमा, नियमविपरीत काम गरेमा, सर्त पालना नगरेमा अनुमतिपत्र खारेज गर्न सक्ने व्यवस्था छ। गाँजासम्बन्धी औषधी वा उपभोग्य उद्योगमा हुने विदेशी लगानी, वस्तुको निकासी तथा बिक्रीसम्बन्धी व्यवस्था भने सङ्घीय कानुनबमोजिम हुने यसमा उल्लेख छ।",
      "link": "https://gorkhapatraonline.com/news/179208",
      "image": "https://gorkhapatraonline.com/storage/media/315724/conversions/gaza-bill-original-thumb.jpg"
    },
    {
      "slug": "179200",
      "title": "निगम महाप्रबन्धक नियुक्ति प्रक्रिया : प्रधानमन्त्रीद्वारा प्रगतिबारे जानकारी माग",
      "timestamp": 1762819200000,
      "source": "gp",
      "content": "प्रधानमन्त्री सुशीला कार्कीले नेपाल वायु सेवा निगममा खुला प्रतिस्पर्धाबाट महाप्रबन्धक नियुक्त गर्ने प्रक्रियामा भएको प्रगतिबारे जानकारी माग गर्नुभएको छ।",
      "longContent": "काठमाडौँ, कात्तिक २५ गते । प्रधानमन्त्री सुशीला कार्कीले नेपाल वायु सेवा निगममा खुला प्रतिस्पर्धाबाट महाप्रबन्धक नियुक्त गर्ने प्रक्रियामा भएको प्रगतिबारे जानकारी माग गर्नुभएको छ।संस्कृति, पर्यटन तथा नागरिक उड्डयनमन्त्रीका हैसियतले उहाँले मन्त्रालयका सचिव हरि मैनालीलाई आफ्नो कार्यकक्षमा बोलाएर प्रगति विवरण माग गर्नुभएको हो।निगममा महाप्रबन्धक खुला प्रतिस्पर्धाबाट नियुक्त गर्न प्रधानमन्त्री कार्कीले सचिव मैनालीकै संयोजकत्वमा गत कात्तिक १४ गते छनोट समिति गठन गर्नुभएको थियो। उक्त समितिमा क्याप्टेन केबी लिम्बू विज्ञ सदस्य र मन्त्रालयकै योजना तथा प्रशासन महाशाखा प्रमुख रहने सहसचिव सदस्य सचिव हुनुहुन्छ।सचिव मैनालीले यसबिचमा कार्यविधिको काम गरेको र केही समय बाहिर पनि जानुपरेको बताउनुभयो। उहाँले आजै समितिको पहिलो बैठक बस्ने जानकारी गराउनुभयो।प्रधानमन्त्री कार्कीले ढिलो नगरी खुला प्रतिस्पर्धाका लागि दर्खास्त आह्वानको सूचना प्रकाशित गर्न निर्देशन दिनुभएको छ।",
      "link": "https://gorkhapatraonline.com/news/179200",
      "image": "https://gorkhapatraonline.com/storage/media/315709/conversions/pm-Sushila-Karki-pm-original-thumb.jpg"
    },
    {
      "slug": "179198",
      "title": "त्रिविको जग्गा मिच्ने र बिक्री गर्ने प्रवृत्ति तत्काल रोक्न निर्देशन",
      "timestamp": 1762819200000,
      "source": "gp",
      "content": "प्रधानमन्त्री सुशीला कार्कीले त्रिभुवन विश्वविद्यालयको अपचलनमा परेको जग्गा फिर्ता ल्याउने प्रक्रियामा भएको प्रगतिबारे जानकारी माग गर्नुभएको छ।",
      "longContent": "काठमाडौँ, कात्तिक २५ गते । प्रधानमन्त्री सुशीला कार्कीले त्रिभुवन विश्वविद्यालयको अपचलनमा परेको जग्गा फिर्ता ल्याउने प्रक्रियामा भएको प्रगतिबारे जानकारी माग गर्नुभएको छ।\nप्रधानमन्त्री कार्कीले मङ्गलबार सिंहदरबारमा अर्थमन्त्री रामेश्वर खनाल, गृहमन्त्री ओमप्रकाश अर्याल, शिक्षामन्त्री महावीर पुन र सञ्चारमन्त्री जगदीश खरेलको उपस्थितिमा त्रिविका उपकुलपति प्रा. दीपक अर्याल, रेक्टर प्रा. खड्ग केसी र रजिस्ट्रार प्रा. केदारप्रसाद रिजाललगायतसँग छलफल गर्नुभयो।\nछलफलमा मुख्य सचिव एकनारायण अर्याल तथा जग्गा खोजबिन समितिका पदाधिकारीहरूको पनि उपस्थिति थियो।प्रधानमन्त्री कार्कीले प्रतिवेदन कार्यान्वयनमा हालसम्म भएको प्रगतिबारे जानकारी माग गर्दै आगामी प्रक्रियामा चासो देखाउनुभयो। उहाँले प्रतिवेदन सार्वजनिक भएपछि के कति जग्गा फिर्ता आयो, फिर्ता ल्याउने प्रक्रिया कसरी अघि बढेको छ र दोषीमाथि के कस्तो कारबाही भयो भन्ने विषयमा जिज्ञासा राख्नुभयो।त्रिविका पदाधिकारीले विश्वविद्यालयको जग्गा ओगटेर बसेकालाई हटाउन र अपचलनमा परेको जग्गाको लगत कायम गर्न सरकारको सहयोग आवश्यक रहेको बताउनुभयो।\nगृहमन्त्री अर्यालले जग्गाको लगत कायम गर्ने जिम्मेवारी विश्वविद्यालय आफैंले लिनुपर्ने बताउँदै किर्ते गरी जग्गा हडपिएको छ भने प्रत्येक घटना अलग–अलग मुद्दाका रूपमा सिआइबीमा जाहेरी दिनुपर्ने सुझाव दिनुभयो। उहाँका अनुसार, सिआइबीसँग यस्तो कार्यमा आवश्यक विशेषज्ञता र अनुभव रहेकाले कारबाही अघि बढाउन सरकार तयार छ।मुख्य सचिव एकनारायण अर्यालले प्रतिवेदनमा औंल्याइएका विषयमध्ये ६० प्रतिशत काम विश्वविद्यालयले आफैं गर्न सक्ने बताउनुभयो। सबै कामका लागि सरकारले मात्र भर पर्नु नहुने उहाँको धारणा थियो।शिक्षामन्त्री पुनले यो विषय धेरै नतानिकन तुरुन्तै गर्न सकिने काम अघि बढाउनुपर्ने र त्यसका लागि सबै सरोकारवाला निकायका प्रतिनिधि रहने गरी कार्यदल बनाउनुपर्ने प्रस्ताव राख्नुभयो।\n\n\n\n\nप्रधानमन्त्री कार्कीले असम्बन्धित सङ्घसंस्था र व्यक्तिहरूले त्रिविको जग्गा ओगट्ने, बलका आधारमा मिचेर खाने र बेचबिखन गर्ने प्रवृत्ति तत्काल रोक्न निर्देशन दिनुभयो। साथै, दोषी जोसुकै भए पनि उनलाई कठघरामा उभ्याउनुपर्ने उहाँको निर्देशन थियो।",
      "link": "https://gorkhapatraonline.com/news/179198",
      "image": "https://gorkhapatraonline.com/storage/media/315717/conversions/prez-25-frf-original-thumb.jpg"
    },
    {
      "slug": "179189",
      "title": "सगरमाथा आरोहण गर्ने सुरक्षित बाटो खुल्ने",
      "timestamp": 1762819200000,
      "source": "gp",
      "content": "न्यूजील्याण्डका सर एडमण्ड हिलारी र नेपालका तेञ्जिङ नोर्गे शेर्पाले पहिलो पटक सन् १९५३ मा प्रयोग गरेको नुप्से हिमालतर्फबाट सगरमाथा आरोहण गर्ने मार्ग करिब ८० प्रतिशत निर्माण सकिएको पर्यटन विभागले जनाएको छ ।",
      "longContent": "सोलुखुम्बु, कात्तिक २५ गते ।  विश्वको सर्वोच्च शिखर सगरमाथा आरोहणका लागि सुरक्षित बाटो आगामी चैतभित्रमा सञ्चालन हुने भएको छ । न्यूजील्याण्डका सर एडमण्ड हिलारी र नेपालका तेञ्जिङ नोर्गे शेर्पाले पहिलो पटक सन् १९५३ मा प्रयोग गरेको नुप्से हिमालतर्फबाट सगरमाथा आरोहण गर्ने मार्ग करिब ८० प्रतिशत निर्माण सकिएको पर्यटन विभागले जनाएको छ । विभागका निर्देशक हिमाल गौतमका अनुसार यो मार्ग खुम्बु आइसफलतर्फको भन्दा सुरक्षित रहेकाले आगामी वसन्तयाम (स्प्रिङ) मौसमभित्र सञ्चालन हुनेगरी तयारी भइरहेको छ ।यो करिब २०० मिटर जति लामो हुने भएकाले छोटो बाटोका लागि सिधै खुम्बु आइसफल हुँदै सगरमाथा आरोहण गर्ने मार्ग खोलिएको उहाँले बताउनुभयो ।खुम्बु आइसफलको बाटो पहिलोपटक सन् १९८४ मा सञ्चालनमा ल्याइएको विश्व पर्वतारोहण महासङ्घका विज्ञ एवं पर्यटनविद् आङ्छिरिङ शेर्पाले बताउनुभयो ।उहाँका अनुसार खुम्बु आइसफलको बाटो खुलेपछि परम्परागत मार्गको नामले परिचित नुप्सेतर्फको उक्त बाटो उपयोगविहीन भएको हो ।यो बाटो खुम्बु आइसफलतर्फको भन्दा धेरैगुणा सुरक्षित र भरपर्दो रहेको उहाँको भनाइ छ ।सोही मार्गको खोजी, अनुसन्धान तथा पुनः सञ्चालनका लागि विश्वविख्यात आरोही तथा अनुसन्धानकर्ता स्पीडकाजी शेर्पा, फ्रान्सका आरोही मार्क वटाई र फ्रान्सकै अर्का विश्वविख्यात आरोही एन्ट्वान एरोलाई जिम्मा दिइएको पर्यटन विभागका निर्देशक हिमाल गौतमले जानकारी दिनुभयो ।उहाँका अनुसार नुप्से हिमालको फेदीमा सगरमाथा आधार शिविर हुनेगरी उक्त मार्ग निर्माणको करिब ८० प्रतिशत सम्पन्न भइसकेको छ । बाँकी २० प्रतिशत कार्य पूरा गरी आगामी वसन्तयाम (फागुन–चैत) भित्रमा सञ्चालन गर्नेगरी तयारी भइरहेको विभागका निर्देशक गौतमले बताउनुभयो । “विश्वविख्यात आरोही नेपालका स्पीडकाजी शेर्पा र सगरमाथा आरोही फ्रान्सका मार्क वटाईको टोली सक्रिय भएका छन्, मन्त्रिपरिषद्को निर्णयअनुसार विभागले अनुमति दिइसकेको छ”, उहाँले भन्नुभयो, “यद्यपि त्यसका लागि सरकारको आर्थिक लगानी भने गरेको छैन ।”फ्रान्सस्थित विभिन्न पर्वातारोहण सङ्घसंस्थाको आर्थिक सहयोगमा पर्यटन मन्त्रालयले उक्त ऐतिहासिक बाटोलाई वैकल्पिक रूपमा खुलाउन लागेको गौतमले जानकारी दिनुभयो । “सगरमाथा आरोहणका लागि अहिले सञ्चालनमा रहेको खुम्बु आइसफल हुँदै क्याम्प एकसम्मको बाटो असाध्यै जोखिमयुक्त मानिन्छ । बर्सेनि आधा दर्जनभन्दा बढी आरोहीले आरोहणका क्रममा सगरमाथा क्षेत्रमा ज्यान गुमाउने गरेका छन् । तीमध्ये एक चौथाइ घटना खुम्बु आइसफलमा हुने गरेको छ”, विभागका निर्देशक गौतमले भन्नुभयो ।सगरमाथा आरोहण गर्दा पहिलो जोखिम भनेको खुम्बु आइसफलमा हो । यहाँ हिउँ पग्लने, फाट्ने भइरहने हुनाले धेरै खतरा मोलेर जानुपर्ने सगरमाथा आरोही विजय घिमिरेले बताउनुभयो । नयाँ मार्ग नुप्सेको फेदीबाट खुम्बु आइसफल छलेर जाने भएकाले अन्यन्त उपयोगी र कम जोखिमयुक्त हुनसक्ने उहाँको भनाइ छ । सोही बाटो हुँदै ७२ वर्षअघि तेञ्जिङ नोर्गे शेर्पा र एडमण्ड हिलारीले पहिलो पटक सगरमाथा शिखरमा पाइला टेक्नुभएको थियो ।  यही पुरानो मार्गलाई पुनर्जीवन दिनेगरी करिब १० जना विश्वविख्यात आरोहीसहितको समूहले करिब तीन वर्षअघिदेखि सक्रिय नयाँ पदमार्ग खोजी गरेको खोज तथा अनुसन्धानकर्ता स्पीडकाजी शेर्पाले बताउनुभयो । उहाँका अनुसार आगामी वसन्तयाम (स्प्रिङसिजन) भित्र सो आरोहण मार्ग औपचारिक रूपमा खुल्ने तयारी तीव्र गतिमा अघि बढेको छ । काजीले भन्नुभयो, “यो केबल हिमाल आरोहणको बाटो होइन । यो नेपालको इतिहास, गौरव र पहिचानको पुनर्जन्म हो, जसमा यसपटक स्थानीय समुदाय, नेपाली आरोही, अन्तरराष्ट्रिय दाताहरू र नेपाल सरकार सबैको सहकार्य जोडिएको छ । अहिलेसम्म पूरै मार्गको ८० प्रतिशत काम पूरा भइसकेको छ । बाँकी काम आगामी मार्च–अप्रिल अर्थात् वसन्तयामभित्र सक्ने लक्ष्य राखिएको छ ।”सरकारद्वारा अनुमति प्राप्तसगरमाथाका लागि ऐतिहासिक उक्त मार्ग खुलाउन सरकारले काजी शेर्पा र फ्रान्सका मार्क वटाईको नेतृत्वमा अनुमति प्रदान गरेको छ । सङ्घीय सरकारको २०८१ पुस २१ गतेको मन्त्रिपरिषद् बैठकको निर्णयअनुसार शेर्पा र वटाईको टोलीलाई लिखित रूपमा अनुमति दिइएको विभागका निर्देशक गौतमले जानकरी दिनुभयो ।विभिन्न फ्रान्सेली संस्था तथा दाताहरूको आर्थिक सहयोगमा काम अघि बढे पनि अन्य सहयोग र समन्वयमा सङ्घीय सरकारअन्तर्गत पर्यटन विभागको  साथ रहेको उक्त समूहको नेतृत्व लिनुभएका शेर्पाले बताउनुभयो । विभागले आरोही शेर्पाको नेतृत्वमा रहेको समूहलाई छ हजार १०० मिटर उचाइसम्म मार्ग विस्तार र निश्चित मार्ग निर्माणको लिखित अनुमति दिएको छ । “सगरमाथा क्याम्प एकसम्म मात्रै अनुमति दिइएको छ । क्याम्प एकभन्दा माथि जाने बाटो भने एउटै छ”, पर्यटन विभागका निर्देशक गौतमले भन्नुभयो । यो मार्ग सञ्चालनमा ल्याउनसके आरोहण यामका बेला हालको आधार शिविरमा भइरहेको मानवीय चाप, कोलाहल तथा प्रदूषणलाई कम गर्न सकिने विभागको विश्वास छ । यो परियोजना नेपालको पर्वतारोहण इतिहाससँग सम्बन्धित भएकाले मन्त्रालयको सहमति र पर्यावरणीय स्वीकृतिसहित अघि बढाइएको गौतमले बताउनुभयो । उहाँले भन्नुभयो, “हामीले यसलाई सुरक्षित र स्थायी बनाउन सबै प्राविधिक मापदण्डमा ध्यान दिएका छौँ ।”स्थानीय र अन्तरराष्ट्रिय सहकार्यको नमुनायो अभियानको विशेषता केबल सरकारी परियोजना मात्र नभएर मुलुकको इतिहाससँग जोडएको विज्ञको भनाइ छ । यस अभियानमा हिमालयन एक्सपेडिसन लुम्बिनी विकास कोषका गुडविल एम्बासडर तथा ग्रिसका कन्सुलर विक्रम पाँडेकाजीले पनि आर्थिक सहयोग गर्नुभएको छ । साथै पर्यटन विभागका तत्कालीन महानिर्देशक डा.नारायणप्रसाद रेग्मीले प्राविधिक र नीतिगत समन्वयमा सक्रिय रूपमा साथ दिनुभएको शेर्पाले उल्लेख गर्नुभयो ।फ्रान्सका एन्तोनियो इरोडले पनि उक्त टोलीसँग जोडिएर काम गरिरहनुभएको छ । “यो केबल मार्ग निर्माण होइन, यो विश्वका आरोहीहरूसँग नेपालको पुरानो सम्बन्ध पुनःस्थापना हो”, इरोडले भन्नुभयो । उहाँका अनुसार अहिलेसम्म करिब २२० वटा निश्चित खुट्किला तयार भइसकेका छन् । “यसले आरोहणमा प्रयोग हुने सुरक्षा डोरी र सिँढीहरूको आधार तयार गर्छ । कुल करिब २७० वटा खुट्किला बनाउनुपर्नेमा बाँकी ५० वटाको काम आगामी फागुन, चैतभित्र सम्पन्न हुने योजना छ”, उहाँले भन्नुभयो ।चार लाख अमेरिकी डलरको अनुमानित लागतयो मार्ग पूर्ण रूपमा तयार गर्नका लागि करिब चार लाख अमेरिकी डलर खर्च हुने अनुमान गरिएको छ । अहिलेसम्म तीन लाख डलर खर्च भइसकेको आरोही काजी शेर्पाले बताउनुभयो । बाँकी एक लाख डलर दाताहरूले अझै सङ्कलन गरिरहनुभएको उहाँको भनाइ छ ।शेर्पाले भन्नुभयो, “मुख्य सहयोग फ्रान्सका पर्वतारोहण प्रेमी र निजी दाताबाट आएको छ । यो रकम निश्चित मार्गसहित खुट्किला निर्माण, सुरक्षा व्यवस्थापन, प्राविधिक उपकरण र मार्ग सफाइका लागि प्रयोग भइरहेको छ ।”नयाँ बाटोः कम जोखिम, बढी सुरक्षानयाँबाटो पुरानो खुम्बु आइसफल मार्गको विकल्पका रूपमा तयार हुँदैछ । खुम्बु आइसफल सगरमाथाको सबैभन्दा जोखिमपूर्ण भाग मानिन्छ । जहाँ वार्षिक रूपमा हिउँपहिरो र हिउँका ब्लक खस्ने घटनाले आरोहीको ज्यान लिने गर्छ । आरोहीको ज्यान लिने अधिकांश घटना खतरायुक्त खुम्बु आइसफल क्षेत्रमा हुने गरेको पर्यटन विभागका निर्देशक गौतमले बताउनुभयो । उहाँका अनुसार सगरमाथा आरोहणका लागि बर्सेनि करिब पाँच सय विदेशी तथा तीन सय नेपाली सहयोगी गरी आठ सय  जनाभन्दा बढीले अनुमति लिने गर्दछन् । खुम्बु आइसफल जोखिमयुक्त भएकाले कतिपय आरोहीले आरोहण नगरी फर्कने गरेका गौतमको भनाइ छ । अब खुल्ने भनिएको वैकल्पिक बाटो दूरीको हिसाबले करिब दुई सय  मिटर जति लामो रहेको जनाउँदै जोखिम निकै कम हुने आरोहण क्षेत्रका जानकारहरू बताउँछन् ।पर्यटन विज्ञ आङ्छिरिङ शेर्पाले भन्नुभयो, “यो बाटोले खुम्बु आइसफलको खतरा घटाउँछ र सगरमाथा आरोहण अझ सुरक्षित र विश्वसनीय बन्नेछ ।” यो बाटो खुल्दा नेपालको पर्वतारोहण उद्योगमा क्रान्ति ल्याउने विश्वास व्यक्त गर्दै उहाँले यो बाटो खुल्ने हो भने नेपालमा सगरमाथा आरोहणका लागि आउने आरोहीहरूको सङ्ख्या उल्लेख्य रूपमा वृद्धि हुने बताउनुभयो ।अन्तर्राष्ट्रिय ध्यान पुनः सगरमाथातर्फ  यो परियोजनाले अन्तर्राष्ट्रिय पर्वतारोहण जगतकाे ध्यान फेरि नेपालतिर तानेको छ । विश्वका प्रमुख पर्वतारोहण संस्था र डोनरहरूले यसलाई ‘हिस्टोरिक रुट रिभाइभल’ का रूपमा नियालेका छन् । मार्ग निर्माणका क्रममा उनीहरुले पर्यावरणीय सन्तुलनमा विशेष ध्यान दिएका छन् ।पर्यटनमा हुने सम्भावित प्रभावयो मार्ग खुल्नेपछि सगरमाथा आरोहणका लागि आउने पर्यटकको सङ्ख्या उल्लेखनीय रूपमा बढ्ने अनुमान गरिएको छ । नेपाल पर्वतारोहण सङ्घका अनुसार हरेक वर्ष करिब आठ सय  भन्दाबढी आरोही सगरमाथाको अनुमति लिन्छन् । तर खुम्बु आइसफलको जोखिमका कारण धेरै आरोही नेपाल बाहिरका अन्य हिमाल रोज्ने गरेका छन् । नयाँ मार्गले त्यो धारणा तोड्ने अपेक्षा गरिएको छ । सगरमाथा क्षेत्रका पर्यटन व्यवसायी दावा शेर्पाले भन्नुभयो, “यो बाटो खुल्दा नेपालका गाइड, पोर्टर र स्थानीय व्यवसायी सबैको रोजगारी बढ्नेछ । सगरमाथा पुनः विश्व पर्वतारोहणको केन्द्र बन्नेछ ।” इतिहास, संस्कृति र आत्मसम्मानको पुनर्जन्मतेञ्जिङ नोर्गे र एडमण्ड हिलारीले सन् १९५३ मा सगरमाथा आरोहण गर्दा नेपाली जनताको आत्मसम्मान विश्वमाझ पुगेको थियो । सगरमाथा आरोही तेम्बा छिरी शेर्पाले भन्नुभयो, “हिँडेको बाटो पुनः खुल्दैछ, त्यसले त्यो गौरवलाई पुनर्जीवित गरेको अनुभूति सबैमा छ ।” यो मार्ग नेपालका युवाका लागि प्रेरणाको बाटो हो, सगरमाथा राष्ट्रिय निकुञ्जका पूर्वप्रमुख संरक्षण अधिकृत भूमिराज उपाध्यायले भन्नुभयो, “यो केबल चढाइ होइन, इतिहाससँगको पुनः सम्बन्ध हो ।” रासस",
      "link": "https://gorkhapatraonline.com/news/179189",
      "image": "https://gorkhapatraonline.com/storage/media/315669/conversions/IMG-20251110-WA0019-original-thumb.jpg"
    },
    {
      "slug": "179187",
      "title": "प्रधानमन्त्री कार्कीद्वारा दिल्ली विस्फोटप्रति दुःख व्यक्त",
      "timestamp": 1762819200000,
      "source": "gp",
      "content": "प्रधानमन्त्री सुशीला कार्कीले दिल्ली विस्फोटप्रति दुःख व्यक्त गर्नुभएको छ । ट्वीटर (एक्स)मार्फत उहाँले विस्फोटप्रति दुःख व्यक्त गर्नुभएको हो ।",
      "longContent": "काठमाडौँ, कात्तिक २५ गते ।  प्रधानमन्त्री सुशीला कार्कीले दिल्ली विस्फोटप्रति दुःख व्यक्त गर्नुभएको छ । ट्वीटर (एक्स)मार्फत उहाँले विस्फोटप्रति दुःख व्यक्त गर्नुभएको हो । उहाँले मृतकका परिवारप्रति समवेदना प्रकट गर्दै घाइतेको स्वास्थ्य लाभको कामना गर्नुभएको छ । भारतका प्रधानमन्त्री नरेन्द्र मोदीलाई मेन्सन गरिएको पोस्टमा प्रधानमन्त्री कार्कीले दुःखको घडीमा नेपाल भारतको साथमा रहेको उल्लेख गर्नुभएको छ । प्रधानमन्त्री काकीले लेख्नुभएको छ, ‘हिजो साँझ भएको दुःखद दिल्ली विस्फोटबाट म स्तब्ध र दुःखी छु। शोकसन्तप्त परिवारप्रति गहिरो समवेदना र घाइतेको शीघ्र स्वास्थ्यलाभको लागि प्रार्थना गर्दछु ।’ विस्फोटमा परेर अहिलेसम्म आठ जनाको मृत्यु भइसकेको छ । केही घाइतेको अवस्था गम्भीर रहेको भारतीय सञ्चार माध्यमले उल्लेख गरेका छन् ।",
      "link": "https://gorkhapatraonline.com/news/179187",
      "image": "https://gorkhapatraonline.com/storage/media/315664/conversions/Sushila-karki-original-thumb.jpg"
    },
    {
      "slug": "179186",
      "title": "७५३ वटै पालिकामा जनप्रदर्शन गर्दै एमाले",
      "timestamp": 1762819200000,
      "source": "gp",
      "content": "विघटित प्रतिनिधिसभा पुनःस्थापनाको माग गर्दै नेपाल कम्युनिष्ट पार्टी (एमाले) ले मुलुकका ७५३ वटै पालिकामा जनप्रदर्शनका कार्यक्रम सञ्चालन गरेको छ ।",
      "longContent": "काठमाडौँ, कात्तिक २५ गते । विघटित प्रतिनिधिसभा पुनःस्थापनाको माग गर्दै नेपाल कम्युनिष्ट पार्टी (एमाले) ले मुलुकका ७५३ वटै पालिकामा जनप्रदर्शनका कार्यक्रम सञ्चालन गरेको छ ।पालिकाहरुमा स्थानीय नेता तथा कार्यकर्ताको उपस्थितिमा प्रदर्शन गरी कोणसभा गर्ने एमालेको कार्यक्रम छ । सो पार्टीका केन्द्रीय प्रचार तथा प्रकाशन विभाग प्रमुख राजेन्द्र गौतमले संविधान र लोकतन्त्रको रक्षार्थ बिहानदेखि सबै पालिकास्तरमा प्रदर्शन तथा र्‍यालीको आयोजना गरिएको बताउनुभयो । उहाँका अनुसार यही कात्तिक २२ गते देशका छ हजार ७४३ वटै वडामा वडा भेला सम्पन्न भइसकेका छन् । यही कात्तिक २९ गते जिल्लास्तर र आगामी मङ्सिर ६ गते काठमाडौँमा जनप्रदर्शन गर्ने तयारी गरेको उहाँले जानकारी दिनुभयो ।रासस",
      "link": "https://gorkhapatraonline.com/news/179186",
      "image": "https://gorkhapatraonline.com/storage/media/315667/conversions/CPN_UML_Office-original-thumb.jpg"
    },
    {
      "slug": "179185",
      "title": "बारपाक-लाप्राक सडक बुधबारसम्म  बन्द",
      "timestamp": 1762819200000,
      "source": "gp",
      "content": "गोरखा, कात्तिक २५ गते । गोरखाको बारपाक-लाप्राक सडकखण्ड स्तरोन्नतिका लागि मङ्गलवारदेखि सवारी आवागमन बन्द गरिएको छ । बारपाक सुलिकोट गाउँपालिकाको–१ बारपाक र धार्चे गाउँपालिका-४ लाप्राक जोड्ने सडक स्तरोन्नतिका लागि मङ्गलबार र बुधबार दुई दिन यातायात सञ्चालनमा रोक लगाइएको हो ।निर्माणाधीन सडकखण्डमा यातायात बन्द गरेर सडक निर्माण गर्न लागिएको धार्चे गाउँपालिका–४ का वडाध्यक्ष किसान गुरुङले जानकारी दिनुभयो । उहाँले भन्नुभयो, “दुई दिनसम्म पूर्णरूपमा सवारीसाधनको आवागमन बन्द गरेर निर्माण कम्पनीले ‘ब्याक कटिङ’ तथा अन्य संरचना निर्माण गर्न लागेको छ ।”शर्मा÷विक्की जेभी निर्माण कम्पनीमार्फत सो सडक निर्माणको काम भइरहेको छ । तोकिएको अवधिमा बारपाक-लाप्राक सडक हुँदै सञ्चालन हुँदै आएका सवारीसाधनलाई वैकल्पिक बाटो प्रयोग गर्न आग्रह गरेको अध्यक्ष गुरुङले बताउनुभयो ।गोरखाको पर्यटकीय गन्तव्यका रूपमा रहेको बारपाक र लाप्राक सडकखण्ड समयमा निर्माण सम्पन्न नहुँदा यात्रीहरूले सास्ती खेप्दै आउनुपरेको छ । सडक स्तरोन्नतिमा ढिलाइ भएकाले हरेक वर्ष बर्खाका बेला उक्त सडकखण्ड महिनौँसम्म अवरुद्ध हुने गरेको छ ।विसं २०७७ जेठमा ठेक्का सम्झौता गरी २०७९ जेठसम्ममा निर्माण सम्पन्न भइसक्नुपर्ने भए पनि सडक स्तरोन्नतिको काम अझैसम्म सम्पन्न हुनसकेको छैन ।",
      "longContent": "गोरखा, कात्तिक २५ गते । गोरखाको बारपाक-लाप्राक सडकखण्ड स्तरोन्नतिका लागि मङ्गलवारदेखि सवारी आवागमन बन्द गरिएको छ । बारपाक सुलिकोट गाउँपालिकाको–१ बारपाक र धार्चे गाउँपालिका-४ लाप्राक जोड्ने सडक स्तरोन्नतिका लागि मङ्गलबार र बुधबार दुई दिन यातायात सञ्चालनमा रोक लगाइएको हो ।निर्माणाधीन सडकखण्डमा यातायात बन्द गरेर सडक निर्माण गर्न लागिएको धार्चे गाउँपालिका–४ का वडाध्यक्ष किसान गुरुङले जानकारी दिनुभयो । उहाँले भन्नुभयो, “दुई दिनसम्म पूर्णरूपमा सवारीसाधनको आवागमन बन्द गरेर निर्माण कम्पनीले ‘ब्याक कटिङ’ तथा अन्य संरचना निर्माण गर्न लागेको छ ।”शर्मा÷विक्की जेभी निर्माण कम्पनीमार्फत सो सडक निर्माणको काम भइरहेको छ । तोकिएको अवधिमा बारपाक-लाप्राक सडक हुँदै सञ्चालन हुँदै आएका सवारीसाधनलाई वैकल्पिक बाटो प्रयोग गर्न आग्रह गरेको अध्यक्ष गुरुङले बताउनुभयो ।गोरखाको पर्यटकीय गन्तव्यका रूपमा रहेको बारपाक र लाप्राक सडकखण्ड समयमा निर्माण सम्पन्न नहुँदा यात्रीहरूले सास्ती खेप्दै आउनुपरेको छ । सडक स्तरोन्नतिमा ढिलाइ भएकाले हरेक वर्ष बर्खाका बेला उक्त सडकखण्ड महिनौँसम्म अवरुद्ध हुने गरेको छ ।विसं २०७७ जेठमा ठेक्का सम्झौता गरी २०७९ जेठसम्ममा निर्माण सम्पन्न भइसक्नुपर्ने भए पनि सडक स्तरोन्नतिको काम अझैसम्म सम्पन्न हुनसकेको छैन ।",
      "link": "https://gorkhapatraonline.com/news/179185",
      "image": "https://gorkhapatraonline.com/storage/media/315663/conversions/download-(1)-original-thumb.jpg"
    },
    {
      "slug": "179183",
      "title": "भोजपुरमा खोरेत रोगविरुद्ध खोप अभियान सुरु",
      "timestamp": 1762819200000,
      "source": "gp",
      "content": "जिल्लाभरका किसानको पशुमा खोरेत रोग नियन्त्रण र उन्मूलन गर्ने उद्देश्यका साथ खोप अभियान सुरु गरिएको भेटेरिनरी अस्पताल तथा सेवा विज्ञ केन्द्रले जनाएको छ ।",
      "longContent": "भोजपुर, कात्तिक २५ गते ।  गाईभैँसीमा लाग्ने खोरेत रोग उन्मूलनका लागि एक महिनासम्म सञ्चालन हुने खोप अभियान सुरु गरिएको छ । जिल्लाभरका किसानको पशुमा खोरेत रोग नियन्त्रण र उन्मूलन गर्ने उद्देश्यका साथ खोप अभियान सुरु गरिएको भेटेरिनरी अस्पताल तथा सेवा विज्ञ केन्द्रले जनाएको छ ।सेवा विज्ञ केन्द्रका प्रमुख पुष्पराज दाहालका अनुसार जिल्लाका सबै नौवटै स्थानीय तहमा कात्तिक २३ गतेदेखि मङ्सिर २३ गतेसम्म अभियान सञ्चालन हुनेछ । “जिल्लामा खोरेत रोगविरुद्धका खोप अभियान सञ्चालन गरेका छौँ”, उहाँले भन्नुभयो, “यो अभियानका लागि हामीलाई ६७ हजार खोप प्राप्त भएको छ । किसानकै गोठमा पुगेर खोपकर्तामार्फत खोप लगाउने व्यवस्था मिलाइएको छ ।”रोग नियन्त्रणसँगै उत्पादनमा वृद्धि र पशुपालक किसानलाई आर्थिक लाभ पुर्‍याउने लक्ष्यका  साथ खोप अभियान सञ्चालन गरिएको प्रमुख दाहालले बताउनुभयो ।कोशी प्रदेश सरकारको ‘पशुजन्य पदार्थ निर्यातमा टेवा पुर्याई किसानलाई आर्थिक रूपले समृद्ध बनाऔँ’ भन्ने नाराका साथ अभियान सञ्चालन गरिएको हो । यस अभियानअन्तर्गत प्रत्येक बस्तीमा पुगेर खोपकर्ताले घरमै खोप लगाउने छन् । यसले ग्रामीण क्षेत्रका किसानलाई सहज र सुलभ सेवा उपलब्ध हुने कार्यालयको भनाइ छ ।कार्यालयका अनुसार पहिलो चरणको खोप अभियान सम्पन्न भएपछि पुनः दोस्रो चरणको कार्यक्रम सञ्चालन गरिनेछ । सो क्रममा खोप लगाइएका पशुहरूमा रोगको अवस्थाबारे अनुगमन गरी पुनः आवश्यक व्यवस्थापन गरिनेछ ।अधिकांश किसान पशुपालन व्यवसायमा निर्भर भए पनि पशुमा लाग्ने सामान्य रोग तथा उपचारको जानकारी नहुँदा समस्या भोग्दै आएका छन् । पशुमा लाग्ने रोगबारे जनचेतना फैलाउने काम पनि सँगसँगै भइरहेको प्रमुख दाहालले बताउनुभयो ।खोप अभियानले किसानलाई आर्थिक रूपमा सबल बनाउन, पशुजन्य उत्पादन वृद्धि गर्न र रोग नियन्त्रणमा दीर्घकालीन प्रभाव पार्ने अपेक्षा गरिएको भेटेरिनरी अस्पताल तथा सेवा विज्ञ केन्द्रले जनाएको छ ।रासस",
      "link": "https://gorkhapatraonline.com/news/179183",
      "image": "https://gorkhapatraonline.com/storage/media/315657/conversions/photo-1-original-thumb.jpg"
    },
    {
      "slug": "179182",
      "title": "कैलालीमा धान उत्पादन घट्यो",
      "timestamp": 1762819200000,
      "source": "gp",
      "content": "जिल्लास्थित कृषि ज्ञान केन्द्रका सूचना अधिकारी दुर्गाप्रसाद ओझाका अनुसार गत वर्षको तुलनामा यस वर्ष धान उत्पादनमा १७ हजार १३५ ‘मेट्रिकटन’ले कमी आएको छ ।",
      "longContent": "अत्तरिया (कैलाली) , कात्तिक २५ गते ।  कैलालीमा यस वर्ष बर्खे धानको उत्पादन घटेको छ । गत वर्षको तुलनामा यस वर्ष बर्खे धानको उत्पादन पाँच दशमलव २६ प्रतिशतले घटेको हो ।जिल्लास्थित कृषि ज्ञान केन्द्रका सूचना अधिकारी दुर्गाप्रसाद ओझाका अनुसार गत वर्षको तुलनामा यस वर्ष धान उत्पादनमा १७ हजार १३५ ‘मेट्रिकटन’ले कमी आएको छ ।यस वर्ष ६८ हजार ५४१ ‘हेक्टर’ क्षेत्रफलमा बर्खे धानखेती गरिएकामा तीन लाख आठ हजार ४३४ मेट्रिकटन धान उत्पादन भएको उहाँले जानकारी दिनुभयो । उहाँका अनुसार गत वर्ष सोही क्षेत्रफलमा धानखेती गरिएकामा तीन लाख २५ हजार ५६९ मेट्रिकटन धान उत्पादन भएको थियो । गत वर्षको तुलनामा यस वर्र्ष धानको उत्पादकत्व पनि घटेको छ । गत वर्ष धानको उत्पादकत्व चार दशमलव ७५ मेट्रिकटन प्रतिहेक्टर रहेकामा यस वर्ष चार दशमलव पाँच मेट्रिकटन प्रतिहेक्टर रहेको उहाँले जानकारी दिनुभयो ।“क्षेत्रफल एउटै भए पनि गत वर्षको तुलनामा यस वर्ष धान उत्पादन घटेको छ”, सूचना अधिकारी ओझाले भन्नुभयो, “धानलाई आवश्यक भएको बेलामा पानी परेन, धान फुल्ने बेलामा पानी प¥यो, जसले गर्दा असर ग¥यो, त्यसैले उत्पादन घटेको देखिन्छ ।”त्यसैगरी, यस वर्ष जिल्लामा छ हजार ४६१ हेक्टर क्षेत्रफलमा मकैखेती गरिएकामा १५ हजार १९२ मेट्रिकटन मकै उत्पादन भएको तथा १०३ हेक्टर क्षेत्रफलमा कोदोखेती गरिएकामा १५४ मेट्रिकटन कोदो उत्पादन भएको कृषि ज्ञान केन्द्रले जनाएको छ ।रासस",
      "link": "https://gorkhapatraonline.com/news/179182",
      "image": "https://gorkhapatraonline.com/storage/media/315644/conversions/rice_CuEasOeCkR-original-thumb.jpg"
    },
    {
      "slug": "179180",
      "title": "बेमौसमी वर्षाले सिराहामा १० हजार हेक्टर धानबालीमा क्षति",
      "timestamp": 1762819200000,
      "source": "gp",
      "content": "जिल्लाका आठ नगरपालिका र नौ गाउँपालिका गरी १७ स्थानीय तहका कृषि शाखाले सङ्कलन गरेको प्रारम्भिक विवरणअनुसार करिब १० हजार ७२८ हेक्टर क्षेत्रमा रहेका धानबालीमा क्षति पुगेको हो ।",
      "longContent": "सिरहा, कात्तिक २५ गते । मोन्था चक्रवातको प्रभावले भएको बेमौसमी वर्षाका कारण जिल्लामा करिब १० हजार हेक्टरभन्दा बढी धानबालीमा क्षति पुगेको छ । जिल्लाका आठ नगरपालिका र नौ गाउँपालिका गरी १७ स्थानीय तहका कृषि शाखाले सङ्कलन गरेको प्रारम्भिक विवरणअनुसार करिब १० हजार ७२८ हेक्टर क्षेत्रमा रहेका धानबालीमा क्षति पुगेको हो ।कृषि शाखाबाट प्राप्त विवरणअनुसार लहान नगरपालिकामा सबैभन्दा बढी दुई हजार २३२ हेक्टर, औरही नगरपालिकामा एक हजार ३५८ हेक्टर र नरहा गाउँपालिकामा करिब आठ सय  हेक्टर क्षेत्रमा धानबालीमा क्षति पुगेको छ ।लहान नगरपालिका कृषि शाखा प्रमुख प्रकाश साहका अनुसार किसानले लगाएका बासमती र सुक्खा प्रजातिका धानमध्ये करिब ५० प्रतिशत बालीमा क्षति पुगेको छ । उहाँका अनुसार किसानले राम्रो मूल्य पाउने आशामा उन्नत जातका धान लगाएका थिए ।पूर्व-पश्चिम लोकमार्गबाट दक्षिणतर्फका अधिकांश क्षेत्र बोरिङ, भूमिगत सिँचाइ र कमला नहर प्रणालीबाट सिञ्चित क्षेत्र भएकाले त्यहाँ लगाइएका उन्नत जातका धानमा बढी क्षति पुगेको जिल्लास्थित कृषि ज्ञान केन्द्रले जनाएको छ ।“पाक्न लागेको धानमा वर्षाले क्षति पुर्‍याएपछि स्वतः उत्पादन घट्ने निश्चित छ”, केन्द्रका प्रमुख नरेन्द्रकुमार महासेठले भन्नुभयो, “धानका बोट ढलेका कारण दाना कुहिने र उत्पादन घट्ने अवस्था देखिएको छ ।”केन्द्रका अनुसार जिल्लामा ५४ हजार हेक्टरमा वर्षे र एक हजार ३४५ हेक्टरमा चैते धानखेती हुँदै आएको छ । अघिल्लो वर्ष ५५ हजार ३४५ हेक्टर क्षेत्रमा दुई लाख २८ हजार ६९६ मेट्रिकटन धान उत्पादन भए पनि यो वर्ष उत्पादनमा उल्लेख्य कमी आउने अनुमान गरिएको छ । रासस",
      "link": "https://gorkhapatraonline.com/news/179180",
      "image": "https://gorkhapatraonline.com/storage/media/315652/conversions/dhan_vijyoo__5_-original-thumb.jpg"
    },
    {
      "slug": "178940",
      "title": "मौसमी फ्लु : झोलिलो खाना खान चिकित्सकको सुझाव",
      "timestamp": 1762819200000,
      "source": "gp",
      "content": "जाडोयाम सुरु भएसँगै मौसमी फ्लुका बिरामी बढ्दै गएका छन् । शुक्रराज ट्रपिकल तथा सरुवा रोग अस्पतालमा मौसमी फ्लुका बिरामीको सङ्ख्या बढ्दै गएको छ ।",
      "longContent": "काठमाडौँ, कात्तिक २५ गते । जाडोयाम सुरु भएसँगै मौसमी फ्लुका बिरामी बढ्दै गएका छन् । शुक्रराज ट्रपिकल तथा सरुवा रोग अस्पतालमा मौसमी फ्लुका बिरामीको सङ्ख्या बढ्दै गएको छ । अस्पतालका सरुवा रोग विशेषज्ञ डा. शेरबहादुर पुन अस्पतालमा यकिन तथ्याङ्क नभए पनि अन्य समयको तुलनमा रुघाखोकी लागेर अस्पताल आउने सङ्ख्या बढ्दै गएको बताउनुहुन्छ । उहाँ भन्नुहुन्छ, “ पछिल्लो सयम रुघाखोकीको कारणले अस्पताल आउने सङ्ख्या बढ्दो छ । अस्पतालमा आउने बिरामीको सङ्ख्याभन्दा बिरामीको सङ्ख्या घर-घरमा बढी रहेको अनुमान छ ।” रुघाखोकी लागेर, ज्वरो आएर, खान मन नलाग्ने, घाँटी दुख्नेजस्ता समस्या लिएर बिरामी अस्पतालमा आउने डा. पुनको भनाइ छ । परीक्षण नभए पनि मौसमी फ्लु (इन्फ्लुएन्जा) को कारणले रुघाखोकीको समस्या बढ्दै गएको डा. पुनको भनाइ छ । फ्लु कस्तो रोग हो ? फ्लु भाइरसका कारणले लाग्ने सङ्क्रामक रोग हो । डा. पुनका अनुसार मौसमी फ्लुले ( इन्फ्लुएन्जा ) वर्षमा दुई पटक बढी दुःख दिने गर्छ । जाडो महिनामा यो भाइरस बढी सक्रिय हुन्छ । यो भाइरसले सबै उमेर समूहका मानिसलाई सङ्क्रमण गराउँछ । मौसमी फ्लु भाइरस ‘ए’, ‘बी’, ‘सी’ र ‘डी’ गरी चार प्रकारका हुन्छन् । नेपालमा ‘ए’ र ‘बी’ भाइरसले बढी दुःख दिन्छ । फ्लु ‘ए’ भाइरस विभिन्न समयमा महामारीको रूपमा देखिँदै आएको छ । ए अन्तर्गत एचथ्री एन टु अर्थात् हङकङ फ्लु पर्छ । यो फ्लु सामान्य रुघाखोकी भन्दा घातक हुने गर्छ । यसले गर्दा श्वासप्रश्वाससम्बन्धी समस्या निम्त्याउने गर्छ । लक्षण सङ्क्रमणले गर्दा ज्वरो आउने, खोकी लाग्ने, घाँटी, टाउको, मांसपेशी, जोर्नी दुख्ने, नाकबाट सिगान बग्ने, नाक बन्द हुनु, थकान महसुस हुने जस्ता लक्षण देखिने डा. पुन बताउनुहुन्छ । फ्लुको सङ्क्रमणले  बालबालिकामा बान्ता हुने, पखाला लाग्ने जस्ता लक्षण देखिन्छन् । डा. पुनका अनुसार सामान्यताय मौसमी फ्लुका लक्षण एक हप्तादेखि १० दिनमा आफैं हराउँदै जान्छ । खोकीले भने दुई हप्ता वा त्योभन्दा बढी समय दुःख दिने गर्छ ।जोखिम समूह मौसमी फ्लुले दीर्घ श्वासप्रश्वासका बिरामी जस्तै दम, निमोनियाका बिरामी, गर्भवती, वृद्धवृद्धा तथा रोग प्रतिरोधात्मक कम भएका मानिस, बालबालिका, वृद्धवृद्धा र दीर्घरोगीलाई जटिल स्वास्थ्य समस्या निम्त्याइ अस्पतालमा भर्नादर बढाउने डा. पुनको भनाइ छ । रोग कसरी सर्छ सङ्क्रमण भएका मानिसले बोल्दा, खोक्दा, हाच्छिउँ गर्दा निस्किएका छिटा एक मानिसबाट अर्कोमा सर्छ । ती छिटा सासका माध्यमबाट फोक्सोमा पनि जान सक्छन् । उहाँका अनुसार हातले र्‍याल, सिगान, थुक हातले छोएर नाक, मुख वा आँखामा छोएमा सङ्क्रमण एक व्यक्तिबाट अर्कोमा सर्छ । मौसमी फ्लुबाट सङ्क्रमित भएमा भिडभाडमा नजाने र जानै परेमा मास्क लगाएर मात्र जान उहाँले आग्रह गर्नुभयो । साथै, यस्ता सङ्क्रमणबाट बच्न खोक्दा मुख हातको बाहुलाले छोप्ने, जथाभावी नथुक्ने, साबुनपानीले हातधुने जस्ता जनस्वास्थ्यका मापदण्ड अपनाउन डा. पुनको सुझाव छ। जथाभावी औषधी नखान आग्रह मौसमी फ्लुबाट सङ्क्रमित हुनासाथ जथाभावी औषधी किनेर नखान उहाँको आग्रह छ । उहाँ भन्नुहुन्छ, “धेरैले रुघाखोकी लाग्नासाथ आफूखुसी औषधी खाने प्रचलन बढ्दै गएको छ । सामान्य रुघाखोकी लाग्नासाथ एन्टिबायोटिक खाँदा थप जटिल स्वास्थ्य समस्या निम्तिने गर्छ ।” दीर्घरोगीले भने सामान्य रुघाखोकी लाग्नासाथ चिकित्सक परामर्श लिन उहाँले अनुरोध गर्नुभयो । सामान्य मानिस सङ्क्रमित भएमा झोलिलो खानेकुरा खाँदै घरमा आराम गर्दा आफैं निको हुँदै जान्छ । औषधी खानैपरेमा स्वास्थ्यकर्मीको परामर्शमा मात्रै खान उहाँको सुझाव छ । बच्ने उपाय मौसमी फ्लुबाट बच्न बिरामी भएका व्यक्तिसँग भौतिक दूरी राख्न, खोक्दा हाच्छिउँ गर्दा मुख र नाक छोप्न, शारीरिक रूपमा सक्रिय हुने र प्रशस्त पौष्टियुक्त खाना र झोलिलो खानेकुरा खाने, सम्भव भएसम्म बिरामी हुँदा घरमै आराम गर्ने, बेला-बेलामा साबुनपानीले हात धुने वा स्यानिटाइजरको प्रयोग गर्ने । हातले आँखा, नाक वा मुख नछुन उहाँले आग्रह गर्नुभयो । फ्लुविरुद्धको खोपले सङ्क्रमण भए पनि यसबाट हुने जोखिम कम गर्ने हुँदा यो विरुद्धको खोप लगाउन उहाँको सुझाव छ ।",
      "link": "https://gorkhapatraonline.com/news/178940",
      "image": "https://gorkhapatraonline.com/storage/media/315642/conversions/705d2a87-b2d1-4dcd-9ed0-8f18573f9330-original-thumb.jpg"
    },
    {
      "slug": "179176",
      "title": "गण्डकीका नयाँ मतदातामा उत्साह, थपिए साढे एघार हजार",
      "timestamp": 1762819200000,
      "source": "gp",
      "content": "आगामी फागुन २१ गते हुने निर्वाचनलाई मध्यनजर गरी अहिले देशैभर मतदाता नामावलीमा नाम दर्ता गराउने क्रम चलिरहेको छ",
      "longContent": "फडिन्द्र अधिकारीलेखनाथ, कात्तिक २५ गते । आगामी फागुन २१ गते हुने निर्वाचनलाई मध्यनजर गरी अहिले देशैभर मतदाता नामावलीमा नाम दर्ता गराउने क्रम चलिरहेको छ । सोअनुरुप गण्डकी प्रदेशका ११ वटै जिल्लामा उत्साहपूर्वक नयाँ मतदाताले नाम दर्ता गर्दै छन् ।गत असोज १० बाट सोमबारसम्म गण्डकी प्रदेशमा ११ हजार छ सय ६२ नयाँ मतदाता थपिएका छन् । असोज १० अघि गण्डकी प्रदेशका कुल मतदाताको सङ्ख्या १८ लाख २६ हजार ३१ थियो । तीमध्ये नौ लाख ३७ हजार दुई सात सय ३९ महिला, आठ लाख ८८ हजार सात सय ८१ पुरुष र तेस्रो लिङ्गीको सङ्ख्या ११ थियो ।सोमबारसम्म थपिएका नयाँ मतदातासहित गण्डकीको कुल मतदाता १८ लाख ३७ हजार छ सय ९३ पुगेको छ । प्रदेश निर्वाचन कार्यालय गण्डकीका सूचना अधिकारी रुद्र न्यौपाने कात्तिक ३० गतेसम्म मतदाताले नाम लेखाउन सक्ने र जुनसुकै कार्यालयबाट पनि नाम दर्ता हुने भएकाले मतदाताको यकिन सङ्ख्या आउन मङ्सिर पहिलो सातासम्म लाग्ने बताउनुहुन्छ ।कास्कीका दैनिक सरदर तीन सय जनाले नाम दर्तापछि कार्यालयमै पुगेर तस्बिर खिचाउने गरेका छन् । कास्की, नवलपरासी, तनहुँ, स्याङ्जा, गोरखा, बागलुङ लगायतका जिल्लामा नयाँ मतदाताको भीड लागेको छ । मनाङ र मुस्ताङमा भने मौसम र कम जनसङ्ख्याका कारण फाट्टफुट्ट नयाँ मतदाता निर्वाचन कार्यालयहरुमा आउने गरेका छन् । ४३ वर्षीय बमबहादुर कुँवर सोमबार प्रदेश निर्वाचन कार्यालय गण्डकीमा भेटिनुभयो । लामो समय विदेश बसेर फर्किएको सुनाउँदै उहाँले थप्नुभयो, “मतदाताकै भोटले सांसद चुनिन्छन्, सरकार बन्छ, देश बनाउने सरकार छान्नु छ ।” प्रदेशभरिकै निर्वाचन कार्यालयमा युवा मतदाताको बाहुल्य छ । आइतबार तस्बिर खिचाउन लामबद्ध पोखरा–३२ की २ वर्षीया सन्ध्या गुरुङले १८ वर्ष पुगेका सबैले मतदाता नामावली बनाउनुपर्ने र देश बनाउने नेतृत्व चुन्नुपर्ने भएकाले कार्यालय आएको प्रतिक्रिया दिनुभयो । “अब युवाको पालो हो देशमा केही गर्ने, हामी पछि पर्नु भएन नि,” उहाँको भनाइ छ ।असोज १० पछि सबैभन्दा धेरै मतदाता कास्कीमा चार हजार पाँच सय ९७ जना थपिएका छन् । तीमध्ये दुई हजार सात सय सात पुरुष, एक हजार आठ सय ८९  महिला र एक अन्य छन् । सबैभन्दा कम मनाङमा ३५ जना मतदाताले तस्बिर खिचाएको जिल्ला निर्वाचन कार्यालय प्रमुख गोविन्दप्रसाद अर्यालले जानकारी दिनुभयो । तीमध्ये पुरुष २२ र महिला १३ जना रहेको जिल्ला निर्वाचन कार्यालय मनाङ प्रमुख गोविन्दप्रसाद अर्यालले जानकारी दिनुभयो ।मुस्ताङमा ४३ पुरुष र २३ महिला गरी ६६ मतदाता थपिँदा म्याग्दीमा एक सय ३१ पुरुष र दुई सय २५ महिलाले मतदाता नामावलीका लागि तस्बिर खिचाएका छन् । बागलुङमा सात सय ११ नयाँ मतदाता थपिँदा पर्वतामा छ सय छ, नवलपरासी (वर्दघाट सुस्तापूर्व)मा एक हजार छ सय १० ले तस्बिर खिचाएका छन् । तनहुँमा सात सय ८५ पुरुष र पाँच सय ३० महिला, लमजुङमा चार सय ५३ पुरुष र दुई सय ७६ महिला मतदाता थपिएका छन् । स्याङ्जामा महिला छ सय १४ र पुरुष तीन सय ४० गरी नौ सय ५४ जनाले मतदाता नामावलीका लागि तस्बिर खिचाएका छन् । जिल्ला निर्वाचन कार्यालय स्याङ्जाका प्रमुख श्रीराम थापा अनलाइनबाट नाम दर्ता गराउने सबैलाई कार्यालयमा आई तस्बिर खिचाउन अनुरोध गर्नुहुन्छ । “केहीले अनलाइन दर्ता गराएपछि सकियो जस्तो सोचेको पाइयो, कार्यालयमै आएर तस्बिर नखिचाई प्रक्रिया पूरा हुँदैन,” उहाँले भन्नुभयो । मतदाता नामावलीमा नाम लेखाउने समय एक सातामात्र बाँकी रहँदा कार्यालयहरुमा नयाँ मतदाताका लागि नाम लेखाउनेहरुको भीड बढ्दै गएको छ ।",
      "link": "https://gorkhapatraonline.com/news/179176",
      "image": "https://gorkhapatraonline.com/storage/media/315628/conversions/Untitled-1-original-thumb.jpg"
    },
    {
      "slug": "179142",
      "title": "काममा ढिलाइ भएपछि सुनकोशी मरिण डाइभर्सनको ठेक्का तोड्दै सरकार",
      "timestamp": 1762819200000,
      "source": "gp",
      "content": "राष्ट्रिय गौरबको सुनकोशी मरिण डाइभर्सन बहुउद्देश्यीय आयोजनाको बाँध(हेडवक्र्स), विद्युतगृहलगायतका सिभिल संरचना, गेटलगायतका हाइड्रोमेकानिकल उपकरण आपूर्ति तथा जडानका लागि निर्माण व्यवसायी पटेल—रमण जेभी, जनकपुर—९ धनुषासँगको ठेक्का सम्झौता तोड्ने प्रक्रिया अगाडि बढाइएको छ ।",
      "longContent": "काठमाडौँ, कात्तिक २५ गते । राष्ट्रिय गौरबको सुनकोशी मरिण डाइभर्सन बहुउद्देश्यीय आयोजनाको बाँध(हेडवक्र्स), विद्युतगृहलगायतका सिभिल संरचना, गेटलगायतका हाइड्रोमेकानिकल उपकरण आपूर्ति तथा जडानका लागि निर्माण व्यवसायी पटेल-रमण जेभी, जनकपुर—९ धनुषासँगको ठेक्का सम्झौता तोड्ने प्रक्रिया अगाडि बढाइएको छ । आयोजनाले ठेक्का सम्झौता किन नतोड्ने भन्दै मङ्गलबार सार्वजनिक सूचना जारी गरेको छ । ठेक्का सम्झौताको अवधि करिब ६१ प्रतिशत सकिँदा पनि भौतिक प्रगति एकदमै न्यून करिब १० प्रतिशत मात्र रहेको, प्रगति बढाउन कुनै तदारुकताका नदेखाएको, सम्झौताको प्रावधानअनुसार कामका सुधार गर्न सूचना जारी गर्दा समेत त्यसतर्फ कुनै चासो नदिएकाले ठेक्का तोड्ने प्रक्रिया अगाडि बढाइएको आयोजनाले जनाएको छ । आयोजनाले ठेक्का सम्झौता रद्दको प्रक्रियासँगै पटेल—रमण जेभीले कार्यसम्पादन जमानतवापत राखेको दुई अर्ब ४० करोड र अग्रिम भुक्तानीको एक अर्ब २० करोड गरी तीन अर्ब ६० करोड रुपियाँ बैंक ग्यारेण्टी जफतको प्रक्रियासमेत अगाडि बढाएको छ ।  ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकास मन्त्री कुलमान घिसिङले आयोजनामा निर्माणमा अस्वाभाविक ढिलाई देखएपछि गत ७ असोजमा मन्त्रालयका सचिव, सिँचाइ विभागका महानिर्देशक, आयोजनाका प्रमुख,परामर्शदाता र निर्माण व्यवसायीसँग छलफल गर्नुभएको थियो । सुरुङ निर्माण सम्पन्न भइसकेको तर बाँध, विद्युतगृहलगायतका संरचना बनाउन नसक्दा आयोजना अलपत्र परेका आयोजनालाई नयाँ सिराबाट अगाडि विकल्प नहरको बताउनुभएको थियो । आयोजना निर्माणका लागि पटेल—रमण जेभीसँग १४ अर्ब ८ करोड रुपियाँ (करसहित)मा ठेक्का सम्झौता भएको थियो । पटेल—रमण जेभीले अनुमानित लागतभन्दा करिब ३२ प्रतिशत कम रकम कबोल गरेको थियो । निर्माण व्यवसायीले माघ २०७९बाट काम सुरु गरेको थियो । असार २०८४ भित्र निर्माण कार्य सम्पन्न गर्नु पर्ने सम्झौतामा उल्लेख थियो । तर, हालसम्मको भौतिक प्रगति करिब १० प्रतिशत मात्र छ । हालसम्म दुई अर्ब १४ करोड (करिब १५ प्रतिशत) रकम भुक्तानी गरिएको छ । आयोजनाको १३.३ किलोमिटर टनेल बोरिङ मेसिनको प्रयोग गरी खनिएको थियो । सुरुङ २६ वैशाख २०८१ मा छिचोलिएको थियो । सिन्धुली र रामेछापको सीमानामा रहेको सुनकोशी नदीको पानीलाई बाँध बनाएर सुरुङमार्फत मरिण नदीमा खसाली बागमती सिँचाइ आयोजनामा पुर्याइने छ । हाल सिँचाइ भएको ४५ हजार ६०० हेक्टर जमिनसहित धनुषा, महोत्तरी, सर्लाही, रौतहट र बाराको कूल एक लाख २२ हजार हेक्टर जमिनमा वर्षैभरी सिँचाइ सुविधा पुर्याउने लक्ष्य रहेको छ । सुनकोशीको पानी मरिण नदीमा पथान्तरण गरी ३१ मेगावाटको जलविद्युत उत्पादन गरिने छ । मधेश प्रदेशका उर्वर भूमि रहेका पाँच वटा जिल्लामा वर्षैभरी सिँचाइ सुविधा पुर्याइ कृषि उत्पादकत्वको वृद्धि किसानको जीविकोपार्जनमा उल्लेख्य सुधार, जलविद्युतसमेत उत्पादन गरी सिंगो देशको अर्थतन्त्रमा टेवा दिनुको साथै प्रादेशिक सुन्तुलनमा समेत योगदान दिने भएकाले सुनकोशी मरिणलाई राष्टिय गौरव तथा रुपान्तरणकारी आयोजनाका रुपमा कार्यान्वयनमा ल्याइएको हो । आयोजनाको अनुमानित लागत ४९ अर्ब ४२ करोड रुपियाँ रहेको छ ।",
      "link": "https://gorkhapatraonline.com/news/179142",
      "image": "https://gorkhapatraonline.com/storage/media/315649/conversions/sunkoshi-marin-sunkosi-diversion--original-thumb.jpg"
    },
    {
      "slug": "179124",
      "title": "विकासशील राष्ट्रमा स्तरोन्नतिको गृहकार्य",
      "timestamp": 1762819200000,
      "source": "gp",
      "content": "राष्ट्रिय योजना आयोगले नेपाल अल्पविकसित मुलुकबाट विकासशील राष्ट्रमा स्तरोन्नति गर्नेबारे छलफल थालेको छ ।   आयोगले पूर्वनिर्धारित समय २०८३ मङ्सिरसम्म मुलुक विकाशसील राष्ट्रमा स्तारोन्नतिका लागि हालसम्म प्राप्त भएका उपलब्धि, त्यसको समीक्षा, गर्नुपर्ने थप तयारी र अबको रणनीतिबारे सरोकारवालासँग छलफल भएको आयोगले जनाएको छ ।",
      "longContent": "काठमाडौँ, कात्तिक २५ गते । राष्ट्रिय योजना आयोगले नेपाल अल्पविकसित मुलुकबाट विकासशील राष्ट्रमा स्तरोन्नति गर्नेबारे छलफल थालेको छ । आयोगले पूर्वनिर्धारित समय २०८३ मङ्सिरसम्म मुलुक विकाशसील राष्ट्रमा स्तारोन्नतिका लागि हालसम्म प्राप्त भएका उपलब्धि, त्यसको समीक्षा, गर्नुपर्ने थप तयारी र अबको रणनीतिबारे सरोकारवालासँग छलफल भएको आयोगले जनाएको छ ।अर्थमन्त्री रामेश्वर खनालको अध्यक्षतामा सोमबार बसेको बैठकमा आयोगका पूर्वउपाध्यक्षहरू, पूर्वअर्थमन्त्रीहरू, निजी क्षेत्रका प्रतिनिधिमूलक संस्थाका प्रतिनिधि, मुख्य सचिव, सचिवलगायतसँग स्तोरोन्नतिबारे छलफल भएको आयोगका सदस्यसचिव गोकर्णमणि दुवाडीले जानकारी दिनुभयो । सचिव दुवाडीले बैठकमा सहभागीले स्तरोन्नतिलाई प्रभावकारी बनाउने विषयमा विभिन्न धारणा राखेको जानकारी दिनुभयो । “बैठकमा स्तरोन्नतिका विषयमा विभिन्न कोणबाट छलफल भयो,” उहाँले भन्नुभयो, “स्तरोन्नतिलाई अझै लाभग्राह्य र प्रभावकारी बनाउन विभिन्न सुझाव प्राप्त भएका छन् तर पनि अहिले कुनै निष्कर्ष निकालिएको छैन ।”स्तरोन्नतिका लागि एक वर्ष बाँकी रहेको र पछिल्लो आन्दोलनका कारण अर्थतन्त्रमा परेको नकारात्मक असरले थपेका अवस्थामा आयोगले स्तरोन्नतिबारे छलफल गरेको हो । आयोगका निवर्तमान उपाध्यक्ष शिवराज अधिकारीका अनुसार स्तरोन्नतिका लागि आयोगले विभिन्न मन्त्रालय तथा निकायलाई स्तारोन्नतिको तयारीका लागि गर्नुपर्ने काम तोकेर पठाएको थियो । ती काम कुन अवस्थामा पुगेका छन् र अन्तर्राष्ट्रिय निकायहरूले नेपाललाई के कस्ता सहयोग गर्न सक्छन् र लिन सकिन्छ भन्नेलगायतका विषयवस्तु पनि अब निक्र्योल हुनुपर्ने उहाँको भनाइ छ । “ठिक्क पास हुने अवस्थामा स्तरोन्नति हुनेभन्दा पनि पूर्वतयारीका सबै काम चुस्त र उपलब्धिमूलक बनाउने, सान्दर्भिक मूल्याङ्कन गर्दै स्तरोन्नतिलाई जनताको लाभसम्म जोड्न सक्ने हुनु पर्छ,” उहाँले भन्नुभयो, “आयोग मात्र नभएर समग्र संरचनाले यसमा अहिलेदेखि नै जागरुक हुनु पर्छ ।”छलफलमा सहभागी नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपालको विकासशील मुलुकमा स्तरोन्नतिको विषयमा पुनः मूल्याङ्कनसँगै समयसीमा कम्तीमा तीन वर्ष थप्नका लागि पहल गर्न आग्रह गर्नुभएको महासङ्घले जनाएको छ । उहाँले नेपाल गरिब मुलुकको सूचीबाट हटेर स्तरोन्नति हुने खुसीको विषय भए पनि स्तरोन्नतिपछि नेपालमा पर्ने प्रभावबारे विशेष गरी नीतिनिर्माता र योजनाविद् संवेदनशील हुनुपर्ने बताउनुभयो ।अध्यक्ष ढकालले बङ्गलादेशले पुनः मूल्याङ्कन गर्न संयुक्त राष्ट्रसङ्घलाई आग्रह गरिसकेको र त्यस्तै अवस्थामा रहेको नेपालमा पछिल्लो आन्दोलनपछि समय पर सार्नु उपयुक्त हुने सुझाव दिनुभएको थियो । “अहिलेको अवस्थामा जबरजस्ती धनी हुने गरी निजी क्षेत्रको उत्पादन र रोजगारीमा गम्भीर असर पर्ने निर्णय नगर्न सरकारसँग आग्रह गर्दछु,” उहाँले भन्नुभयो, “पछिल्लो प्रदर्शन, व्यवसायीको न्यून मनोबल, न्यून मागलगायतका कारणले अर्थतन्त्रमा जोखिम थपेको विषयलाई गम्भीर रूपमा मनन गर्नु पर्छ ।”यो निर्णयको मुख्य असर निजी क्षेत्रलाई पर्ने र विशेष गरी साना उद्यमी र महिलाको रोजगारी गुम्ने खतरा उत्पन्न हुने अध्यक्ष ढकालले धारणा थियो । साफ्टा अन्तर्गत उत्पत्तिको नियमसम्बन्धी हुने कडा सर्तले पार्ने प्रभावको मूल्याङ्कन विगतका अध्ययनमा नगरिएको, तयारी पोसाकमा हुने दुई तहका उत्पादन चक्रको असरलाई सूक्ष्म रूपमा नहेरिएको पनि बताउनुभयो ।",
      "link": "https://gorkhapatraonline.com/news/179124",
      "image": "https://gorkhapatraonline.com/storage/media/315560/conversions/rastriya-yojana-aayog_fkD3OF1NjU-original-thumb.jpg"
    },
    {
      "slug": "179118",
      "title": "खाद्यलाई शोधभर्ना समस्या",
      "timestamp": 1762819200000,
      "source": "gp",
      "content": "किसानले सरकारबाट तोकिएको न्यूनतम समर्थन मूल्यमा धान बेच्न नपाएको समस्या यस वर्ष पनि दोहोरिएको छ । सरकारले विगतका वर्ष जस्तै असार, साउनमै बर्खे धानको न्यूनतम समर्थन मूल्य तोके पनि त्यस अनुसार बजारको व्यवस्था नहुँदा विगतकै समस्या दोहोरिएको हो ।",
      "longContent": "काठमाडौँ, कात्तिक २५ गते । किसानले सरकारबाट तोकिएको न्यूनतम समर्थन मूल्यमा धान बेच्न नपाएको समस्या यस वर्ष पनि दोहोरिएको छ । सरकारले विगतका वर्ष जस्तै असार, साउनमै बर्खे धानको न्यूनतम समर्थन मूल्य तोके पनि त्यस अनुसार बजारको व्यवस्था नहुँदा विगतकै समस्या दोहोरिएको हो । सरकारले तोकेको न्यूनतम समर्थन मूल्यमा खाद्य व्यवस्था तथा व्यापार कम्पनीमार्फत किसानको धान खरिद गर्ने र बजार भाउभन्दा बढी मूल्य बराबरको रकम सरकारबाट शोधभर्ना हुने आश्वासन दिइएको छ । सरकारले भने अनुसार खाद्य कम्पनीले केही ठाउँबाट धान किन्न सुरु गरेको छ । खाद्य कम्पनीलाई धान बेच्न सबैतिरका किसानको तँछाडमछाड छ । त्यसका लागि किसान रातभर लाइन बसेका छन् । निश्चित क्षमता र स्रोत भएको कम्पनीले भने सबै किसानको किन्न सक्ने अवस्था छैन । कम्पनीका प्रमुख कार्यकारी अधिकृत रमेश आचार्यले सीमित स्रोत र क्षमताका कारण सबै किसानको धान खरिद गर्न सक्ने अवस्था नहरेको बताउनुभयो । आफैँ व्यापार गरेर पालिनुपर्ने कम्पनीले सरकारबाट शोधभर्ना हुने सर्तमा बजार भाउभन्दा बढी मूल्यको धान खरिद गरेर सरकारबाट शोधभर्ना नभए कसरी बजार भाउभन्दा सस्तोमा बेच्ने ? उहाँले प्रश्न गर्नुभयो । खाद्य कम्पनीका अनुसार सरकारबाट शोधभर्ना हुने वा नहुने भन्ने विषय टुङ्गो नलाग्दा अन्योल बढेको छ । कम्पनीका प्रमुख कार्यकारी अधिकृत आचार्यले यस वर्षका लागि खरिद गर्ने एक लाख ८० हजार क्विन्टल धान सरकारले तोकिएको समर्थन मूल्यमा खरिद गर्ने र बढी मूल्य तिरे बराबरको रकम सरकारबाट निकासा हुने विषय टुङ्गो नलाग्दा खरिद प्रक्रिया नै स्थगत गर्नुपर्ने अवस्था आएको गुनासो गर्नुभयो । उहाँका अनुसार शोधभर्ना रकम निकास गर्न उद्योग, वाणिज्य तथा आपूर्ति मन्त्रालयलाई बारम्बार आग्रह गरिएको छ ।उक्त मन्त्रालयका सहसचिव शिवराम पोखरेलले खाद्य कम्पनीले बढी रकम तिरेर धान खरिद गरेबापत शोधभर्ना गर्न आवश्यक रकमको निकासाका लागि अर्थ मन्त्रालयलाई आग्रह गरेको जानकारी दिनुभयो । धान मिल वा गल्लावालाले तिर्नेभन्दा प्रतिक्विन्टल ४३४ रुपियाँ बढी तिरेर खरिद गरे बराबरको रकम निकासाका लागि अर्थसँग आग्रह गरेको उहाँको भनाइ छ । बजेट निकास हुने आधारसहित यस विषयमा अर्थमन्त्री रामेश्वर खनाललाई जानकारी गराइएकाले बजेट निकासा हुनेमा धेरै आशावादी रहेको आपूर्ति महाशाखा प्रमुखसमेत रहनुभएको पोखरेलले बताउनुभयो । खाद्य कम्पनीका अनुसार सरकारी स्वामित्वको कम्पनीले सरकारको निर्णय मान्दा आठ वर्षदेखिको एक अर्ब ४८ करोड भुक्तानी लिन बाँकी छ । यस वर्ष अझै थपिएको छ । सरकारले आव २०८२/८३ का लागि तोकेको धानको न्यूनतम समर्थन मूल्यमा मोटा धान प्रतिक्विन्टल तीन हजार ४६३ रुपियाँ र मध्यम धान प्रतिक्विन्टल तीन हजार ६२८ रुपियाँ छ । सरकारले तोकेको त्यो मूल्य किसानलाई तिरेर खाद्य कम्पनी र केही साना किसान सहकारीले सरकारबाट शोधभर्ना पाउने सर्तमा खरिद गर्दै आएका छन् । खुला बजारमा गल्लावालाले मोटा र मध्यम धान क्रमशः प्रतिक्विन्टल तीन हजार र तीन हजार १२५ रुपियाँभन्दा सस्तोमा खरिद गर्दै आएका छन् । त्यसैले किसान खाद्य कम्पनीको डिपोमा धान बिक्री गर्न रातदिन नभनी लाइन बसेका छन् । खाद्यबाट हालसम्म ३० हजार क्विन्टल धान खरिदखाद्य कम्पनीका अनुसार सोमबारसम्म ३० हजार क्विन्टल धान खरिद गरेको छ । कम्पनीका प्रवक्ता माधव मिश्रले सुदूरपश्चिम प्रदेशका कैलाली, कञ्चनपुर, लुम्बिनी प्रदेशको बर्दियाको राजापुर र बाँकेको नेपालगन्ज र कर्णाली प्रदेशको सुर्खेतबाट हालसम्म त्यो बराबरको धान खरिद गरेको जानकारी दिनुभयो । उहाँका अनुसार खाद्य कम्पनीले करिब दुई सय क्विन्टल मध्यम धान र बाँकी सबै मोटा धान खरिद गरेको छ ।",
      "link": "https://gorkhapatraonline.com/news/179118",
      "image": "https://gorkhapatraonline.com/storage/media/315554/conversions/khadya-office--original-thumb.jpg"
    },
    {
      "slug": "179113",
      "title": "‘भ्वाइस’ को व्यवसाय बन्द हुन सक्ने आकलन",
      "timestamp": 1762819200000,
      "source": "gp",
      "content": "इन्टरनेटमा आधारित गतिविधि बढ्दा भ्वाइस सेवा उपलब्ध गराइरहेका सेवाप्रदायकको व्यवसाय नै बन्द हुने सम्भावना बढेको नियामक नेपाल दूरसञ्चार प्राधिकरणले प्रक्षेपण गरेको छ । खास गरी ती सेवाप्रदायकको आय निरन्तर रूपमा घट्दै गइरहेकाले यस्तो जोखिमको सम्भावना देखिएको नियामकको निष्कर्ष छ ।",
      "longContent": "काठमाडौँ, कात्तिक २५ गते । इन्टरनेटमा आधारित गतिविधि बढ्दा भ्वाइस सेवा उपलब्ध गराइरहेका सेवाप्रदायकको व्यवसाय नै बन्द हुने सम्भावना बढेको नियामक नेपाल दूरसञ्चार प्राधिकरणले प्रक्षेपण गरेको छ । खास गरी ती सेवाप्रदायकको आय निरन्तर रूपमा घट्दै गइरहेकाले यस्तो जोखिमको सम्भावना देखिएको नियामकको निष्कर्ष छ । एकातिर अत्यधिक करका कारण बढिरहेको सञ्चालन खर्च र अर्कातिर सेवाको मूल्य प्रभावित हुँदा भ्वाइस सेवाप्रदायकको भविष्यप्रति नियामकले चुनौती देखेको हो । प्राधिकरणले हालै सार्वजनिक गरेको गत आर्थिक वर्ष २०८१/८२ को वार्षिक प्रतिवेदनले व्यवसाय बन्द हुने सम्भावना कम गर्न नियामकीय उपकरण प्रयोगमा ल्याउनुपर्ने आवश्यकता औँल्याएको छ । ‘सेवाप्रदायकको आयको स्तर कायम गर्दै आगामी दिनमा सञ्चालन आयमा वृद्धि गर्ने नियामकीय उपकरण प्रयोगमा ल्याउनुपर्ने’ प्रतिवेदनमा उल्लेख छ । भ्वाइस सेवाप्रदायकको अस्तित्व नै सङ्कटमा देखेको प्राधिकरणले अर्कातिर यस्तो सेवाबाट प्राप्त हुने राजस्व बढाएर सेवाप्रदायकको वित्तीय दिगोपना कायम गर्नुपर्र्ने चुनौती पनि उल्लेख गरेको छ । सेवाप्रदायकले सरकारले यस क्षेत्रलाई अत्यधिक करको दायित्व कायम गरेकाले सेवा सञ्चालनमै कठिनाइ देखा पर्न थालेको गुनासो गर्दै आएका छन् । एकातिर घट्दो आम्दानी र अर्कातिर बढ्दो सञ्चालन आयका कारण दूरसञ्चार क्षेत्र यतिबेला सङ्कटपूर्ण अवस्थाबाट गुज्रिरहेको छ । अहिले नेपालमा सरकारी स्वामित्वको नेपाल टेलिकम र निजी क्षेत्रबाट सञ्चालित एनसेलले भ्वाइस सेवा उपलब्ध गराइरहेका छन् । यी कम्पनीले भ्वाइसबाट प्राप्त गर्ने आम्दानी पछिल्लो समय निरन्तर घटिरहेको छ । पाँच वर्षमा तेह्र अर्ब गुम्योभ्वाइस सेवाप्रदायकको आम्दानी पछिल्लो पाँच वर्षमा वार्षिक १३ अर्ब रुपियाँले गुमेको देखिन्छ । प्राधिकरणको तथ्याङ्क अनुसार आव २०७६/७७ मा कुल ८१ अर्ब २० करोड रुपियाँ आम्दानी गरेका यी सेवाप्रदायकको १३ अर्ब रुपियाँले आम्दानी घटेर आव २०८०/८१ मा ६८ अर्ब ११ करोड रुपियाँमा खुम्चिएको छ । पुससम्म अन्तिम विवरण बुझाउने समय बाँकी हुने भएकाले गत आवको विवरण प्रतिवेदनमा समेटिएको छैन । सेवाप्रदायकको पाँच वर्षको आम्दानीको प्रवृत्ति हेर्दा यो निरन्तर घट्दो क्रममै देखिन्छ । आव २०७७/७८ मा ७५ अर्ब ७१ करोड रुपियाँ आम्दानी गरेका सेवाप्रदायकले अर्को वर्ष केही बढाएर ७७ अर्ब रुपियाँ पु¥याए पनि त्यसलगत्तै आव २०७९/८० मा आम्दानी घटेर ७२ अर्ब ८४ करोड रुपियाँ पुगेको छ । इन्टरनेट सेवाप्रदायकले आक्रामक रूपमा गरिरहेको बजार विस्तार र फोनकै लागि म्यासेन्जर, ह्वाट्सएप, भाइबर जस्ता ओभर दी टप (ओटिटी) सेवाप्रदायकको बढ्दो प्रयोगले दूरसञ्चार सेवाप्रदायकको भ्वाइस कलको आम्दानी घटाएको छ । अन्तर्राष्ट्रिय कलबाट प्राप्त हुने अत्यधिक नाफासहितको आम्दानी पनि ओटिटी सेवाप्रदायकले खोसिदिँदा भ्वाइस सेवाप्रदायकहरू आम्दानी सङ्कुचनको अवस्थामा पुगेका छन्, जसलाई एक दर्जन करको भारले दबाबमा राखेको छ । भ्वाइस सेवाप्रदायकले अहिले दूरसञ्चार प्राधिकरणलाई लाइसेन्स दस्तुर, स्पेक्ट्रम शुल्क, ग्रामीण दूरसञ्चार विकास कोष र रोयल्टी शीर्षकमा बार्षिक छ अब रुपियाँभन्दा बढी बुझाउँदै आएका छन् । यसबाहेक फ्रिक्वेन्सी शुल्क वार्षिक करिब दुई अर्ब रुपियाँ र नवीकरण दस्तुरको किस्ताबापत पनि उत्तिकै शुल्क बुझाउनुपर्ने दायित्व सेवाप्रदायकलाई छ ।  त्यस्तै मूल्य अभिवृद्धि कर, अन्तःशुल्क, भन्सार महसुल, स्वामित्व कर, दूरसञ्चार सेवा शुल्क र टिडिएसलगायत शीर्षकमा यी सेवाप्रदायकले वार्षिक अर्र्बौं रुपियाँ सरकारको राजस्व खातामा दाखिला गर्दै आएका छन् । प्राधिकरणको पछिल्लो तथ्याङ्क अनुसार चार लाख १३ हजारले फिक्स्ड लाइनमार्फत भ्वाइस सेवा उपयोग गर्छन् भने दुई करोड ९३ लाख वटा सिमकार्ड बिक्री भएको छ, जसलाई प्राधिकरणले मोबाइल भ्वाइस प्रयोगकर्ताका रूपमा वर्गीकरण गर्छ । कुल मोबाइल भ्वाइस प्रयोगकर्तामध्ये एक करोड ५७ लाख ६८ हजार नेपाल टेलिकम र एक करोड ३९ लाख ८१ हजार एनसेलका ग्राहक छन् । त्यस्तै इन्टरनेटतर्फ निजी सेवाप्रदायकका २९ लाख २५ हजार र टेलिकमको एफटिटिएचका तीन लाख ३१ हजारसहित ३२ लाख ५७ हजार ग्राहक छन् । त्यस्तै मोबाइलमार्फत इन्टरनेट प्रयोग गर्नेको सङ्ख्या दुई करोड ५८ लाख रहेको प्राधिकरणको तथ्याङ्क छ । जसमध्ये आठ लाख ३४ हजार थ्रिजी र दुई करोड ५८ लाख फोरजी प्रयोगकर्ता छन् ।",
      "link": "https://gorkhapatraonline.com/news/179113",
      "image": "https://gorkhapatraonline.com/storage/media/315549/conversions/jamal-original-thumb.jpg"
    },
    {
      "slug": "179110",
      "title": "निर्वाचन गराउन आयोग प्रतिबद्ध",
      "timestamp": 1762819200000,
      "source": "gp",
      "content": "निर्वाचन आयोगले तोकिएको समयमा निर्वाचन गराउने प्रतिबद्धता व्यक्त गरेको छ । आयोगले नेपालको संविधान र मौजुदा कानुनबमोजिम आगामी फागुन २१ गते निर्वाचन गराउन प्रतिबद्ध रहेको जनाएको हो ।",
      "longContent": "गोरखापत्र समाचारदाताकाठमाडौँ, कात्तिक २५ गते । निर्वाचन आयोगले तोकिएको समयमा निर्वाचन गराउने प्रतिबद्धता व्यक्त गरेको छ । आयोगले नेपालको संविधान र मौजुदा कानुनबमोजिम आगामी फागुन २१ गते निर्वाचन गराउन प्रतिबद्ध रहेको जनाएको हो । निर्वाचन आयोगका पदाधिकारीले सोमबार आयोगका पूर्वप्रमुख आयुक्त, आयुक्त तथा पूर्वसचिवसँग आगामी निर्वाचन सम्बन्धमा छलफलका क्रममा सो प्रतिबद्धता व्यक्त गरेका हुन् । आयोगका कार्यवाहक प्रमुख आयुक्त रामप्रसाद भण्डारीले भन्नुभयो, “नेपालको संविधान र मौजुदा कानुनबमोजिम तोकिएको समयमा प्रतिनिधि सभाको निर्वाचन सम्पन्न गर्नु निर्वाचन आयोगको दायित्व हो ।”उहाँले युवा पुस्ताको आन्दोलनको मागबमोजिम सुशासन र भ्रष्टाचार नियन्त्रणका लागि आधार तयार गर्ने उपायै स्वच्छ, स्वतन्त्र, निष्पक्ष र भयरहित वातावरण भएको धारणा व्यक्त गर्नुभयो । कार्यवाहक प्रमुख आयुक्त भण्डारीले राजनीतिक दलको मागसमेत जनप्रतिनिधिमूलक शासन कायम गर्ने उपाय निर्वाचन रहेको जिकिर गर्नुभयो । उहाँले विगतका निर्वाचनको ज्ञान र अनुभवका आधारमा आयोगका पूर्वपदाधिकारीबाट प्राप्त सुझाव आगामी निर्वाचन सफलतापूर्वक सम्पन्न गर्न महत्वपूर्ण हुने धारणा व्यक्त गर्नुभयो । छलफलमा आयोगका पूर्वपदाधिकारीले विद्यमान परिस्थितिमा स्वच्छ, स्वतन्त्र, निष्पक्ष, शान्तिपूर्ण र भयरहित वातावरणमा प्रतिनिधि सभा सदस्यको निर्वाचन सम्पन्न गराउन सबै सरोकारवालाको सहयोग अपरिहार्य हुने बताउनुभयो । छलफलमा सहभागी पूर्वप्रमुख निर्वाचन आयुक्त नीलकण्ठ उप्रेती, पूर्वकार्यवाहक प्रमुख आयुक्त दोलखबहादुर गुरुङ, डा। पिबी ठाकुरले निर्वाचनका लागि सकारात्मक वातावरण निर्माण, निर्वाचन व्यवस्थापनमा सुधार, आचारसहिंता परिपालना एवं निरन्तर संवाद र समन्वय गर्न आयोगलाई सुझाव दिनुभयो ।",
      "link": "https://gorkhapatraonline.com/news/179110",
      "image": "https://gorkhapatraonline.com/storage/media/315546/conversions/e.-aayog-original-thumb.jpg"
    },
    {
      "slug": "179108",
      "title": "एकासीमा पचपन्न लाख भ्रष्टाचार",
      "timestamp": 1762819200000,
      "source": "gp",
      "content": "डोल्पाको त्रिपुरासुन्दरी नगरपालिकामा मोटरबाटो स्तरोन्नतिका लागि छुट्याइएको ८१ लाख रुपियाँको ठेक्कामा ५५ लाख रुपियाँ भ्रष्टाचार भएको देखिएको छ ।",
      "longContent": "काठमाडौँ, कात्तिक २५ गते । डोल्पाको त्रिपुरासुन्दरी नगरपालिकामा मोटरबाटो स्तरोन्नतिका लागि छुट्याइएको ८१ लाख रुपियाँको ठेक्कामा ५५ लाख रुपियाँ भ्रष्टाचार भएको देखिएको छ । मोटरबाटो स्तरोन्नतिका लागि गाउँपालिकाले ठेक्कामा लगाउने प्रक्रियादेखि नै अनियमितता गरेको दाबीसहित परेको उजुरीमा अख्तियार दुरुपयोग अनुसन्धान आयोगले छानविन गर्दा भ्रष्टाचार पुष्टि भएको हो । मुलुक सङ्घीय संरचनामा गएपछि स्थानीय तहमा भवन, सडक तथा अन्य संरचना निर्माणमा ठुलो आर्थिक अनियमितता हुने गरेको आयोगको वार्षिक प्रतिवेदनले पनि औँल्याउने गरेको छ । प्रतिशतका हिसाबले एउटै ठेक्कामा यति धेरै अनियमितता भएको सम्भवतः यो नै पहिलो घटना हो । यस कार्यमा संलग्न भएको आरोपमा सोमबार नगरपालिकाका तत्कालीन निमित्त प्रमुख प्रशासकीय अधिकृत लालप्रसाद पोखरेलसमेत आठ जना र दिव्या निर्माण सेवा प्रालिविरुद्ध भ्रष्टाचार मुद्दा दायर गरिएको आयोगका प्रवक्ता राजेन्द्रकुमार पौडेलले बताउनुभयो । पौडेलका अनुसार नगरपालिकाको वडा नं. ५, खदाङदेखि ल्हाँसम्मको मोटरबाटो स्तरोन्नति आयोजनाका लागि आर्थिक वर्ष २०७८/७९ मा ८३ लाख ८२ हजार ९९८.८२ लागत अनुमान स्वीकृत गरी बजेट छुट्याइएको थियो । सोही क्रममा त्रिपुरासुन्दरी नगरपालिकाले २०७९ वैशाख २५ गते राजधानी राष्ट्रिय दैनिक र सार्वजनिक खरिद अनुगमन कार्यालयको पोर्टलमा ठेक्का सूचना प्रकाशन गरी बोलपत्र आह्वान गरेको थियो ।ठेक्का प्रक्रियामा सहभागी सात वटा बोलपत्रमध्ये मूल्याङ्कन समितिले भने कम्पनी मालिकको नागरिकता अनिवार्य नहुँदा पनि त्यसलाई सर्तका रूपमा व्याख्या गरी अन्य प्रतिस्पर्धी बोलपत्रदातालाई अस्वीकृत गरेको आयोगले जनाएको छ । ठेक्कामा दिव्या निर्माण सेवाले ८० लाख ६२ हजार ६७८ रुपियाँ र कृष्ण निर्माण सेवाले २४ लाख ७३ हजार ६१५ रुपियाँमा मोटरबाटो स्तरोन्नति गर्ने गरी कबोलसहित बोलपत्र पेस गरेको थियो । मूल्याङ्कन समितिले गैरकानुनी लाभ दिलाउने मनसायले उच्चतम रकम कबोल गर्ने दिव्या निर्माण सेवा प्रालिलाई ठेक्का दिई न्यूनतम रकम कबोल गर्ने कृष्ण निर्माण सेवालाई अस्वीकृत गरेको देखिएको छ । अनौठो पक्ष के छ भने अनुसन्धानको क्रममा दिव्या र कृष्ण निर्माण सेवाका बोलपत्र कागजातहरू एउटै व्यक्तिले हस्ताक्षर गरेको, दुवैका कार्यतालिका, घोषणापत्र पनि उस्तै रहेको आयोगले पत्तालगाएको थियो । यसरी ठेक्का निर्णय गर्दा ५५ लाख ८९ हजार रुपियाँ बराबरको सरकारी रकम हानि भएको आयोगले जनाएको छ । आयोगले निमित्त प्रमुख प्रशासकीय अधिकृत लालप्रसाद पोखरेल, तत्कालीन इन्जिनियर कर्णबहादुर कार्की, प्रशासकीय अधिकृत हीराचन्द्र धराला, शिक्षा अधिकृत भीमबहादुर थापा, वरिष्ठ लेखा सहायक रूपचन्द्र बुढा, एमआइएस अपरेटर हरिचन्द्र विष्ट, बोलपत्र मूल्याङ्कन समितिका सदस्य शिशिरकुमार गुरुङ, दिव्या निर्माण सेवा प्रालि दुनै डोल्पा र उक्त निर्माण सेवाका प्रोपाइटर भीमराज न्यौपानेलाई प्रतिवादी बनाएको छ । आयोगले उनीहरू सबैमाथि जनही ५५ लाख ८९ हजार रुपियाँ बिगो कायम गरी भ्रष्टाचार निवारण ऐन अनुसार कारबाहीको माग गरेको आयोगका प्रवक्ता पौडेलले जानकारी दिनुभयो ।",
      "link": "https://gorkhapatraonline.com/news/179108",
      "image": "https://gorkhapatraonline.com/storage/media/315544/conversions/Akhtiyar-Building-original-thumb.jpg"
    },
    {
      "slug": "179107",
      "title": "निर्वाचनका लागि समन्वय आवश्यक",
      "timestamp": 1762819200000,
      "source": "gp",
      "content": "पूर्वराष्ट्रपति डा. रामवरण यादवले फागुन २१ गतेको निर्वाचन सम्पन्न गर्न सरकार, राजनीतिक दल र सरोकारवालाबिच समन्वय र सहकार्य हुनुपर्ने बताउनुभएको छ ।   गणेशमान सिंह तथा जनआन्दोलन सहिद स्मृति शान्ति प्रतिष्ठानले आयोजना गरेको गणेशमान सिंहको १११ औँ जन्मजयन्ती तथा जनआन्दोलन स्वर्णपदक वितरण समारोहलाई सम्बोधन गर्दै उहाँले यस्तो बताउनुभएको हो ।",
      "longContent": "गोरखापत्र समाचारदाता काठमाडौँ, कात्तिक २५ गते । पूर्वराष्ट्रपति डा. रामवरण यादवले फागुन २१ गतेको निर्वाचन सम्पन्न गर्न सरकार, राजनीतिक दल र सरोकारवालाबिच समन्वय र सहकार्य हुनुपर्ने बताउनुभएको छ । गणेशमान सिंह तथा जनआन्दोलन सहिद स्मृति शान्ति प्रतिष्ठानले आयोजना गरेको गणेशमान सिंहको १११ औँ जन्मजयन्ती तथा जनआन्दोलन स्वर्णपदक वितरण समारोहलाई सम्बोधन गर्दै उहाँले यस्तो बताउनुभएको हो । उहाँले प्रधानमन्त्री सुशीला कार्कीले निर्धारित समयमै निर्वाचन सम्पन्न गर्ने प्रतिबद्धता गर्नुभएकाले देशलाई निर्वाचनतर्फ लैजान सबै ऐक्यबद्ध हुनुपर्ने बताउनुभयो । उहाँले भदौ २३ र २४ गतेको जेनजी विद्रोहका क्रममा उठाएका माग यथार्थपरक रहेको सम्बोधन गर्दै देशलाई निकास दिनुपर्ने बताउनुभयो । उहाँले भन्नुभयो, “तत्कालीन सरकारले समयमै देशको परिस्थिति बोध गर्न नसक्दा र युवाका चाहनामा ध्यान नदिँदा अकल्पनीय घटना भयो । आगजनी भयो । यसबाट पाठ सिकेर भ्रष्टाचार नियन्त्रण गर्दै सुशासन कायम गरेर निर्वाचनमा देशलाई लैजानु पर्छ ।”पूर्वराष्ट्रपति डा. यादवले नेपाली कांग्रेसका संस्थापक नेता तथा लौहपुरुष गणेशमान सिंहको स्मरण गर्दै नेपाली जनताको स्वतन्त्रता, लोकतन्त्र र राष्ट्रिय चेतनाको यात्रामा उहाँको योगदान सदैव अमर रहने बताउनुभयो ।  आज पूर्वराष्ट्रपति यादवले जहानियाँ राणा शासनविरुद्ध गणेशमान सिंहले जुन ढङ्गले आन्दोलनको अगुवाइ गर्नुभयो, त्यो नेपाली इतिहासमा सतिसालझैँ दृढ र अविचलित उदाहरण बनेको बताउनुभयो । उहाँले भन्नुभयो, “गणेशमान सिंहले नेपाली समाजलाई स्वतन्त्रताको बाटो देखाउनुभयो । उहाँको योगदान केवल कांग्रेस पार्टीका लागि मात्रै होइन, सम्पूर्ण नेपाली जनताका लागि थियो । उहाँले देखाएको मार्ग अनुशरण गर्न सके मात्रै देश साँचो अर्थमा समृद्ध र लोकतान्त्रिक बन्न सक्छ ।” पूर्वराष्ट्रपति यादवले आफ्नो विद्यार्थी जीवनको पनि स्मरण गर्नुहुँदै आफू डाक्टर पढ्न भारत गएको बेला गणेशमान सिंहले कलकत्तामा रहेका लाखौँ नेपालीबिचमा डाक्टरका रूपमा सेवा गर्नुहोस् र लोकतन्त्रका विषयमा छलफल गर्नुहोस् भन्नेखालका विशेष सन्देश दिनुभएको बताउनुभयो ।  उहाँले भन्नुभयो, “देशका लागि सिपयुक्त प्राविधिक जनशक्ति चाहिन्छ, राम्रोसँग डाक्टर पढेर नेपाल फर्कनुहोस् । उहाँका यी शब्दले मलाई मात्र होइन, हजारौँ युवालाई पनि देश सेवाको बाटोमा अघि बढ्ने प्रेरणा दिएको छ ।” २०४६ को जनआन्दोलनका कमान्डर सिंहको जन्म विक्रम संवत् १९७२ कात्तिक २४ गते भएको हो । २०५४ असोज २ गते उहाँको निधन भयो । कार्यक्रममा लोकतान्त्रिक आन्दोलनका योद्धा एवं वरिष्ठ पत्रकार विष्णु निष्ठुरीलाई ‘जनआन्दोलन स्वर्ण पदक’ प्रदान गरिएको थियो ।",
      "link": "https://gorkhapatraonline.com/news/179107",
      "image": "https://gorkhapatraonline.com/storage/media/315543/conversions/BBB-KTM-24_MG_6715copy-original-thumb.jpg"
    }
  ]
}