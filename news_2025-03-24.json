{
  "date": "2025-03-24T19:32:25.172Z",
  "news": [
    {
      "slug": "148352",
      "title": "निर्माण व्यवसायी ऐन कार्यान्वयन गर्न आवश्यक : कांग्रेस सभापति देउवा",
      "timestamp": 1742774400000,
      "source": "gp",
      "content": "नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ ।",
      "longContent": "काठमाडौँ, चैत ११ गते । नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ । पार्टी केन्द्रिय कार्यालय सानेपामा  सोमबार पार्टी निकट निर्माण व्यवसायीहरुको राष्ट्रिय भेलालाई सम्बोधन गर्दै उहाँले यस्तो बताउनुभएको हो । उहाँले विश्व अर्थतन्त्र नै जोखिममा रहेको वर्तमान अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख भन्दा बढीलाई प्रत्यक्ष-अप्रत्यक्ष रुपमा रोजगारी दिने निर्माण उद्योगलाई समृद्ध बनाउन जरुरी रहेको बताउनुभयो । निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको र निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता व्यक्त गर्नुभयो । उहाँले निर्माण व्यवसायीहरुले झेलिरहेका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा आफ्नो ध्यानाकर्षण भएको र समाधानका लागि पहल गर्ने प्रतिवद्धता जनाउनुभयो । व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु आजको आवश्यकता भएको उल्लेख गर्नुभयो । योजनाहरु तोकिएकै समयमा निर्धारित लागतमै सम्पन्न नहुनु आजको मुख्य समस्या रहेको जिकिर गर्नुभयो । सभापति देउवाले भन्नुभयो, ‘‘विश्व अर्थतन्त्र नै जोखिममा रहेको वर्तमान अवस्थामा, विश्व अर्थतन्त्रमा नै समस्या आइरहेको अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख रुपियाँ भन्दा बढीलाई प्रत्यक्ष/अप्रत्यक्ष रुपमा रोजगारी दिने निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक छ ।’’उहाँले निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता पनि व्यक्त गर्नुभयो । उहाँले भन्नुभयो, ‘‘यसबाहेक यहाँहरुले झेलिरहनुभएका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा पनि मेरो गम्भीर ध्यानाकर्षण भएको छ । यस समस्याको समाधानका लागि आफ्नो र पार्टीको तर्फबाट हामी लागिरहनेछौँ ।’’यस्तै उहाँले भन्नुभयो, ‘‘व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु, आजको आवश्यकता पनि हो । योजनाहरु तोकिएकै समयमा निर्धारित लागतमै सम्पन्न नहुनु नै आजको मुख्य समस्या हो । यसका लागि निर्माण व्यवसायीहरुको प्रयास मात्र पर्याप्त हुँदैन । सरकारले पनि प्राथमिकता दिनुपर्छ भन्ने मेरो भनाइ छ । नेपाल निर्माण व्यवसायीहरुले नेपालमा मात्र नभएर विदेशमा उत्कृष्ट काम गरेको छ । अन्तर्राष्ट्रिय स्तरमा पहिचान बनाउन हामीले सुरुङ मार्ग, रेल सेवा, जलविद्युत क्षेत्र लगायतका निर्माणमा पनि विशेष प्राथमिकता दिनुपर्ने टड्कारो आवश्यकता भएको छ ।’’सभापति देउवाले निर्माण व्यवसायीहरु विकासको संवाहक भएको बताउनुभयो । अर्थतन्त्र गतिशिल बनाउन आ–आफ्नो तर्फबाट भुमिका खेल्नुपर्ने बताउनुभयो । यस्तै निर्माण व्यवसायी महासंघका अध्यक्ष रवि सिंहले निर्माण व्यवसाय सकसमा परेको बताउनुभएको छ । उहाँले समस्या समाधानका लागि नियमावली संशोधनका लागि सरकारलाई सुझाव दिएको तर त्यसको कुनै सुनुवाई नभएको पनि बताउनुभयो । अध्यक्ष सिंहले अर्थतन्त्रलाई चलायमान बनाउने निर्माण व्यवसायी देशको समृद्धिको संवाहक भएको बताउनुभयो । उहाँले केही उद्योगहरुले गरेको कार्टेलिङलाई सरकारले प्रोत्साहन गरेको आरोपसमेत लगाउनुभयो ।",
      "link": "https://gorkhapatraonline.com/news/148352",
      "image": "https://gorkhapatraonline.com/storage/media/261559/conversions/okk-original-thumb.jpg"
    },
    {
      "slug": "148340",
      "title": "पुँजीबजारको ओरालो यात्रा थामियो, नेप्से परिसूचक २६ अङ्कले बढ्यो",
      "timestamp": 1742774400000,
      "source": "gp",
      "content": "गत सातादेखि निरन्तर ओरालो लागिरहेको पुँजीबजार आज थामिएर हरियो देखिएको छ । नेपाल स्टक एक्सचेञ्ज (नेप्से) परिसूचक २६ दशमलव १० अङ्कले बढेर दुई हजार छ सय ४० दशमलव ७८ को बिन्दुमा कायम भएको हो ।",
      "longContent": "काठमाडौँ, चैत ११ गते । गत सातादेखि निरन्तर ओरालो लागिरहेको पुँजीबजार आज थामिएर हरियो देखिएको छ । नेपाल स्टक एक्सचेञ्ज (नेप्से) परिसूचक २६ दशमलव १० अङ्कले बढेर दुई हजार छ सय ४० दशमलव ७८ को बिन्दुमा कायम भएको हो ।आज विभिन्न ३२६ कम्पनीका ९७ लाख ३९ हजार सात सय ३८ कित्ता शेयर ५८ हजार २३५ पटक खरिदबिक्री हुँदा चार अर्ब ४८ करोड ३५ लाख ९९ हजार बराबरको कारोबार भएको छ । आजको कारोबारमा सबै समूहको उपसूचक हरियो देखिएको छ । सबैभन्दा धेरै वित्त समूह तीन दशमलव ५२ प्रतिशतले बढेको छ ।त्यस्तै, बैंकिङ शून्य दशमलव ७१, विकास बैंक शून्य दशमलव ७१, होटल तथा पर्यटन एक दशमलव ०३, जलविद्युत् शून्य दशमलव ९५, लगानी शून्य दशमलव ८३, जीवन बीमा एक दशमलव ४६ र उत्पादन तथा प्रशोधन समूह शून्य दशमलव ७८ प्रतिशतले बढेको छ । त्यस्तै, लघुवित्त शून्य दशमलव ७९, म्युचुअल फन्ड शून्य दशमलव ४४, निर्जीवन बीमा शून्य दशमलव ६५, व्यापार एक दशमलव ०६ र अन्य समूह एक दशमलव ५० प्रतिशतले बढेको छ ।गार्डियन माइक्रोलाइफ इन्स्योरेन्सको शेयरमूल्य आज सबैभन्दा धेरै नौ दशमलव ५१ प्रतिशतले बढ्को छ । सबैभन्दा धेरै घट्नेमा भने अपर हेवाखोला हाईड्रोपावर कम्पनी लिमिटेडको शेयर मूल्य चार दशमलव २६ प्रतिशतले घटेको छ । कारोबार रकमका आधारमा आज सबैभन्दा धेरै हिमालयन रि-इन्स्योरेन्स लिमिटेडको ३२ करोड ६९ लाख ७७ हजार ५७८ बराबरको शेयर किनबेच भएको छ । कारोबार भएका शेयर संख्याका आधारमा भने सबैभन्दा धेरै सानिमा ग्रोथ फन्डको सात लाख १० हजार कित्ता शेयर किनबेच भएको छ । रासस",
      "link": "https://gorkhapatraonline.com/news/148340",
      "image": "https://gorkhapatraonline.com/storage/media/261540/conversions/nepse-original-thumb.jpg"
    },
    {
      "slug": "148285",
      "title": "चीनको छोङ्छिङ र पोखराका पर्यटन व्यवसायीबिच साझेदारी",
      "timestamp": 1742774400000,
      "source": "gp",
      "content": "पोखरा अन्तर्राष्ट्रिय विमानस्थलबाट पहिलो व्यावसायिक चार्टर उडानमार्फत चीन पुगेका पोखराका पर्यटन व्यवसायी र चीनको सिचुवान प्रान्तको छोङ्छिङ नगरका पर्यटन व्यवसायीबिच व्यावसायिक साझेदारी (बिजनेस टु बिजनेस) एवं ‘सेल्स मिसन’ सम्पन्न भएको छ ।",
      "longContent": "रमेश पौडेलसिचुवान, चैत ११ गते । पोखरा अन्तर्राष्ट्रिय विमानस्थलबाट पहिलो व्यावसायिक चार्टर उडानमार्फत चीन पुगेका पोखराका पर्यटन व्यवसायी र चीनको सिचुवान प्रान्तको छोङ्छिङ नगरका पर्यटन व्यवसायीबिच व्यावसायिक साझेदारी (बिजनेस टु बिजनेस) एवं ‘सेल्स मिसन’ सम्पन्न भएको छ । चीनमा रहेका पोखराका व्यवसायी सिचुवान प्रान्तका छेन्दु, लुझाउलगायतका सहरमा उच्चस्तरीय भेटघाटसँगै पर्यटन प्रवर्धनका विभिन्न कार्यक्रमका साथ शनिबार छोङ्छिङमा उक्त साझेदारी भएको हो । बैठकमा दुवै नगरका पर्यटन व्यवसायीले सिचुवान एयरलाइन्सको उडान नियमित हुनुपर्ने र यसबाट दुवै सहर लाभान्वित हुने बताएका थिए ।छोङ्छिङका पर्यटन व्यवसायीले नेपाल र चीनको छिन्दुमा नियमित उडान भएको अवस्थामा छोङ्छिङका पर्यटक पोखरा लैजान अझ सहज हुने र आफूहरू यसमा दृढ भएर लाग्ने विश्वास व्यक्त गरेका छन् । छोङ्छिङका संस्कृति एवं पर्यटन विकास आयोगका उपमहानिर्देशक वाङ हाओले भन्नुभयो, “हामीहरू पोखरासँग पर्यटकीय साझेदारी बढाउन लाग्ने छौँ ।” नेपाल–चीन औपचारिक सम्बन्ध ७० वर्ष पुगिसकेको उल्लेख गर्दै उहाँले दुई देशका बासिन्दाबिचको सम्बन्धलाई पनि यस्ता खालका साझेदारीले महत्वपूर्ण सहयोग पुर्‍याउने बताउनुभयो ।कार्यक्रममा पोखरा महानगरपालिकाका प्रमुख प्रशासकीय अधिकृत शिवराज चौलागाईंले प्रकृति, संस्कृति र साहसिक पर्यटन नै पोखराको विशिष्टता भएको बताउँदै पोखरा भ्रमणका लागि छोङ्छिङवासीलाई निम्तो दिनुभयो । उहाँले पोखरा भ्रमण वर्ष–२०२५ का अवसरमा पर्यटकलक्षित विभिन्न योजना बनइएको जानकारीसमेत दिनुभयो ।  भेटका अवसरमा नेपाल पर्यटन बोर्ड गण्डकी प्रदेशका प्रमुख मणिराज लामिछानेले चीनका सिचुवान, छिङ्छाङ, च्युचोलगायतका सहर पोखराबाट नजिक भएकाले सन् २०२५ मा नेपाल भ्रमणका लागि आउन आग्रह गर्नुभयो । उहाँले पोखरा चिनियाँ पर्यटकको रोजाइमा परिरहेको भन्दै पोखरामा चिनियाँ पर्यटकलक्षित पूर्वाधारमा कमी नरहेको बताउनुभयो । पर्यटकको बढ्दो आगमनसँगै अन्य पूर्वाधार पनि बढाउँदै लैजाने उहाँको भनाइ थियो । नेपाल पर्यटन बोर्डको आयोजना एवं पोखरा पर्यटन परिषद् र छेन्दुस्थित महावाणिज्य दूतावाससँगको सहकार्यमा सो  कार्यक्रम आयोजना गरिएको हो ।",
      "link": "https://gorkhapatraonline.com/news/148285",
      "image": "https://gorkhapatraonline.com/storage/media/261438/conversions/chongching-China-(1)-(4)-original-thumb.jpg"
    },
    {
      "slug": "148275",
      "title": "यस्तो छ आजको तरकारी र फलफूलको थोक मूल्य",
      "timestamp": 1742774400000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत ११ गते ।  कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ३०, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ६०, गाजर (लोकल) प्रतिकिलो रु ५०, गाजर (तराई) प्रतिकिलो रु ३५, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३०, स्थानीय काउली (ज्यापु) प्रतिकिलो रु ३०, मूला रातो प्रतिकिलो रु ५०, मूला सेतो (लोकल) प्रतिकिलो रु १८, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५ तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १३० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १२०, टाटे सिमी प्रतिकिलो रु ८०, तितो करेला प्रतिकिलो रु १३०, लौका प्रतिकिलो रु ५०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौला प्रतिकिलो रु ७०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३, हरियो फर्सी (डल्लो) प्रतिकिलो रु ३५, सलगम प्रतिकिलो रु ६० तथा भिण्डी प्रतिकिलो रु १२० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ८०, स्कूस प्रतिकिलो रु ४०, रायो साग प्रतिकिलो रु ६०, पालुङ्गो साग प्रतिकिलो ६०, चमसुरको साग रु ७०, तोरीको साग प्रतिकिलो रु ४०, मेथीको साग प्रतिकिलो रु ६०, प्याज हरियो प्रतिकिलो रु ४०, बकुला प्रतिकिलो रु ६०, तरुल प्रतिकिलो रु ९०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ४०० तथा कुरिलो प्रतिकिलो रु ७०० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ६०, ग्याठकोभी प्रतिकिलो रु ४०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ६०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १६०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३५, रुख कटहर प्रतिकिलो रु १००, निबुवा प्रतिकिलो रु ६०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १२०, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ३३०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ७०, सुर्खानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/148275",
      "image": "https://gorkhapatraonline.com/storage/media/261426/conversions/adrhs-original-thumb.jpg"
    },
    {
      "slug": "148252",
      "title": "अध्यक्षमा सापकोटा",
      "timestamp": 1742774400000,
      "source": "gp",
      "content": "नेपाल उद्योग तथा व्यवसायी महासङ्घको अध्यक्षमा भागीरथ सापकोटा निर्वाचित हुनुभएको छ । महासङ्घको शनिबार सम्पन्न महाधिवेशनले सापकोटालाई सर्वसम्मत रूपमा अध्यक्षमा चयन गरेको हो ।",
      "longContent": "गोरखापत्र समाचारदाताकाठमाडौँ, चैत ११ गते । नेपाल उद्योग तथा व्यवसायी महासङ्घको अध्यक्षमा भागीरथ सापकोटा निर्वाचित हुनुभएको छ । महासङ्घको शनिबार सम्पन्न महाधिवेशनले सापकोटालाई सर्वसम्मत रूपमा अध्यक्षमा चयन गरेको हो ।  यसै गरी महासङ्घको उपाध्यक्षमा खुलातर्फ सुवर्ण श्रेष्ठ र  महिलातर्फ शोभा गुरुङ सर्वसम्मत चयन हुनुभएको छ । त्यस्तै महासचिवमा बालकृष्ण शिवाकोटी चयन हुँदा उपमहासचिवमा डिमप्रसाद पौडेल चयन हुनुभएको छ ।यस्तै सचिवहरूमा गोपाल खनाल, रामराजा श्रेष्ठ, डोलनाथ खनाल र सरोज यादव चयन हुनुभएको छ । महासङ्घका तीन आयोगमा लेखातर्फ राजकुमार तिमिल्सिना, निर्वाचनतर्फ टङ्क राउत र अनुशासनतर्फ बालराम भट्टराई चयन हुनुभएको छ । महाधिवेशनले क्षेत्रगत रूपमा ९९ सदस्य केन्द्रीय कमिटी पनि सर्वसम्मत रूपमा चयन गरेको छ । नवनिर्वाचित अध्यक्ष भागीरथ सापकोटाले महासङ्घमा आफू अध्यक्ष भएर आएसँगै देशभरका सम्पूर्ण उद्योग व्यवसायीको हकहितमा काम गर्ने बताउनुभयो । महासङ्घले अहिले पनि साना तथा मझौला उद्योगी व्यवसायीको हकहितमा काम गरिरहेको जानकारी दिँदै आगामी दिन सबै उद्योगी व्यवसायीले अपनत्व गर्न सक्ने महासङ्घ बनाउने उहाँको प्रतिबद्धता थियो ।",
      "link": "https://gorkhapatraonline.com/news/148252",
      "image": "https://gorkhapatraonline.com/storage/media/261396/conversions/1742733181_pho-original-thumb.jpg"
    },
    {
      "slug": "148251",
      "title": "आजका लागि यस्तो छ विदेशी मुद्राको विनिमयदर",
      "timestamp": 1742774400000,
      "source": "gp",
      "content": "नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । अमेरिकी डलरको भाउ स्थिर रहेको छ । केन्द्रीय बैंकका अनुसार अमेरिकी डलर एकको खरिददर १३७ रूपियाँ २६ पैसा र बिक्रीदर १३७ रूपियाँ ८६ पैसा कायम भएको छ ।",
      "longContent": "काठमाडौं, चैत ११ गते । नेपाल राष्ट्र बैङ्कले सोमबारका लागि विदेशी मुद्राको विनिमयदर निर्धारण गरेको छ । अमेरिकी डलरको भाउ स्थिर रहेको छ । केन्द्रीय बैंकका अनुसार अमेरिकी डलर एकको खरिददर १३७ रूपियाँ २६ पैसा र बिक्रीदर १३७ रूपियाँ ८६ पैसा कायम भएको छ ।त्यसैगरी युरोपियन युरो एकको खरिददर १४८ रूपियाँ ४५ पैसा र बिक्रीदर १४९ रूपियाँ १० पैसा, युके पाउन्ड स्टर्लिङ एकको खरिददर १७७ रूपियाँ ३३ पैसा र बिक्रीदर १७८ रूपियाँ ११ पैसा, स्वीस फ्र्याङ्क एकको खरिददर १५५ रूपियाँ ३९ पैसा र बिक्रीदर १५६ रूपियाँ ०७ पैसा कायम गरिएको छ ।अस्ट्रेलियन डलर एकको खरिददर ८६ रूपियाँ ०८ पैसा र बिक्रीदर ८६ रूपियाँ ४५ , क्यानेडियन डलर एकको खरिददर ९५ रूपियाँ ६५ पैसा र बिक्रीदर ९६ रूपियाँ ०७ पैसा, सिङ्गापुर डलर एकको खरिददर १०२ रूपियाँ ७३ पैसा र बिक्रीदर १०३ रूपियाँ १८ पैसा निर्धारण गरिएको छ ।जापानी येन १० को खरिददर नौ रूपियाँ १९ पैसा र बिक्रीदर नौ रूपियाँ २३ पैसा, चिनियाँ युआन एकको खरिददर १८ रूपियाँ ९३ पैसा र बिक्रीदर १९ रूपियाँ ०२ पैसा, साउदी अरेबियन रियाल एकको खरिददर ३६ रूपियाँ ५९ पैसा र बिक्रीदर ३६ रूपियाँ ७५ पैसा, कतारी रियाल एकको खरिददर ३७ रूपियाँ ६५ पैसा र बिक्रीदर ३७ रूपियाँ ८२ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रूपियाँ ०७ पैसा र बिक्रीदर चार रूपियाँ ०८ पैसा, युएई दिराम एकको खरिददर ३७ रूपियाँ ३७ पैसा र बिक्रीदर ३७ रूपियाँ ५३ पैसा, मलेसियन रिङ्गेट एकको खरिददर ३१ रूपियाँ ०५ पैसा र बिक्रीदर ३१ रूपियाँ १८ पैसा निर्धारण भएको छ । त्यसैगरी साउथ कोरियन वन १०० को खरिददर नौ रूपियाँ ३८ पैसा र बिक्रीदर नौ रूपियाँ ४२ पैसा, स्विडिस क्रोनर एकको खरिददर १३ रूपियाँ ५३ पैसा र बिक्रीदर १३ रूपियाँ ५९ पैसा र डेनिस क्रोनर एकको खरिददर १९ रूपियाँ ९० पैसा र बिक्रीदर १९ रूपियाँ ९९ पैसा तोकिएको छ ।राष्ट्र बैङ्कले हङकङ डलर एकको खरिददर १७ रूपियाँ ६६ पैसा र बिक्रीदर १७ रूपियाँ ७३ पैसा, कुवेती दिनार एकको खरिददर ४४५ रूपियाँ २९ पैसा र बिक्रीदर ४४७ रूपियाँ २३ पैसा, बहराइन दिनार एकको खरिददर ३६४ रूपियाँ १२ पैसा र बिक्रीदर ३६५ रूपियाँ ७१ पैसा, ओमनी रियाल एकको खरिददर ३५६ रूपियाँ ५९ पैसा र बिक्रीदर ३५८ रूपियाँ १५ पैसा निर्धारण गरिएको छ । भारतीय रूपियाँ १०० को खरिददर १६० रूपियाँ र बिक्रीदर १६० रूपियाँ १५ पैसा तोकेको छ ।राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने खुल्लाबजारका आधारमा फरक हुनसक्ने र अद्यावधिक विनिमयदर केन्द्रीय बैङ्कको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/148251",
      "image": "https://gorkhapatraonline.com/storage/media/261395/conversions/dolor-original-thumb.jpg"
    },
    {
      "slug": "148250",
      "title": "भिन्डी खेतीले चलेको गाउँ",
      "timestamp": 1742774400000,
      "source": "gp",
      "content": "हनुमाननगर कङ्कालिनी गाउँपालिका–७, अन्डिपट्टीगाउँको गर्जो भिन्डी खेतीबाट आएको आम्दानीले चलेको छ ।",
      "longContent": "सुधा देवभारदह (सप्तरी), चैत ११ गते । हनुमाननगर कङ्कालिनी गाउँपालिका–७, अन्डिपट्टीगाउँको गर्जो भिन्डी खेतीबाट आएको आम्दानीले चलेको छ । यहाँका एक सय परिवारले प्रत्येक वर्ष ३० देखि ४० बिघा जग्गामा भिन्डी खेती गरेर पाँच महिनाको अवधिमा एक परिवारले पाँच लाखदेखि १० लाख रुपियाँसम्म आम्दानी गर्दै आएका छन् ।माघमा लगाएको भिन्डी वैशाखदेखि भदौसम्म निरन्तर फल्ने ६५ वर्षीय भोजदेव ठाकुरले बताउनुभयो । उहाँका अनुसार सुरुमा दुई जनाले थालेको भिन्डी खेतीबाट राम्रो आम्दानी भएपछि गाउँका किसान भिन्डी खेतीतर्फ आकर्षित भएका हुन् । यहाँका किसानले ३५ वर्षदेखि यही खेतीलाई निरन्तरता दिँदै आएको उहाँले जानकारी दिनुभयो । वैशाखक‍ो पहिलो हप्तादेखि प्रतिकिलो एक सय रुपियाँमा बिक्री हुने भिन्डी भदौदेखि भने प्रतिकिलो १०/२० रुपियाँसम्म बिक्री हुन्छ । सोही ठाउँका दीपेन्द्र मण्डलले १० कट्ठामा भिन्डी छरेको र सुरुका दुई महिना दैनिक १० हजार रुपियाँसम्म आम्दानी हुने गरेको बताउनुभयो । उहाँले भन्नुभयो, “त्यतिबेलाको हाम्रो आम्दानी ठुला ठुला अफिसरको कमाइभन्दा राम्रो हुन्छ । त्यहीँ आम्दानी बचाएर वर्षभरिको सबै खर्च टार्दै आएकाले हाम्रो गाउँ नै भिन्डीमै चलेको हो ।”आम्दानी राम्रो भए पनि भिन्डी खेती खर्चिलो हुने आइपिएम कृषि समूहका अध्यक्ष कमलदेव साहले बताउनुभयो । उहाँका अनुसार प्रतिकट्ठा भिन्डीबारीमा परिश्रमबाहेक पाँच हजार रुपियाँका दरले खर्च हुन्छ । विषादी र मलको मूल्य उत्तिकै चर्को छ ।भिन्डीको बिउ नै प्रतिकेजीको एक हजार पाँच सयदेखि दुई हजार रुपियाँ पर्छ । एक कट्ठामा दुई केजीका दरले लाग्छ । श्रम अन्तर्गत हप्तामा एक पटक औषधी छर्कनुपर्ने, अवधिमा तीन पटकसम्म गोडमेल गर्नुपर्ने र निरन्तर पानी हाल्नुपर्ने हुन्छ । पहिले यहाँको भिन्डी काठमाडौँ जाने गरेको भए पनि अहिले राजविराज बजारको भर पर्नु परेको छ । काठमाडौँ लाँदालाँदै छिप्पिने हुनाले काठमाडौँ जान छोडेको हो । यो ठाउँ भिन्डीकै नामले प्रख्यात भए पनि खेतीलाई थप प्रभावकारी गर्न सम्बन्धित निकायले कुनै चासो नदेखाएको भिन्डी खेती गर्दै आएका ५२ वर्षीय सत्यनारायण साहले बताउनुभयो ।उहाँले भन्नुभयो, “३५ वर्षको अवधिमा यसपालि प्रदेश सरकारको सहयोगमा कृषि ज्ञान केन्द्र सप्तरीले माघदेखि आइपिएमको अर्थात् एकीकृत शत्रु जीव व्यवस्थापन कार्यक्रम सञ्चालन गरेको छ । सो कार्यक्रमले शत्रु जीव व्यवस्थापन, मित्र जीवको संरक्षण, विषादी न्यूनीकरण स्वास्थ्य बाली उत्पादन, बालीको नियमितता तथा किसानलाई दक्ष बनाउने उद्देश्य लिएको आइपिएमको प्रमुख सहजकर्ता रामप्रसाद इसरले जानकारी दिनुभयो ।गाउँमै महिलालाई रोजगारीभिन्डी खेतीले अन्डिपट्टी छेउछाउका महिलाले गाउँमै रोजगारी पाएका छन् । भिन्डीबारीमा काम गरेर महिलाले दैनिक आम्दानी गर्न थालेपछि आर्थिक रूपमा आत्मनिर्भर भएका छन् । \tभिन्डीको खेतमा पलाएको घाँस उखेल्दै गर्नुुभएकी २७ वर्षीय सियावती मण्डलले चैत लाग्दा नै महिलाले भिन्डी खेतीमा दैनिक रोजगारी पाउँदै आएको बताउनुभयो । अहिले घाँस उखेल्ने र भिन्डी फलेपछि टिप्ने काम पाइन्छ । प्रतिदिन पाँच सय रुपियाँ आम्दानी हुन्छ । उहाँहरूसँगै खेतमा काम गरिरहनुभएकी ६० वर्षीय सकुन्ती मण्डलले परिश्रम अनुसार दाम र सम्मान पाएपछि आनन्द लाग्दो रहेछ भन्ने अनुभूति सुनाउनुभयो ।",
      "link": "https://gorkhapatraonline.com/news/148250",
      "image": "https://gorkhapatraonline.com/storage/media/261394/conversions/2-Bhindi-Kheti-photo-original-thumb.jpg"
    },
    {
      "slug": "148249",
      "title": "‘आर्थिक परिसूचकहरू सकारात्मक’",
      "timestamp": 1742774400000,
      "source": "gp",
      "content": "अर्थतन्त्र चलायमान हुन नसकेको सरोकारवालाको गुनासो कायमै रहेको समयमा अर्थ मन्त्रालयले भने अर्थतन्त्रका सूचकहरू सकारात्मक रहेको उल्लेख गरेको छ ।",
      "longContent": "गोरखापत्र समाचारदाताकाठमाडौँ, चैत ११ गते । अर्थतन्त्र चलायमान हुन नसकेको सरोकारवालाको गुनासो कायमै रहेको समयमा अर्थ मन्त्रालयले भने अर्थतन्त्रका सूचकहरू सकारात्मक रहेको उल्लेख गरेको छ । चालु आर्थिक वर्ष २०८१/८२ को माघसम्मको आर्थिक बुलेटिन आइतबार सार्वजनिक गर्दै मन्त्रालयले मुलुकका समष्टिगत आर्थिक परिसूचकहरू सकारात्मक रहेको दाबी गरेको हो । बुलेटिन अनुसार सरकारको राजस्व परिचालनमा सुधार हुँदै गएको छ । चालु आवको माघसम्म राजस्व परिचालन १३.३ प्रतिशत र कुल खर्च ९.९ प्रतिशतले बढेको बुलेटिनमा उल्लेख छ । राजस्व परिचालनतर्फ सरकारले माघसम्म छ खर्ब ४२ अर्ब ८५ करोड रुपियाँ सङ्कलन गरेको छ । जसमध्ये ८८ प्रतिशत कर राजस्व र १२ प्रतिशत गैरकर राजस्व रहेको छ । गत आवको माघसम्म सरकारले पाँच खर्ब ६७ अर्ब रुपियाँ राजस्व परिचालन गरेको थियो । समीक्षा अवधिमा सरकारले सात खर्ब ५४ अर्ब रुपियाँ खर्च गरेको छ । गत आवको सोही महिनासम्म सरकारले छ खर्ब ८६ अर्ब रुपियाँ खर्च गरेको थियो । कुल खर्चमध्ये चालु तर्फ ६९.२ प्रतिशत, पुँजीगततर्फ ९.१ प्रतिशत र वित्तीय व्यवस्थातर्फ २१.७ प्रतिशत खर्च भएको मन्त्रालयको तथ्याङ्क छ । पुँजीगततर्फ सरकारको खर्च ७.६ प्रतिशतले बढेको तथ्याङ्क मन्त्रालयले प्रस्तुत गरेको छ । करदाताको सङ्ख्या पनि उल्लेख्य वृद्धि भएको मन्त्रालयले जनाएको छ । माघसम्म चार लाख ३३ हजार करदाता थप भएर कुल करदाताको सङ्ख्या ६६ लाख ६० हजार पुगेको मन्त्रालयको तथ्याङ्क छ । कुल करदातामध्ये व्यक्तिगत स्थायी लेखा नम्बर लिने करदाताको सङ्ख्या ४६ लाख १२ हजार रहेको छ । त्यस्तै २० लाख १२ हजारले व्यावसायिक स्थायी लेखा नम्बर लिएका छन् । बाँकी करकट्टी गर्ने निकायले त्यस्तो नम्बर लिएका छन् । वैदेशिक सहायता प्रतिबद्धता पनि गत आवको माघको तुलनामा बढेर दुई खर्ब २१ अर्ब रुपियाँ रहेको छ । कुल प्रतिबद्धतामध्ये २५.५ प्रतिशत अंश अुनदानको रहेको छ भने ऋणको अंश ७४.५ प्रतिशत रहेको छ । गत आवको माघसम्म यस्तो प्रतिबद्धता केवल ८९ अर्ब ४९ करोड रुपियाँ थियो । अर्थतन्त्रको बाह्य क्षेत्रमा पनि क्रमिक सुधार आइरहेको तथ्य मन्त्रालयले प्रस्तुत गरेको छ । माघसम्म निर्यात ४६.५ प्रतिशतले बढ्दा आयात पनि १० प्रतिशतले बढेको छ । विपे्रषण आप्रवाह ७.३ प्रतिशतले बढ्दा श्रम स्वीकृति लिनेको सङ्ख्या १२ प्रतिशतले बढेको छ । त्यस्तै चालु खाता र शोधनान्तर स्थिति दुवै उच्च रूपमा बचतमा रहेको मन्त्रालयले जनाएको छ । वित्तीय क्षेत्रतर्फ निक्षेप सङ्कलन ३.८ प्रतिशतले बढ्दा कर्जा ५.६ प्रतिशतले विस्तार भएको छ । यद्यपि बैङ्कहरूको निष्क्रिय कर्जा वृद्धि भएको मन्त्रालयले जनाएको छ ।",
      "link": "https://gorkhapatraonline.com/news/148249",
      "image": "https://gorkhapatraonline.com/storage/media/261393/conversions/Finance-original-thumb.jpg"
    },
    {
      "slug": "148248",
      "title": "लोडसेडिङले औद्योगिक उत्पादनको लागत बढ्ने",
      "timestamp": 1742774400000,
      "source": "gp",
      "content": "उद्योग क्षेत्रमा घोषित र अघोषित रूपमा भइरहेको लोडसेडिङले व्यवसायमा प्रत्यक्ष असर परेको गुनासो उद्योगी व्यवसायीले गरेका छन् ।",
      "longContent": "गोरखापत्र समाचारदाताकाठमाडौँ, चैत ११ गते । उद्योग क्षेत्रमा घोषित र अघोषित रूपमा भइरहेको लोडसेडिङले व्यवसायमा प्रत्यक्ष असर परेको गुनासो उद्योगी व्यवसायीले गरेका छन् । नेपाल सिमेन्ट उत्पादक सङ्घ, स्टिल उत्पादक सङ्घ र नेपाल धागो उत्पादक सङ्घले संयुक्त रूपमा पत्रकार सम्मेलन गरेर उद्योगमा भएको लोडसेडिङले उत्पादन क्षमतामा ह्रास भई उत्पादनको लागत मूल्य महँगो पर्न गएको जानकारी दिए । लोडसेडिङका कारण सिमेन्ट र डन्डीको उत्पादनको लागत महँगो पर्न गएको उद्योगीहरूको भनाइ छ । सिमेन्ट उत्पादक सङ्घका पूर्वअध्यक्ष ध्रुव थापाले उद्योगमा दैनिक घोषित रूपमा १२ घण्टा र अघोषित रूपमा दुई घण्टा लोडसेडिङ हुने गरेको बताउनुभयो । उद्योगमा नियमित रूपमा बिजुलीको आपूर्ति नहुँदा उत्पादनमा ५० प्रतिशतले कमी आई उत्पादनको लागत मूल्यसमेत बढ्न गएको उहाँको भनाइ छ । नेपाल विद्युत् प्राधिकरणले उद्योगमा पूर्वाग्रहपूर्ण तरिकाबाट बिजुली काटेर लोडसेडिङ हुँदा सिमेन्टको लागत मूल्यसँगै बजार मूल्यसमेत महँगो पर्न गएको उहाँको भनाइ छ । औद्योगिक क्षेत्रमा सधैँ लोडसेडिङ भइरहेको छ तर नेपाल विद्युत् प्राधिकरण किन लोडसेडिङ छैन भन्छ ? किन लोडसेडिङको सूचनासहितको तालिका दिँदैन ? भन्ने प्रश्न गर्दै थापाले देशमा लोडसेडिङको अन्त्य नभई झुठको खेती प्राधिकरणले गरिरहेको आरोप लगाउनुभयो ।स्टिल उत्पादक सङ्घका अध्यक्ष शोभाकर नेपालले लोडसेडिङ, कच्चा पदार्थको मूल्य वृद्धि र डलर महँगो हुँदा डन्डीको मूल्य महँगो पर्न गएको बताउनुभयो । लोडसेडिङका कारण स्टिल उद्योगको उत्पादनमा ६० देखि ७० प्रतिशतले कमी आएको उहाँको भनाइ छ । नेपाल उद्योग वाणिज्य महासङ्घका पूर्वअध्यक्ष पशुपति मुरारकाले उद्योग दिनमा एक घण्टा पनि बन्द गर्न नहुने बेला प्राधिकरणले बिजुली नदिएर १२ घण्टासम्म बन्द गरेको बताउनुभयो । बर्खाको समयमा निर्माण सामग्री नहुने अवस्थामा उद्योग नचल्ने र मङ्सिरमा धान उत्पादन भए पनि उद्योग बढी समय चल्नु स्वाभाविक भएको उहाँले बताउनुभयो । नेपाल विद्युत् प्राधिकरणले जुनबेला उद्योगलाई धेरै बिजुली चाहिएको समयमा प्राधिकरणले लोडसेडिङ गर्दा उद्योग व्यवसायमा ठुलो असर परेको गुनासो उहाँको छ ।प्राधिकरणले घरायसी प्रयोजनमा बिजुली निरन्तर दिने उद्योग कलकारखानामा भने १२ घण्टासम्म लोडसेडिङ गराएको उहाँको भनाइ छ । प्राधिकरण लोडसेडिङ गरेको छु भन्न नसक्ने, लोडसेडिङको तालिका नदिने अनि झुटो र भ्रामक प्रचारबाजीमा गरेर किन उद्योगीलाई दुःख दिइरहेको उहाँको भनाइ छ । उद्योगीले सर्वोच्च अदालतका पूर्वन्यायधीश गिरिशचन्द्र लालको संयोजकत्वमा गठित आयोगको प्रतिवेदन कार्यान्वयन गरी डेडिकेटेड र ट्रङ्क लाइन विवाद समाधान गर्न आग्रह गरेका छन् । लाल आयोगमा २०७२ साउनदेखि पुस २९ गतेसम्म महसुल निर्धारण आयोगले महसुल दर निर्धारण नगरेको अवधिको डेडिकेटेड र ट्रङ्क लाइनको महसुल लिन र तिर्न नपर्ने उद्योगी व्यवसायीले दाबी गरेका छन् ।",
      "link": "https://gorkhapatraonline.com/news/148248",
      "image": "https://gorkhapatraonline.com/storage/media/261392/conversions/industry-electricity-original-thumb.jpg"
    },
    {
      "slug": "148247",
      "title": "इजाजत नै नलिई श्रमिक आपूर्ति गर्नेलाई कारबाही",
      "timestamp": 1742774400000,
      "source": "gp",
      "content": "श्रम तथा व्यवसायजन्य सुरक्षा विभागले श्रमिक आपूर्तिकर्ताको इजाजतपत्र नै नलिई श्रमिक आपूर्ति गर्ने कम्पनी र प्रतिष्ठानलाई जरिबाना गरेको छ ।",
      "longContent": "गोरखापत्र समाचारदाता काठमाडौँ, चैत ११ गते । श्रम तथा व्यवसायजन्य सुरक्षा विभागले श्रमिक आपूर्तिकर्ताको इजाजतपत्र नै नलिई श्रमिक आपूर्ति गर्ने कम्पनी र प्रतिष्ठानलाई जरिबाना गरेको छ । विभागका अनुसार काठमाडौँको सिनामङ्गलस्थित काठमाडौँ मेडिकल कलेजले श्रम ऐन २०७४ अनुसार श्रमिक आपूर्तिकर्ताको इजाजतपत्र नै नलिएका फाल्कन सर्भिसिस कम्पनी र कमल पोखरी सपोर्ट सर्भिस कम्पनीबाट श्रमिक आपूर्ति गरेको पाइएपछि ती कम्पनी र मेडिकल कलेजलाई दुई/दुई लाख जरिबाना गरेको हो ।विभागका महानिर्देशक कमलप्रसाद भट्टराईले काठमाडौँ मेडिकल कलेजको अनुगमन गर्दा इजाजतपत्र नलिएका श्रमिक आपूर्तिकर्ता कम्पनीबाट श्रमिक आपूर्ति गरेको पाइएपछि जरिबाना गरेको जानकारी दिनुभयो । साथै उहाँले इजाजतप्राप्त गरेका श्रमिक आपूर्तिकर्ता कम्पनीबाट मात्रै श्रमिक आपूर्ति गर्न सबै प्रतिष्ठानको ध्यानाकर्षण गराउनुभयो । विभागका भट्टराईले पछिल्लो समयमा इजाजत नलिएका श्रमिक आपूर्ति कम्पनीले गैरकानुनी तरिकाले श्रमिक आपूर्ति गर्ने गरेको पाइएकाले त्यस्ता आपूर्ति कम्पनीबाट सचेत हुन सबै प्रतिष्ठानलाई आग्रह गर्नुभयो । विभागका अनुसार चालु आव २०८१/८२ को आठ महिनासम्म ३५ वटा श्रमिक आपूर्तिकर्ता कम्पनीलाई नयाँ इजाजतपत्र प्रदान गरेको छ । यस अवधिमा ३५५ वटा श्रमिक आपूर्तिकर्ता कम्पनीको इजाजतपत्र नवीकरण गरेको छ भने २८३ वटा श्रमिक आपूर्तिकर्ता कम्पनीको निरीक्षण गरेको विभागले जनाएको छ ।",
      "link": "https://gorkhapatraonline.com/news/148247",
      "image": "https://gorkhapatraonline.com/storage/media/261391/conversions/shram_swikriti_bibhag-original-thumb.jpg"
    },
    {
      "slug": "148246",
      "title": "सहकारीको सम्पत्ति लिलाम गर्न समन्वय गरिने",
      "timestamp": 1742774400000,
      "source": "gp",
      "content": "भूमि व्यवस्था, सहकारी तथा गरिबी निवारण मन्त्रालय समस्याग्रस्त सहकारी व्यवस्थापन समितिको कार्यालयले विभिन्न सहकारीको जग्गा र सम्पत्ति लिलामी गर्ने सन्दर्भमा सहजीकरणका लागि सरोकारवालासँग छलफल गरेको छ ।",
      "longContent": "गोरखापत्र समाचारदाता काठमाडौँ, चैत ११ गते । भूमि व्यवस्था, सहकारी तथा गरिबी निवारण मन्त्रालय समस्याग्रस्त सहकारी व्यवस्थापन समितिको कार्यालयले विभिन्न सहकारीको जग्गा र सम्पत्ति लिलामी गर्ने सन्दर्भमा सहजीकरणका लागि सरोकारवालासँग छलफल गरेको छ । समितिका सदस्यसचिव केशवप्रसाद पौडेलका अनुसार सहकारी सञ्चालकले बैङ्क तथा वित्तीय संस्थाबाट ऋण लिँदा राखेको धितो लिलामको प्रक्रियाका सन्दर्भमा मन्त्रालय, नेपाल राष्ट्र बैङ्क र बैङ्कका सञ्चालकसँग छलफल गरिएको हो । आइतबार मन्त्रालयमा सम्पन्न छलफलमा बैङ्क तथा वित्तीय संस्थाले समेत आफ्नो लेना रकम पनि लिन सक्ने र बढी हुन आउने रकम यस समितिलाई उपलब्ध गराउने व्यवस्था गर्न प्रस्ताव गरिएको छ । उहाँले बचतकर्ताको बचत फिर्ता सुनिश्चित हुने र सरकारलाई आर्थिक भार नपर्ने हुनाले निर्देशन तथा समस्या समाधान हुनुपर्ने प्रस्तावमाथि छलफल भएको छ । उहाँले भूमि व्यवस्था, सहकारी तथा गरिबी निवारण मन्त्रालयबाट तत्काल रोक्का यथावत् राख्न पूर्वपत्रानुसार पत्राचार भएमा बैङ्क तथा वित्तीय संस्थाबाट समितिसमक्ष समन्वय हुने र असुलीको दर बढ्न जाने हुँदा समस्या समाधान हुनुपर्ने बताउनुभयो । मन्त्रालयका सचिव अर्जुनप्रसाद पोखरेल, समितिका अध्यक्ष श्रीमणकुमार गौतम, राष्ट्र बैङ्क कार्यकारी निर्देशकसहित सरोकारवालाको उपस्थितिमा भएको छलफलमा लिलामी प्रक्रियामा अदालत, सम्पत्ति शुद्धीकरण विभाग तथा नेपाल प्रहरीको अनुसन्धान ब्युरोबाट र बैङ्क तथा वित्तीय संस्थासमेत रोक्का रहेका अचल सम्पत्ति समन्वयमा लिलामी प्रक्रियामा लैजाने समझदारी भएको छ । उहाँले मन्त्रालयले समस्याग्रस्त घोषणा गरी सम्पत्ति व्यवस्थापन तथा दायित्व भुक्तानीका लागि समितिसमक्ष लेखिआएका सहकारी संस्थाको मात्र सम्पत्ति व्यवस्थापन तथा दायित्व भुक्तानी गरिने प्रस्ट पार्नुभयो । उहाँले अहिलेसम्म एभरेस्ट बैङ्क लिमिटेड र राष्ट्रिय सहकारी बैङ्क लिमिटेडबाट मात्र समितिको समन्वयमा लिलामी प्रक्रियामा जाँदा १२ करोड रुपियाँ समितिको खातामा प्राप्त भएको र बचतकर्ताको बचत फिर्तामा सहयोग पुगेको बताउनुभयो ।",
      "link": "https://gorkhapatraonline.com/news/148246",
      "image": "https://gorkhapatraonline.com/storage/media/261390/conversions/sahakari-original-thumb.jpg"
    },
    {
      "slug": "148188",
      "title": "सुनको मूल्य तोलामा नौ सय घट्यो",
      "timestamp": 1742688000000,
      "source": "gp",
      "content": "गत शुक्रबारको तुलनामा सुनचाँदीको मूल्यमा आइतबार सामान्य थपघट भएको छ । स्थानीय बजारमा सुनको मूल्य तोलामा नौ सय र चाँदी तोलामा १५ रुपियाँले घटेको छ ।",
      "longContent": "काठमाडौं, चैत १० गते । गत शुक्रबारको तुलनामा सुनचाँदीको मूल्यमा आइतबार सामान्य थपघट भएको छ । स्थानीय बजारमा सुनको मूल्य तोलामा नौ सय र चाँदी तोलामा १५ रुपियाँले घटेको छ ।गत शुक्रबार प्रतितोला एक लाख ७५ हजारमा कारोबार भएको सुन आज नौ सयले घटेर प्रतितोला एक लाख ७४ हजार एक सय कायम भएको नेपाल सुनचाँदी व्यवसायी महासङ्घले जनाएको छ ।यसैगरी, चाँदी प्रतितोला रू एक हजार ९८० मा खरिद बिक्री हुनेछ । आज अन्तरराष्ट्रिय बजारमा प्रतिऔँस सुन तीन हजार २२ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/148188",
      "image": "https://gorkhapatraonline.com/storage/media/261283/conversions/gold1616689900-original-thumb.jpg"
    },
    {
      "slug": "148143",
      "title": "यस्तो छ आजको तरकारी र फलफूलको थोक मूल्य",
      "timestamp": 1742688000000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत १०  गते ।  कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २५, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ६०, गाजर (लोकल) प्रतिकिलो रु ५०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, बन्दा (तराई) प्रतिकिलो रु ३०, बन्दा (नरिवल) प्रतिकिलो रु १५, काउली (स्थानीय) प्रतिकिलो रु २५, स्थानीय काउली (ज्यापु) प्रतिकिलो रु ३०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १३० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, घिउ सिमी (राजमा) प्रतिकिलो रु ९०, टाटे सिमी प्रतिकिलो रु ७०, तिते करेला प्रतिकिलो रु १३०, लौका प्रतिकिलो रु ५०, परबर (लोकल) प्रतिकिलो रु ९०, परबर (तराई) प्रतिकिलो रु ८०, घिरौला प्रतिकिलो रु ६०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकिलो रु ५० तथा भिण्डी प्रतिकिलो रु १०० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ५०, पालुङ्गो साग प्रतिकिलो ७०, चमसुरको साग रु ३५, तोरीको साग प्रतिकिलो रु ४०, मेथीको साग प्रतिकिलो रु ७०, प्याज हरियो प्रतिकिलो रु ४०, बकुला प्रतिकिलो रु ६०, तरुल प्रतिकिलो रु ९०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३८० तथा कुरिलो प्रतिकिलो रु १००० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु ३००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ६०, ग्याठकोभी प्रतिकिलो रु ७०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ६०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १५०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु ९०, निबुवा प्रतिकिलो रु ५०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १२०, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ३३०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ७०, सुर्खानी (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २३०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/148143",
      "image": "https://gorkhapatraonline.com/storage/media/261219/conversions/adrhs-original-thumb.jpg"
    },
    {
      "slug": "148129",
      "title": "आजका लागि यस्तो छ विदेशी मुद्राको विनिमयदर",
      "timestamp": 1742688000000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर १३७ रुपियाँ २६ पैसा र बिक्रीदर १३७ रुपियाँ ८६ पैसा कायम भएको छ ।",
      "longContent": "काठमाडौं, चैत १० गते । नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर १३७ रुपियाँ २६ पैसा र बिक्रीदर १३७ रुपियाँ ८६ पैसा कायम भएको छ ।युरोपियन युरो एकको खरिददर १४८ रुपियाँ ८० पैसा र बिक्रीदर १४९ रुपियाँ ४५ पैसा, युके पाउन्ड स्टर्लिङ एकको खरिददर १७७ रुपियाँ ६७ पैसा र बिक्रीदर १७८ रुपियाँ ४५ पैसा, स्वीस फ्र्याङ्क एकको खरिददर १५५ रुपियाँ ७८ पैसा र बिक्रीदर १५६ रुपियाँ ४६ पैसा कायम गरिएको छ ।अस्ट्रेलियन डलर एकको खरिददर ८६ रुपियाँ ३६ पैसा र बिक्रीदर ८६ रुपियाँ ७३, क्यानेडियन डलर एकको खरिददर ९५ रुपियाँ ७३ पैसा र बिक्रीदर ९६ रुपियाँ १५ पैसा, सिङ्गापुर डलर एकको खरिददर १०२ रुपियाँ ८८ पैसा र बिक्रीदर १०३ रुपियाँ ३३ पैसा निर्धारण गरिएको छ ।यस्तै, जापानी येन १० को खरिददर नौ रुपियाँ २१ पैसा र बिक्रीदर नौ रुपियाँ २५ पैसा, चिनियाँ युआन एकको खरिददर १८ रुपियाँ ९४ पैसा र बिक्रीदर १९ रुपियाँ ०२ पैसा, साउदी अरेबियन रियाल एकको खरिददर ३६ रुपियाँ ५९ पैसा र बिक्रीदर ३६ रुपियाँ ७५ पैसा, कतारी रियाल एकको खरिददर ३७ रुपियाँ ६५ पैसा र बिक्रीदर ३७ रुपियाँ ८२ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रुपियाँ ०५ पैसा र बिक्रीदर चार रुपियाँ ०७ पैसा, युएई दिराम एकको खरिददर ३७ रुपियाँ ३७ पैसा र बिक्रीदर ३७ रुपियाँ ५३ पैसा, मलेसियन रिङ्गेट एकको खरिददर ३१ रुपियाँ ०५ पैसा र बिक्रीदर ३१ रुपियाँ १८ पैसा निर्धारण भएको छ । त्यस्तै, साउथ कोरियन वन १०० को खरिददर नौ रुपियाँ ३८ पैसा र बिक्रीदर नौ रुपियाँ ४२ पैसा, स्वीडिस क्रोनर एकको खरिददर १३ रुपियाँ ६० पैसा र बिक्रीदर १३ रुपियाँ ६६ पैसा र डेनिस क्रोनर एकको खरिददर १९ रुपियाँ ९५ पैसा र बिक्रीदर २० रुपियाँ ०३ पैसा तोकिएको छ ।राष्ट्र बैंकले हङकङ डलर एकको खरिददर १७ रुपियाँ ६६ पैसा र बिक्रीदर १७ रुपियाँ ७३ पैसा, कुवेती दिनार एकको खरिददर ४४५ रुपियाँ ४५ पैसा र बिक्रीदर ४४७ रुपियाँ ३९ पैसा, बहराइन दिनार एकको खरिददर ३६४ रुपियाँ १२ पैसा र बिक्रीदर ३६५ रुपियाँ ७१ पैसा, ओमनी रियाल एकको खरिददर ३५६ रुपियाँ ५९ पैसा र बिक्रीदर ३५८ रुपियाँ १५ पैसा रहेको छ । भारतीय रुपियाँ १०० को खरिददर १६० रुपियाँ र बिक्रीदर १६० रुपियाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने खुला बजारका आधारमा फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाएको छ । रासस",
      "link": "https://gorkhapatraonline.com/news/148129",
      "image": "https://gorkhapatraonline.com/storage/media/261203/conversions/dolor-original-thumb.jpg"
    },
    {
      "slug": "148124",
      "title": "असिनापानीले बाली नष्ट",
      "timestamp": 1742688000000,
      "source": "gp",
      "content": "शुक्रबार मध्यरातमा आएको हावाहुरीसहितको असिनापानीले खाद्यान्न तथा तरकारी बाली नष्ट हुँदा रौतहटको उत्तरी क्षेत्रका किसानले क्षति बेहोर्नु परेको छ । जिल्लाको उत्तरी क्षेत्रमा मात्र परेको असिनापानीले उक्त क्षेत्रका किसानको मकै, गहुँ, मसुरो र तरकारी बाली नष्ट गरी क्षति पु¥याएको हो ।",
      "longContent": "रौतहट समाचादातारौतहट, चैत १० गते । शुक्रबार मध्यरातमा आएको हावाहुरीसहितको असिनापानीले खाद्यान्न तथा तरकारी बाली नष्ट हुँदा रौतहटको उत्तरी क्षेत्रका किसानले क्षति बेहोर्नु परेको छ । जिल्लाको उत्तरी क्षेत्रमा मात्र परेको असिनापानीले उक्त क्षेत्रका किसानको मकै, गहुँ, मसुरो र तरकारी बाली नष्ट गरी क्षति पुर्‍याएको हो । विशेष गरी चन्द्रपुर, गुजरा, फतुवाविजयपुर र वृन्दावन नगरपालिकाका विभिन्न वडामा लगाइएका बालीनाली नष्ट भएको छ । गुजरा नगरपालिका–१ का किसान हिरालाल राउतको डेढ बिघा जमिनमा लगाएको मकै पूर्ण रूपमा सखाप भएको छ । यस्तै फतुवाबिजयपुरका किसान गोविन्द चौधरीको १० कट्ठा जमिनमा लगाएको लसुन र प्याज पनि सखाप भएको छ । धेरै मेहनत गरेर रोपको लसुन प्याज एकै रातमा सखाप भएपछि ठुलो चिन्ता परेको उहाँले बताउनुभयो । यस्तै चन्द्रपुर–६ का किसान तेजीलाल महतोको एक बिघा जमिनको मकै र १० कट्ठाको गहुँ पूर्ण रूपमा नष्ट भएको छ । असिनापानीको कारण वृन्दावन–१, बलेरीका किसान प्रेमलाल पटेल, रवीन्द्र पटेल र हेमन राउतेसमेत ठुलो नोक्सानी बेहोर्नु परेको गुनासो गर्नुभएको छ । प्रेमलालको १० कट्ठा, रवीन्द्रको १५ कट्ठामा लगाएको मकै र हेमनको १५ कट्ठाको गहुँबाली र १० कट्ठाको मकै बालीमा ठुलो क्षति पुगेको छ । उक्त क्षेत्रमा व्यावसायिक रूपमा तथा करेसाबालीमा लगाएको तरकारी बालीसमेत नष्ट भएको वृन्दावन जल उपभोक्ता समितिका सचिव सुरेन्द्रप्रसाद पटेलले जानकारी दिनुभयो । उहाँका अनुसार बलेरी क्षेत्रमा मात्रै करिब पाँच सय बिघा जमिनमा लगाएको मकैबाली नष्ट भएको छ । गहुँ बाली र तरकारी बालीमा पनि ठुलो क्षति पुगेको छ । चन्द्रपुर नगरपालिकाका कृषि अधिकृत सन्दीप देवकोटाले पालिकाभित्र रहेको खेतीयोग्य जमिनको करिब ६० प्रतिशत भूभागमा मकै खेती गरिएको र ३० प्रतिशत जमिनमा गहुँ र बाँकीमा तरकारी र दलहन खेती भएको बताउनुभयो । उहाँका अनुसार असिनाका कारण धानचमर निस्किएका र सुत्ला च्यापेका मकै पूर्ण रूपमा नष्ट भएको छ । स्थानीय सरकारले क्षतिको विवरण सङ्कलन गरी राहतका लागि प्रदेश तथा सङ्घ सरकारसमक्ष पहल गरिदिन किसानले अनुरोध गरेका छन् ।",
      "link": "https://gorkhapatraonline.com/news/148124",
      "image": "https://gorkhapatraonline.com/storage/media/261198/conversions/Asina-Pani-Le-Ksheti-Puryeko-Gahu-original-thumb.jpg"
    },
    {
      "slug": "148123",
      "title": "कोषको दाबी भुक्तानी तेह्र अर्ब",
      "timestamp": 1742688000000,
      "source": "gp",
      "content": "सामाजिक सुरक्षा कोषले हालसम्म योगदानकर्तालाई दाबी भुक्तानीबापत झन्डै साढे १३ अर्ब रुपियाँ भुक्तानी गरेको छ ।",
      "longContent": "गोरखापत्र समाचारदाता काठमाडौँ, चैत १० गते । सामाजिक सुरक्षा कोषले हालसम्म योगदानकर्तालाई दाबी भुक्तानीबापत झन्डै साढे १३ अर्ब रुपियाँ भुक्तानी गरेको छ । सामाजिक सुरक्षा योजनामा योगदान गर्न सुरु गरेयता विभिन्न चार योजना अन्तर्गत दुई लाख दुई हजार ९०६ योगदानकर्तालाई १३ अर्ब ३७ रुपियाँ दाबी भुक्तानी गरिएको कोषले जनाएको छ । सामाजिक सुरक्षा योजना २०७५ मङ्सिर ११ गते सुरु गरे पनि २०७६ साउन १ देखि कोषमा रोजगारदाता र योगदानकर्ताले रकम जम्मा गर्न थालेका हुन् । कोषका अनुसार २०७६ साउनदेखि २०८१ चैतसम्म कोषमा योगदान गरेर विभिन्न चार वटा योजनामा भुक्तानी लिनेमध्ये सबैभन्दा धेरै वृद्धावस्था सुरक्षा योजना अन्तर्गतका छन् । सो योजना अन्तर्गत सो अवधिसम्म एक लाख एक हजार ७५५ योगदानकर्ताले ११ अर्ब २० करोड ८० लाख ९४ हजार ३९१ रुपियाँ भुक्तानी लिएको कोषले जनाएको छ । यस्तै औषधी उपचार, स्वास्थ्य तथा मातृत्व योजना अन्तर्गत हालसम्म नौ हजार ८५४ जनाले एक अब ७७ करोड ९२ लाख पाँच हजार ९१५ रुपियाँ, आश्रित परिवार सुरक्षा योजना अन्तर्गत ६७२ योगदानकर्ताका परिवारले २१ करोड १५ लाख ८५ हजार ३८३ रुपियाँ र दुर्घटना तथा अशक्तता सुरक्षा योजना अन्तर्गत चार हजार ९८४ योगदानकर्ताले १७ करोड ६६ लाख १५ हजार ६७२ रुपियाँ भुक्तानी लिएका छन् ।यही चैत १ सम्म कोषमा ७५ अर्ब ७५ करोड रुपियाँ योगदान रकम सङ्कलन भएको छ । कोषमा मासिक रूपमा आधारभूत पारिश्रमिकको २० प्रतिशत रोजगारदाता र ११ प्रतिशत श्रमिकका तर्फबाट ३१ प्रतिशत जम्मा हुँदै आएको छ । यस्तै ३१ प्रतिशत रकममध्येबाट कोषले औषधी उपचार, स्वास्थ्य तथा मातृत्व सुरक्षा योजनाका लागि एक प्रतिशत, दुर्घटना तथा अशक्तता सुरक्षा योजनाका लागि १.४ प्रतिशत, आश्रित परिवार सुरक्षा योजनाका लागि ०.२७ प्रतिशत र वृद्धावस्था सुरक्षा योजनाका लागि २८.३३ प्रतिशत छुट्याइने छ । कोषका अनुसार वृद्धावस्था सुरक्षा योजना अन्तर्गत जम्मा हुने योगदानकर्ताको आधारभूत पारिश्रमिकको २८.३३ प्रतिशत रकमलाई निवृत्तभरण योजनामा २० प्रतिशत र अवकाश सुविधा योजनामा ८.३३ प्रतिशत रकम जम्मा हुने व्यवस्था गरेको छ । कोषमा औपचारिक, वैदेशिक रोजगारी, अनौपचारिक र स्वरोजगार गरी कुल २० लाख ७९ हजार चार जना योगदानकर्ता कोषको योजनामा सूचीकृत भएका छन् । सूचीकृत हुनेमा वैदेशिक रोजगारीमा रहेका श्रमिक धेरै छन् । सरकारले वैदेशिक रोजगारीमा जाने श्रमिकलाई सामाजिक सुरक्षा कोषमा आबद्ध गराउने विषयलाई अनिवार्य गरेको छ । कोषका अनुसार चैत १ सम्म कोषको योजनामा औपचारिक क्षेत्रतर्फका पाँच लाख ६८ हजार १८८, वैदेशिक क्षेत्रतर्फका १५ लाख १० हजार ६३, अनौपचारिक क्षेत्रतर्फका ४४६ जना र स्वरोजगार क्षेत्रका ३०७ जना सूचीकृत भएका छन् । कोषमा यस अवधिसम्म २० हजार २४४ रोजगारदाता आबद्ध छन् ।",
      "link": "https://gorkhapatraonline.com/news/148123",
      "image": "https://gorkhapatraonline.com/storage/media/261197/conversions/social-security-fund-original-thumb.jpg"
    },
    {
      "slug": "148122",
      "title": "लक्ष्मी स्टिल र सर्वोत्तम सिमेन्टले तिरे बक्यौता",
      "timestamp": 1742688000000,
      "source": "gp",
      "content": "नवलपरासीको सुनवलमा सञ्चालनमा रहेको लक्ष्मी स्टिलले डेडिकेटेड तथा ट्रङ्क लाइनबाट विद्युत् खपत गरेबापतको बक्यौता महसुल तिर्न सुरु गरेको छ ।",
      "longContent": "गोरखापत्र समाचारदाताकाठमाडौँ, चैत १० गते । नवलपरासीको सुनवलमा सञ्चालनमा रहेको लक्ष्मी स्टिलले डेडिकेटेड तथा ट्रङ्क लाइनबाट विद्युत् खपत गरेबापतको बक्यौता महसुल तिर्न सुरु गरेको छ । नेपाल विद्युत् प्राधिकरण, परासी वितरण केन्द्रका अनुसार कम्पनीले शुक्रबार २३ करोड ७९ लाख रुपियाँ बक्यौतामध्ये पहिलो किस्ताबापत ८४ लाख ९८ हजार रुपियाँ बुझाएको हो । केन्द्रका प्रमुख सुरज रेग्मीका अनुसार उद्योगले २८ किस्तामा बक्यौता तिर्ने प्रतिबद्धता जनाएको छ  । सुनवलमै सञ्चालित सर्वोत्तम सिमेन्टले बक्यौताबापतको दोस्रो किस्ता पनि बुझाएको केन्द्रले जनाएको छ । २८ किस्तामा बक्यौता तिर्ने प्रतिबद्धता जनाएको उद्योगले शुक्रबार दोस्रो किस्ताबापत ३७ लाख ६३ हजार रुपियाँ बुझाएको हो । उद्योगको बक्यौता ११ करोड ९६ लाख रुपियाँ रहेको छ ।",
      "link": "https://gorkhapatraonline.com/news/148122",
      "image": "https://gorkhapatraonline.com/storage/media/261196/conversions/nea-dedicated-udyogi_GnYLEDsrIl-original-thumb.jpg"
    },
    {
      "slug": "148120",
      "title": "कर्णालीबाट त्रिचालिस हजारलाई श्रम स्वीकृति",
      "timestamp": 1742688000000,
      "source": "gp",
      "content": "कर्णाली प्रदेशमा दुई आर्थिक वर्षमा ४३ हजारभन्दा बढीले श्रम स्वीकृति लिएका छन् ।",
      "longContent": "ललित बसेलसुर्खेत, चैत १० गते । कर्णाली प्रदेशमा दुई आर्थिक वर्षमा ४३ हजारभन्दा बढीले श्रम स्वीकृति लिएका छन् । श्रम, रोजगार तथा सामाजिक सुरक्षा मन्त्रालयको नेपाल श्रम आप्रवासन प्रतिवेदन २०२४ मा कर्णाली प्रदेशमा दुई वर्षको अवधिमा ४३ हजारभन्दा बढी महिला तथा पुरुषले श्रम स्वीकृति लिएको उल्लेख छ । मन्त्रालयले गरेको अध्ययन अनुसार कर्णालीमा २४ हजार ९७४ जना पुरुष र १८ हजार ६६२ जना महिला गरी कुल ४३ हजार ६३६ जनाले श्रम स्वीकृति लिएको बताइएको छ । अध्ययन टोलीका सदस्य साकार सापकोटाले सन् २०२२ देखि २०२४ सम्मका दुई आव समेटेर प्रतिवेदन तयार पारिएको र सो अवधिमा नेपालमा १५ लाख नेपालीले वैदेशिक रोजगारीका लागि श्रम स्वीकृति लिएको जानकारी दिनुभयो । सन् २००८ देखि २०२४ सम्म ५६ लाखभन्दा बढी नेपालीले श्रम स्वीकृति लिएको पाइएको छ । यद्यपि पछिल्ला दुई वर्षमा महिला श्रमिकको सङ्ख्यामा १२.३ प्रतिशतले वृद्धि भएको छ । प्रदेशगत श्रम आप्रवासन अनुसार सबैभन्दा धेरै श्रमिक कोशी प्रदेशबाट विदेश गएका छन् भने सबैभन्दा कम सुदूरपश्चिम प्रदेशबाट गएका छन् । भारत जाने श्रमिकलाई श्रम स्वीकृति लिन नपर्ने भएकाले कर्णालीबाट काम गर्न बाहिर जाने श्रमिकको सङ्ख्या कम देखिएको छ । भारतबाट अन्य देशमा गएकाको मात्र अध्ययनमा उल्लेख गरिएको सापकोटाले बताउनुभयो । उहाँका अनुसार नेपालबाट रोजगारीका लागि सबैभन्दा बढी मलेसिया जाने गरेका छन् । त्यसपछि साउदी अरेबिया, कतार, कुवेत, बहराइन प्रमुख श्रम गन्तव्यका रूपमा रहेका छन् । कर्णाली प्रदेशबाट विशेष गरी नजिकको स्थान भएकाले भारततिर श्रम रोजगार गर्न बढी जाने गरेका छन् भने भारत जानेहरूको यकिन तथ्याङ्क पनि कुनै निकायसँग छैन । पछिल्लो समय रोमानिया, क्रोएसिया, पोल्यान्ड, साइप्रस, टर्की, अल्बानियालगायतका मुलुक पनि श्रमिकहरूका लागि नयाँ श्रम गन्तव्य बनेका छन् । वैदेशिक रोजगारीमा जानेमध्ये ४८.४ प्रतिशत श्रमिक अवर्गीकृत मजदुर रहेको पाइएको छ । श्रमिकका लागि जोखिमयुक्त तथ्याङ्क पनि प्रतिवेदनमा उल्लेख छ । यसैबिच दुई वर्षको अवधिमा १३ हजारभन्दा बढी नेपाली श्रमिकको मृत्यु भएको छ । सरदर हरेक दिन तीन जना श्रमिकले ज्यान गुमाउने गरेको अध्ययन प्रतिवेदनमा उल्लेख छ । सन् २०२२ देखि २०२४ सम्म मलेसियामा मात्रै १०१ जना नेपाली श्रमिकको मृत्यु भएको छ । श्रम, रोजगार तथा सामाजिक सुरक्षा मन्त्रालयका उपसचिव वसन्त बोहराले श्रम ठगीसम्बन्धी मुद्दा पनि उल्लेखनीय रूपमा दर्ता भएको जानकारी दिनुभयो । उहाँका अनुसार देशभर १४ हजार ३५० ठगीका मुद्दा दर्ता भएका छन्, जसमा कर्णाली प्रदेशबाट मात्रै एक सय वटा मुद्दा दर्ता भएका छन् । जस अन्तर्गत ९५ पुरुष र पाँच महिला रहेका छन् । महिला श्रमिकका लागि युएई प्रमुख गन्तव्य रहेको छ । पछिल्ला दुई वर्षमा सबैभन्दा बढी महिला कामदार युएई गएका छन् भने त्यसपछि कतार र जोर्डन गएको उहाँले बताउनुभयो ।",
      "link": "https://gorkhapatraonline.com/news/148120",
      "image": "https://gorkhapatraonline.com/storage/media/261194/conversions/baidesik-rojgar-original-thumb.jpg"
    },
    {
      "slug": "148119",
      "title": "कृषि उपकरणमा कृषिमन्त्रीकै अविश्वास",
      "timestamp": 1742688000000,
      "source": "gp",
      "content": "कृषि क्षेत्रमा प्रयोग हुने यन्त्र तथा उपकरणको गुणस्तरमा कृषि तथा पशुपन्छी विकासमन्त्री रामनाथ अधिकारीले प्रश्न उठाउनुभएको छ । कृषि मेसिनरी व्यवसायी सङ्घको नवौँ वार्षिक साधारण सभाका अवसरमा शनिबार आयोजित कार्यक्रममा उहाँले कृषि क्षेत्रलाई यान्त्रिकीकरण गर्दै लैजानुपर्ने अवस्थामा गुणस्तरीयतामा विश्वस्त हुन सक्ने अवस्था नरहेको बताउनुभएको हो ।",
      "longContent": "गोरखापत्र समाचारदाताकाठमाडौँ, चैत १० गते । कृषि क्षेत्रमा प्रयोग हुने यन्त्र तथा उपकरणको गुणस्तरमा कृषि तथा पशुपन्छी विकासमन्त्री रामनाथ अधिकारीले प्रश्न उठाउनुभएको छ । कृषि मेसिनरी व्यवसायी सङ्घको नवौँ वार्षिक साधारण सभाका अवसरमा शनिबार आयोजित कार्यक्रममा उहाँले कृषि क्षेत्रलाई यान्त्रिकीकरण गर्दै लैजानुपर्ने अवस्थामा गुणस्तरीयतामा विश्वस्त हुन सक्ने अवस्था नरहेको बताउनुभएको हो । “आफू स्वयम्ले किनेको हाते ट्याक्टर बिग्रिएर प्रत्येक वर्ष १० हजारभन्दा बढी खर्च गर्नु परेको वास्तविकता छ,” उहाँले भन्नुभयो “५० हजार हालेर किनेको मेसिन मर्मत गरिरहन किसानले खर्च धेरै गर्न परिरहेको छ, यो अवस्थाको अन्त्य हुनु पर्छ ।”कृषि उपकरण खरिद गर्दा गुणस्तरमा ध्यान दिन पनि किसानलाई मन्त्री अधिकारीले आग्रह गर्नुभयो । कृषि यान्त्रिकीकरणको प्रवर्धनमा व्यवसायीहरूको भूमिका महìवपूर्ण रहेको र अब यस्ता यन्त्र उपकरण स्वदेशमै बनाउन पहल गर्न उहाँले सुझाव दिनुभयो । उत्पादन लागत घटाउन, उत्पादकत्व बढाउन र दिगो कृषि प्रणाली सुनिश्चित गर्न यान्त्रिकीकरणलाई प्राथमिकता दिँदै सरकार अघि बढेको सो क्रममा उहाँले बताउनुभयो । आधुनिक कृषियन्त्र तथा उपकरणमा अनुदानका कार्यक्रम निरन्तर सञ्चालनमा ल्याएका कारण उत्पादन वृद्धि हुँदै गइरहेको उहाँको भनाइ थियो । यसलाई अझ प्रभावकारी बनाउन सरकार सरोकारवाला पक्षसँग सहकार्य गर्न तयार रहेको पनि मन्त्री अधिकारीले उल्लेख गर्नुभयो ।",
      "link": "https://gorkhapatraonline.com/news/148119",
      "image": "https://gorkhapatraonline.com/storage/media/261193/conversions/10-Krishi-Mantri-Photo-original-thumb.jpg"
    },
    {
      "slug": "148118",
      "title": "घट्यो बजार अनुगमन",
      "timestamp": 1742688000000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागको अनुगमन सङ्ख्या र अनुगमनपछि कैफियत देखिएर जरिबाना गरिने प्रतिष्ठानको सङ्ख्या गत वर्षभन्दा घटेको छ । विभागका अनुसार आर्थिक वर्ष २०८०/८१ को आठ महिनाको तुलनामा चालु आव २०८१/८२ को सो अवधिमा बजार अनुगमन र अनुगमनपछि जरिबाना गरिएका व्यावसायिक फर्मको सङ्ख्या घटेको हो ।",
      "longContent": "गोरखापत्र समाचारदाता काठमाडौँ, चैत १० गते । वाणिज्य, आपूर्ति तथा उपभोक्ता संरक्षण विभागको अनुगमन सङ्ख्या र अनुगमनपछि कैफियत देखिएर जरिबाना गरिने प्रतिष्ठानको सङ्ख्या गत वर्षभन्दा घटेको छ । विभागका अनुसार आर्थिक वर्ष २०८०/८१ को आठ महिनाको तुलनामा चालु आव २०८१/८२ को सो अवधिमा बजार अनुगमन र अनुगमनपछि जरिबाना गरिएका व्यावसायिक फर्मको सङ्ख्या घटेको हो । गत आवको यस अवधिमा तीन हजार ३०९ व्यावसायिक फर्मको अनुगमन गरिएकामा चालु आवमा दुई हजार ८७७ वटा मात्रै व्यावसायिक फर्मको अनुगमन गरेको विभागले जनाएको छ । माथिको तथ्यले चालु आवको सो अवधिको तुलनामा गत आवमा सो अवधिमा बजार अनुगमन भएका फर्ममध्ये ४३२ वटाले बढी हो । गत आवको आठ महिनामा अनुगमन भएकामध्ये ८४२ वटा व्यावसायिक फर्मलाई तीन करोड २९ लाख जरिबाना गरेको विभागले चालु आवको सोही अवधिमा अनुगमन गरेकामा ३४६ व्यावसायिक फर्मलाई एक करोड ३६ लाख २७ हजार रुपियाँ जरिबाना गरेको जनाएको छ । विभागका अनुसार चालु आवको सो अवधिमा अनुगमन गरिएका दुई हजार ८७७ वटा व्यावसायिक फर्ममध्ये एक हजार ६० वटाको कागजात माग गरिएको छ । गत आवमा सो अवधिमा अनुगमन गरिएका तीन हजार ३०९ व्यावसायिक फर्ममध्ये ८७८ वटा फर्मसँग कागजात माग गरिएको थियो । गत आवको तुलनामा चालु आवमा अनुगमन गरिएका व्यावसायिक फर्ममध्ये १९२ वटा बढी व्यावसायिक फर्मसँग कागजात माग गरिएको विभागले जनाएको छ । चालु आवको यस अवधिमा ३२ वटा व्यावसायिक फर्मबाट तीन लाख सात हजार ४१ रुपियाँ बराबरको सामान नष्ट गरिएको छ भने गत आर्थिक वर्षको सो अवधिमा भने एक करोड पाँच लाख बराबरको सामान नष्ट गरेको विभागले जनाएको छ । विभागका निर्देशक डिकबहादुर कार्कीले विभागको स्रोतसाधनले भ्याएसम्म नियमित अनुगमन गरेको भए पनि विभिन्न प्रवृत्तिगत समस्याका कारण परिणाम दिन नसकेको स्वीकार गर्नुभयो । उहाँका अनुसार बजार अनुगमनका क्रममा व्यावसायिक फर्ममा मूल्यसूची नराख्ने, व्यवसायको दर्ता नवीकरण नगर्ने, बिलबीजक नदिने, दिइहाले पनि तिरेकोभन्दा कमको बिल दिनेलगायतका नराम्रो प्रवृत्ति रहँदै आएको छ । बजार अनुगमन गर्दा बढी देखिने प्रवृत्तिमा वस्तुको उपभोग्य म्याद र अधिकतम मूल्य केरमेट गरेर बिक्री गर्ने, सस्तोमा खरिद गरेर जम्माखोरी गर्ने र बजारमा कृत्रिम अभाव सिर्जना गरेर महँगोमा बिक्री गर्नेलगायतका पनि धेरै समस्या रहेको निर्देशक कार्कीले जानकारी दिनुभयो ।उहाँले बजार अनुगमनको परिणाम नआउनुमा विगतका सरकारले गर्ने अनुगमनमा कार्य विभाजन नहुनु, प्रदेश र स्थानीय सरकारले बजार अनुगमनसम्बन्धी कानुन निर्माण गर्न नसक्नु, बजारको तह र मूल्य निर्धारण गर्न नसक्नु प्रमुख रहेको बताउनुभयो । बजारलाई मर्यादित, व्यवस्थित र सुरक्षित गराउनका लागि विभागले गत वर्षदेखि नै उपभोक्ता र व्यवसायी दुवै पक्षलाई सचेत र जिम्मेवार गराउने उद्देश्यका साथ ‘सचेत उपभोक्ता, इमानदार र नैतिकवान् विक्रेता’ भन्ने अभियान सञ्चालन गर्दै आएको छ । विभागले अघिल्लो वर्ष नै तीन तहका सरकारको व्यवसाय नियमन तथा बजार अनुगमन जिम्मेवारी बाँडफाँटसम्बन्धी सुझाव उद्योग, वाणिज्य तथा आपूर्ति मन्त्रालयमा पेस गरेको थियो तर त्यो सुझावबारे विभागले समेत खोजबिन गरेको छैन ।",
      "link": "https://gorkhapatraonline.com/news/148118",
      "image": "https://gorkhapatraonline.com/storage/media/261192/conversions/Bajar-Anugaman-original-thumb.jpg"
    },
    {
      "slug": "148116",
      "title": "दोब्बरले बढ्यो धानचामल आयात",
      "timestamp": 1742688000000,
      "source": "gp",
      "content": "चालु आर्थिक वर्ष २०८१/८२ को आठ महिनामा धान र चामलको आयात दोब्बरले बढेको छ । भन्सार विभागका अनुसार उक्त अवधिमा नेपालले २९ अर्ब रुपियाँ बराबरको धान र चामल आयात गरेको छ ।",
      "longContent": "काठमाडौँ, चैत १० गते । चालु आर्थिक वर्ष २०८१/८२ को आठ महिनामा धान र चामलको आयात दोब्बरले बढेको छ । भन्सार विभागका अनुसार उक्त अवधिमा नेपालले २९ अर्ब रुपियाँ बराबरको धान र चामल आयात गरेको छ । जसमध्ये विगत आठ महिनामा १६ अर्ब ७१ करोड रुपियाँ बराबरको धान आयात भएको छ । गत आवको सोही अवधिमा आठ अर्ब ६४ करोड रुपियाँको धान आयात भएको थियो । तथ्याङ्कले धानको आयात करिब दोब्बरले बढेको देखाउँछ । त्यस्तै आठ महिनामा १२ अर्ब ३६ करोड ७२ लाख रुपियाँ बराबरको चामल आयात भएको छ । गत आवको सोही अवधिमा छ अर्ब ३९ करोड ६२ लाख १३ हजार रुपियाँ बराबरको चामल आयात भएको थियो । धान तथा कृषिजन्य उत्पादन वृद्धि गर्ने लक्ष्यसहित सरकारले चालु आवमा २७ अर्ब रुपियाँमा रासायनिक मलको अनुदानका लागि विनियोजन गरेको छ । सरकारी अनुदान बढ्दै गए पनि धानचामलको आयात घट्नुको सट्टा झन् दोब्बरले बढेको तथ्याङ्कले देखाउँछ ।  मुलुकमा स्थानीय उत्पादनले बजार माग धान्न नसक्दा ठुलो परिमाणमा खाद्यान्न आयात भएको हो । गत आव २०८०/८१ मा २२ अर्ब बराबरको धानचामल आयात भएको थियो । यस वर्ष आठ महिनामै २९ अर्ब बराबरको धानचामल आयात भएको छ । यस्तै आव २०७९/८० मा ३६ अर्ब ५० करोड बराबरको धानचामल आयात भएको थियो । सामान्य अवस्थामा वार्षिक ५० अर्ब रुपियाँ बराबरको धानचामल आयात हुने गरेकोमा विगतमा भारतले बासमती चामल आयातमा भन्सार महसुुल लगाएकाले पनि आयातमा कमी भएको थियो । यस वर्षमा भने ५० अर्ब बराबरको धान चामल आयात हुने तथ्याङ्कले देखाएको छ । विभागको तथ्याङ्क अनुसार चालु आवको साउनदेखि फागुन महिनासम्म ४२ अर्ब ९३ करोड ५४ लाख ५१ हजार रुपियाँ बराबरको कुल खाद्यान्न (धान, चामल, गहुँ, कोदो, गहुँ) आयात भएको छ । गत वर्ष सो अवधिमा ३२ अर्ब २९ करोड ९६ लाख रुपियाँ बराबरको खाद्यान्न आयात भएको थियो । गत वर्षको तुलनामा नौ अर्ब रुपियाँ बराबरको खाद्यान्न आयात बढी भएको छ । कृषि तथा पशुपन्छी विकास मन्त्रालयका अनुसार यस वर्ष ५९ लाख ५५ हजार मेट्रिक टन धान उत्पादन भएको थियो । मुलुकमा वार्षिक ६५ देखि ७० लाख मेट्रिक टन धानको आवश्यक पर्ने बताएको छ । स्थानीय माग अनुसार धानको उत्पादन नहुँदा ठुलो परिमाणमा धानचामल आयात भएको छ । मन्त्रालयका वरिष्ठ तथ्याङ्क अधिकृत रामकृष्ण रेग्मीले वार्षिक १० लाख मेट्रिक टन धान अपुग हुने गरेको बताउनुभयो । स्थानीय उत्पादनले माग धान्न नसक्दा र मसिनो बास्नादार चामलको प्रयोग धेरै हुन थालेपछि यस वर्ष धानचामल आयात वृद्धि भएको उहाँले जानकारी दिनुभयो । पछिल्लो समय खेतीयोग्य जमिन घडेरीमा प्रयोग हुँदै गएको र काम गर्ने युवा जनशक्ति वैदेशिक रोजगारीमा गएकाले माग अनुसार खाद्यान्न उत्पादन हुन सकेको छैन ।  प्रतिव्यक्ति प्रतिवर्ष १३३ केजी चामल आवश्यक पर्ने गर्छ । मन्त्रालयका अनुसार वार्षिक छ लाख मेट्रिक टन चामल अपुग हुने गर्छ । छिमेकी मुलुक भारत, चीन, अर्जेन्टिना, साउथ अफ्रिका, इन्डोनेसिया, मेक्सिको, थाइल्यान्ड, मलेसियालगायतका देशबाट नेपालमा खाद्यान्न आयात हुने गर्छ ।",
      "link": "https://gorkhapatraonline.com/news/148116",
      "image": "https://gorkhapatraonline.com/storage/media/261190/conversions/Dhaan-Chamal-original-thumb.jpg"
    },
    {
      "slug": "148114",
      "title": "प्रभावकारी भएन जिससको काम",
      "timestamp": 1742688000000,
      "source": "gp",
      "content": "जिल्ला समन्वय समिति (जिसस) का प्रमुखहरूले जिसस सञ्चालनका लागि कानुन निर्माणको माग गर्दैमा आठ वर्ष बितेको छ । २०७४ मा पहिलो पटक भएको स्थानीय तहको निर्वाचनपछि जिससको संरचना निर्माण भएदेखि नै जिससका पदाधिकारीले जिसस सञ्चालनका लागि छुट्टै कानुन निर्माणको माग गर्दै आएका छन् ।",
      "longContent": "काठमाडौँ, चैत १० गते । जिल्ला समन्वय समिति (जिसस) का प्रमुखहरूले जिसस सञ्चालनका लागि कानुन निर्माणको माग गर्दैमा आठ वर्ष बितेको छ । २०७४ मा पहिलो पटक भएको स्थानीय तहको निर्वाचनपछि जिससको संरचना निर्माण भएदेखि नै जिससका पदाधिकारीले जिसस सञ्चालनका लागि छुट्टै कानुन निर्माणको माग गर्दै आएका छन् । कानुन निर्माणको अभावमा समितिको काम प्रभावकारी रूपमा सञ्चालन हुन नसकेको गुनासो हुँदै आएका छन् । संविधानले जिल्ला समन्वय समितिलाई जिल्लाभित्रका तिनै तहका सरकारको कामको अनुगमन र समन्वय गर्ने जिम्मेवारी प्रदान गरेको छ तर उक्त अनुगमन र समन्वय गर्ने कानुन अहिलेसम्म बन्न सकेको छैन । दोलखाका जिल्ला समन्वय समितिका प्रमुख बर्जुराम घतानी जिससका पदाधिकारीको अबको बाँकी अवधिमा काम गर्न दिने हो भने प्रदेश वा सङ्घीय सरकारले जिसस सञ्चालनका लागि स्पष्ट कानुन बनाइदिनुपर्ने माग गर्नुहुन्छ ।  उहाँका अनुसार जिसस गर्ने अनुगमनका क्रममा स्थानीय तहका कतिपय काम गुणस्तर भएको भेटिँदैनन् । स्थानीय तहसँग ‘मनी र मसल’ छ । त्यसको भरमा अनुगमन गर्न जाने व्यक्ति पनि प्रभावित हुन्छन् । “कानुनको अभावमा हामीले गर्ने अनुगमनको कुनै मूल्याङ्कन हुँदैन । जिससका अनुगमन समितिले ल्याबसहितको अनुगमन गर्न पाउनु पर्छ । गलत पाइए उक्त योजना रोक्ने अधिकार जिससलाई हुनु पर्छ,” उहाँ भन्नुहुन्छ ।घतानीले भन्नुभयो, “जिसससँग अनुगमन गर्ने प्रभावकारी संयन्त्र नै छैन, कमजोर संयन्त्रले अनुगमन गर्दा अनुगमन प्रभावकारी हुँदैन, जिससले गरेको अनुगमनको प्रतिवेदन कही पनि कार्यान्वयन हुँदैन ।” जिसस काठमाडौँका प्रमुख सन्तोष बुढाथोकीले जिससलाई काम गर्न संविधानले केही अधिकार दिए पनि स्पष्ट कानुन नहुँदा कामको परिणाम आउन नसकेको बताउनुभयो । बुढाथोकीले भन्नुभयो, “म काठमाडौँ जिससको प्रमुख भएकाले धेरै जिससका पदाधिकारीले मलाई फोन गरेर र भेटेर तपाईं सिंहदबारको नजिकै हुनुहुन्छ, त्यहाँ सङ्घ र प्रदेशका मन्त्रीको सबै सिंहदरबारमा नै भेटिन्छन्, तपाईंले जिससलाई अधिकार दिलाउने काममा पहल गरिनदिनु भनेर गुनासो गर्नुहुन्छ ।”  जिसस महासङ्घ बागमती प्रदेशका अध्यक्ष तथा मकवानपुरका प्रमुख ललितबहादुर घलानले जिल्लाका स्थानीय तहले स्थानीय तहको अनुगमन गर्ने जिम्मेवारी जिससको भए अनुगमन गर्न जाँदा स्थानीय तहका पदाधिकारीले झन्झट मान्ने गरेको बताउनुभयो । स्थानीय तहले योजना बैङ्क बनाए पनि जिसससँग भने कुनै समन्वय नै नगरेको उहाँले स्पष्ट पार्नुभयो । ललितपुर जिससका प्रमुख ऋषिदेव फुयाँल जिससका नाम जिल्ला समन्वय समिति भनिए पनि अहिलेसम्म कुनै पनि व्यक्ति जिससमा समन्वय गर्न नै नआएको बताउनुहुन्छ । उहाँले भन्नुभयो, “अनुगमन गर्न जाँदा पत्रकारको हैसियतले जसरी योजनाको अनुगमन गर्छन्, जिससले पनि त्यति नै गर्ने हो, थप अधिकार छैन ।” फुयाँलका अनुसार जिल्ला सभालाई बलियो बनाउने हो भने जिल्लाभित्रका स्थानीय तहले आफूले गर्न नसकेका सबै योजना जिल्ला सभामा प्रस्तुत गर्ने र जिल्ला सभाले योजना बैङ्क निर्माण गर्ने, उक्त योजना बैङ्कमा प्रदेश र सङ्घले पनि योजना हाल्ने हो भने उक्त योजना बैङ्क प्रभावकारी हुने उहाँले तर्क गर्नुभयो । सङ्घीय मामिला तथा सामान्य प्रशासन मन्त्रालयका प्रवक्ता कालीप्रसाद पराजुलीले स्थानीय सरकार सञ्चालन ऐन संशोधनका क्रममा रहेकाले उक्त ऐन संशोधन भएपछि भने जिससलाई केही थप अधिकार हुने विश्वास व्यक्त गर्नुभयो । संविधानमा भने जिल्ला समन्वय समितिका लागि आवश्यक कानुन सम्बन्धित प्रदेश सरकारले बनाउनुपर्ने भन्ने उल्लेख गरिएको छ ।",
      "link": "https://gorkhapatraonline.com/news/148114",
      "image": "https://gorkhapatraonline.com/storage/media/261188/conversions/jisasa-original-thumb.jpg"
    },
    {
      "slug": "148112",
      "title": "एमसिसी अगाडि बढाउन अनुमति",
      "timestamp": 1742688000000,
      "source": "gp",
      "content": "अमेरिकी सरकार अन्तर्गतको मिलेनियम च्यालेन्ज कर्पोरेसन (एमसिसी) ले एमसिसी नेपाल कम्प्याक्ट अन्तर्गतका केही कार्य अगाडि बढाउन अनुमति प्रदान गरेको छ ।",
      "longContent": "गोरखापत्र समाचारदाताकाठमाडौँ, चैत १० गते ।  अमेरिकी सरकार अन्तर्गतको मिलेनियम च्यालेन्ज कर्पोरेसन (एमसिसी) ले एमसिसी नेपाल कम्प्याक्ट अन्तर्गतका केही कार्य अगाडि बढाउन अनुमति प्रदान गरेको छ ।संयुक्त राज्य अमेरिकाको वैदेशिक सहायतासम्बन्धी समीक्षा चलिरहेकै बेला एमसिसी नेपाल कम्प्याक्ट अन्तर्गतका केही कार्य अगाडि बढाउन अनुमति दिएको एमसिए नेपालले जनाएको छ । अगाडि बढाउन अनुमति दिइएका कार्यमा खरिद कार्यहरू र कार्यालय सञ्चालनसम्बन्धी आवश्यक कार्य रहेको एमसिए नेपालले सार्वजनिक गरेको सूचनामा उल्लेख छ । ‘एमसिए–नेपाल कामहरूको पुनः थालनीका लागि व्यवस्थापन गरिरहेको छ भने पारदर्शिताप्रति प्रतिबद्ध रहेको छ’ सूचनामा जनाइएको छ । त्यस्तै सूचनामा अमेरिकी सरकारको वैदेशिक सहायतासम्बन्धी समीक्षाबारे अद्यावधिक विवरणको प्रतीक्षा गरिरहेको र आफूबाट हुनुपर्ने कामहरू भएको सुनिश्चित गर्न नेपाल सरकार र मिलेनियम च्यालेन्ज कर्पोरेसनसँग निकटतापूर्वक समन्वय गरिरहेको पनि उल्लेख गरिएको छ । एमसिएस नेपालले जारी गरेको सूचनामा तत्कालका लागि काम अगाडि बढाउन अनुमति प्रदान गरिए पनि अमेरिकी सरकारको समीक्षाबाट बाहिर निस्कन सक्ने परिणामप्रति भने कुनै सङ्केत नगर्ने प्रस्ट पारिएको छ । यसअघि अमेरिकी सहायता संस्था एमसिसीले गत फागुन २ गते अर्थ मन्त्रालयलाई इमेलमार्फत ९० दिनका लागि भुक्तानी रोकिएको जानकारी गराएको थियो । एमसिसी फन्डबाट भुक्तानी हुने क्रियाकलाप अमेरिकी राष्ट्रपतिको सन् २०२५ जनवरी २० मा जारी ९० दिनको स्थगनसम्बन्धी कार्यकारी आदेश अनुसार रोकिएको जानकारी गराइएको मन्त्रालयले जनाएको थियो । अमेरिकी राष्ट्रपति डोनाल्ड ट्रम्पले राष्ट्रपतिको जिम्मेवारी समालेसँगै अमेरिकाले प्रदान गरिरहेको अनुदान कार्यक्रम ९० दिनका लागि स्थगन गर्ने घोषणा गर्नुभएको थियो । उक्त अवधिमा अनुदानको प्रकृतिको मूल्याङ्कन गरेर मात्र निरन्तरताको निर्णय गर्ने उहाँको आदेश थियो । सोही अनुसार अमेरिकी अन्तर्राष्ट्रिय विकास नियोग (युएसएआइडी) मार्फत विश्वभर प्रवाह भइरहेको अनुदान रोकिएको छ । नेपालमा पनि नियोगमार्फत अनुदानमा सञ्चालन भएका कार्यक्रम स्थगित छन् । विश्वव्यापी गरिबीलाई कम गर्ने उद्देश्यसहित अमेरिकी सरकारले अविकसित र विकासोन्मुख मुलुकमा विकासका परियोजना सञ्चालन गर्ने भन्दै एमसिसी फन्ड सञ्चालनमा ल्याएको थियो । सोही फन्डमार्फत नेपालमा पनि प्रसारण लाइन निर्माण र सडक पूर्वाधार स्तरोन्नतिका लागि ५० करोड डलर अनुदान उपलब्ध गराउने गरी २०७४ भदौ २९ गते नेपाल सरकार र अमेरिकी सरकारबिच कम्प्याक्टमा सम्झौता भएको थियो । नेपाल सरकारले १९७ मिलियन डलर योगदान गर्ने गरी परियोजनामार्फत तीन सय किलोमिटर विद्युत् प्रसारण लाइन, सबस्टेसन निर्माण र ७७ किलोमिटर सडकको स्तरोन्नति र मर्मतको लक्ष्यसहित सम्झौता गरिएको थियो । सोही सम्झौता अनुसार नेपालमा मिलेनियम च्यालेन्ज एकाउन्ट नाममा कार्यालय स्थापना गरेर परियोजना अघि बढाइएको हो । उक्त सम्झौता लामो समय विवादित बनेको थियो । राजनीतिक विवादका बिच १२ बुँदे व्याख्यासहित नेपालको संसद्ले २०७८ फागुन १५ गते एमसिसी सम्झौता पारित गरेको थियो । संसद्बाट सम्झौता पारित भएसँगै प्रसारण लाइन निर्माणका लागि एमसिए नेपालले जग्गा अधिकरणलगायतका कामका लागि बोलपत्र आह्वानलगायतका प्रक्रियागत काम सञ्चालन गरिरहेको छ । भुक्तानी रोकिएसँगै एमसिसी परियोजनाका सम्पूर्ण काम पनि तत्कालका लागि यथास्थितिमै रोकिने अर्थ मन्त्रालयले जनाएको छ ।",
      "link": "https://gorkhapatraonline.com/news/148112",
      "image": "https://gorkhapatraonline.com/storage/media/261185/conversions/Untitled-1-original-thumb.jpg"
    },
    {
      "slug": "148111",
      "title": "मध्यसहरमा अर्घेलो र भद्दा संरचना",
      "timestamp": 1742688000000,
      "source": "gp",
      "content": "चक्रपथ सडक अन्तर्गत ललितपुरको ग्वार्को चोकमा सवारीसाधन आवतजावत गर्नका लागि सडकबाट ५.५ मिटर अग्लो संरचना निर्माण भइरहेको छ ।",
      "longContent": "ललितपुर, चैत १० गते । चक्रपथ सडक अन्तर्गत ललितपुरको ग्वार्को चोकमा सवारीसाधन आवतजावत गर्नका लागि सडकबाट ५.५ मिटर अग्लो संरचना निर्माण भइरहेको छ । भौतिक पूर्वाधार तथा यातायात मन्त्रालय, सडक विभाग अन्तर्गतको गुणस्तर अनुसन्धान तथा विकास केन्द्रले सुरुवातमा फ्लाइओभर र पछि ओभरपास भनेर उक्त संरचना निर्माण अघि बढाएको हो ।पूर्वाधार तथा सडकविज्ञ र इन्जिनियरका अनुसार परियोजनाको प्रस्तावमा फ्लाइओभर भनिए पनि निर्माण संरचनाको ढाँचाले यसको पुष्टि गर्दैन । साथै केन्द्रका पूर्वनिर्देशक विजय जैसी र इन्जिनियर विक्रम पौडेलले पनि ओभरपास निर्माणमा गम्भीर त्रुटि भएको स्वीकार गर्नुभयो । परियोजनापूर्वका निर्णयकर्ता पूर्वनिर्देशक जैसीले ओभरपास निर्माण गर्नका लागि ठेक्का दिइएको एम÷एस आशिष समानान्तर जोइन्ट भेन्चर (जेभी) नयाँ निर्माण कम्पनी भएको बताउँदै भद्दा संरचना निर्माण हुँदा पुनः भत्काएर पुर्ने काम गरेको स्वीकार गर्नुभयो । त्यसै गरी इन्जिनियर पौडेलले पनि सहरी क्षेत्रमा फ्लाइओभर निर्माण नै उपयुक्त हुने बताउँदा ग्वार्कोमा दुईतर्फ पर्खाल बनाएर माटो पुरेर सवारी आवतजावतका लागि मध्यसहरमै अर्घेलो संरचना निर्माण भइरहेको छ ।सहरको सौन्दर्यमै असर पूर्वाधार एवं यातायातविज्ञद्वय इन्जिनियर अनिल मरासिनी र आशिष गजुरेलका अनुसार सहरका व्यस्त रहने स्थानमा भद्दा संरचना निर्माण गर्दा सहरको सौन्दर्यमा असर पुग्छ । इन्जिनियर मरासिनीले ओभरपास निर्माण गर्दा सहरको सौन्दर्यीकरणलाई पनि ध्यान दिन सुझाव दिनुभयो । उहाँले भन्नुभयो, “ओभरपास निर्माण गर्दा यातायातका साधन सञ्चालन गर्न सहज हुन्छ तर छरितो संरचना निर्माण गरेर सहरलाई सुन्दर बनाउनेतर्फ ध्यान पुर्‍याउनु पर्छ । निर्माण पक्षले कसरी निर्माण गर्ने भन्ने अध्ययन गरेकै हुन्छ तर ग्वार्को ओभरपास बनाउने र भत्काउने गर्दा केही त्रुटि छ कि भन्ने आशङ्का सिर्जना भएको छ ।”इन्जिनियर गजुरेलले ग्वार्कोको ओभरपासले सहरको सौन्दर्यलाई असर पार्ने दाबी गर्नुभयो । उहाँले भद्दा संरचना बनाउनै नहुने बताउँदै ग्वार्को जस्तो व्यस्त चोकमा १७ करोड रुपियाँ खर्चेर अर्घेलो संरचना बनाउँदा खतरा हुने दाबी गर्नुभयो । उहाँले भन्नुभयो, “दुईतर्फ पर्खाल लगाएर ओभरपास बनाइँदै छ, यसमा त्रुटि भएको भनेर भत्काउने र पुर्ने काम पनि भएको छ । यो त राज्यकोषको दुरुपयोग हो । कलङ्कीमा अन्डरपास बनाइएको छ । ग्वार्कोको ओभरपासलाई विश्वका अरू सहरमा बनाए जस्तै फ्लाइओभर ओभरपास ब्रिज बनाउनु पर्छ । अहिले निर्माणाधीन ओभरपासले दुर्घटना निम्त्याउन सक्ने जोखिम पनि मैले देखेको छु ।” केन्द्रका पूर्वनिर्देशक जैसीले अध्ययन गरेरै ओभरपास निर्माण गरिएकाले कुनै दुर्घटना नहुने दाबी गर्नुभयो । उहाँले निर्माणका क्रममा त्रुटि देखिएपछि ओभरपास पुनः भर्ने काम भएको बताउँदै नयाँ संरचना निर्माणमा नयाँ कम्पनीले बनाउँदा समस्या भएको हुन सक्ने प्रस्ट पार्नुभयो । तर इन्जिनियर गजुरेलले बुँदागत रूपमा सुझाव दिँदै ओभरपासलाई ब्रिजमा परिणत गर्न र पुलमुनिको खाली ठाउँमा सवारीसाधन आवतजावत गर्ने बाटो, फूलबारी वा अरू कामका लागि प्रयोग गर्न सकिने बताउनुभयो । उहाँले भन्नुभयो, “छिमेकी देशमै हेरौँ, प्रमुख सहरमा दुई/तीन हजार मिटरका ओभरपास र फ्लाइओभर ब्रिज निर्माण गरिएको छ । मुनि खाली राखेर व्यापार गर्ने ठाउँ, सार्वजनिक शौचालयसहित विभिन्न काममा प्रयोग गरिएको छ । राज्यले अहिलेका लागि होइन, १० वर्षपछि के हुन्छ भन्ने हेरेर निर्माण गर्नु पर्छ । ग्वार्को ओभरपासमा यस किसिमको ध्यान पुर्‍याइएको छैन । सरकारले तत्काल निर्णय लिनु पर्छ ।”‘यो नै पहिलो र अन्तिम हो’भौतिक पूर्वाधार तथा यातायातमन्त्री देवेन्द्र दाहालले इपिसी मोडलमा पर्खाल उठाएर बनाइएको ग्वार्को ओभरपास नै उपत्यकाका लागि पहिलो र अन्तिम भएको बताउनुभयो । उहाँले खम्बासहितको पुल निर्माण गर्दा एक अर्ब ५० करोड रुपियाँ लाग्ने, इपिसी मोडलमा बनाउँदा २२ करोड रुपियाँमा बन्ने गरी योजना निर्माण भएको र ठेक्का लगाउँदा २२ करोडबाट घटेर १७ करोड रुपियाँमै ठेक्का लागेको बताउनुभयो । उहाँले भन्नुभयो, “ग्वार्को ओभरपास हाम्रा लागि अनुभव भयो । अब पुल मात्रै बनाउने हो । ठेक्का लागेर पैसा खर्च भइसकेकाले गर्दा यसलाई फेरि अर्को पुल बनाउन मिल्दैन । आगामी दिनमा काठमाडौँमा फेरि फ्लाइओभर र ओभरपास बनाउनु नै छ । अब बनाउँदा यो ढङ्गको बनाउँदैनौँ । हाम्रो पहिलो र अन्तिम नै हो । अब ओभरपास पुल नै निर्माण गरिने छ ।”केन्द्रले ४५५ मिटर र ५.५ मिटर उचाइ हुने गरी निर्माणको ठेक्का दिइएको छ । सम्झौतामा २०८० फागुन ११ गतेभित्र ओभरपास निर्माण सम्पन्न गर्ने भनिए पनि २०८१ पुस ८ गतेसम्मलाई म्याद थपिएको थियो तर ओभरपास निर्माणमा त्रुटि भेटिएको बताउँदै निर्माण कम्पनीले माटो भरेको ठाउँबाट माटो निकालेर फेरि पुर्ने काम गरिरहेको छ ।",
      "link": "https://gorkhapatraonline.com/news/148111",
      "image": "https://gorkhapatraonline.com/storage/media/261186/conversions/Gwarko_Flyover_Overpass_Construction_Chaitra_9_Gate-original-thumb.jpg"
    },
    {
      "slug": "148364",
      "title": "कुलमान घिसिङलाई पदबाट हटाउने सरकारको निर्णय",
      "timestamp": 1742774400000,
      "source": "gp",
      "content": "सरकारले नेपाल विद्युत प्राधिकरणको कार्यकारी निर्देशक कुलमान घिसिङलाई पदबाट हटाएको छ ।",
      "longContent": "काठमाडौं, चैत ११ गते । सरकारले नेपाल विद्युत प्राधिकरणको कार्यकारी निर्देशक कुलमान घिसिङलाई पदबाट हटाएको छ । सोमवार सिंहदरबारमा बसेको मन्त्री परिषद्को बैठकले भूमि व्यवस्था तथा सहकारीमन्त्री सहकारीमन्त्री बलराम अधिकारीले न्युज एजेन्सी नेपालसँग कुराकानी गर्दै  घिसिङलाई पदबाट हटाउने निर्णय गरेको जानकारी दिनुभयो । उहाँले भन्नुभयो–‘आजकै मितिबाट लागू हुनेगरी पदबाट हटाइएको हो । पटकपटक स्पष्टीकरण सोध्दा पनि उहाँले चित्तबुझ्दो जवाफ दिन सक्नुभएन ।’घिसिङको कामकारबाहीप्रति चित्त नबुझेको भन्दै सरकारले पटक पटक स्पष्टीकरण सोधेको थियो । पाँचौं पटक घिसिङले केही दिनअघि मात्रै स्पष्टीकरण दिनु भएको थियो ।",
      "link": "https://gorkhapatraonline.com/news/148364",
      "image": "https://gorkhapatraonline.com/storage/media/261585/conversions/kulman-original-thumb.jpg"
    },
    {
      "slug": "148361",
      "title": "स्रोत नभएका र परिणाम नदिने योजना कटौती गरौँ : सभामुख घिमिरे",
      "timestamp": 1742774400000,
      "source": "gp",
      "content": "प्रतिनिधि सभाका सभामुख देवराज घिमिरेले आगामी आर्थिक वर्षको बजेटमा यथार्थमा आधारित नीति तथा कार्यक्रम ल्याउनुपर्ने बताउनुभएको छ ।",
      "longContent": "काठमाडौँ, चैत ११ गते । प्रतिनिधि सभाका सभामुख देवराज घिमिरेले आगामी आर्थिक वर्षको बजेटमा यथार्थमा आधारित नीति तथा कार्यक्रम ल्याउनुपर्ने बताउनुभएको छ ।सिंहदरबारमा सोमबार आयोजित १६औँ योजना कार्यान्वयन तथा बजेट तर्जुमा सम्बन्धी आन्तरक्रिया कार्यक्रममा उहाँले यस्तो बताउनुभएको हो । उहाँले स्रोतले धान्न नसक्ने नीति तथा कार्यक्रमहरु बजेटमा ल्याउन नहुने बताउनुभयो । उहाँले उत्पादन र उत्पादकत्व बढाउने गरी जनशक्ति निर्माण गर्नुपर्ने बताउनु भयो । आत्मनिर्भरताका आधार निर्माण गर्ने क्षेत्रमा राष्ट्रिय योजना आयोगले विशेष योजनाहरु ल्याउनु पर्ने उहाँको भनाइ छ । उहाँले स्रोतले धान्न नसक्ने तथा कुनै परिणाम दिन नसक्ने कतिपय योजनाहरु सञ्चालनमा रहेको भन्दै त्यस्ता योजनाहरु बन्द गर्नुपर्नेमा जोड दिनुभयो ।उहाँले भन्नुभयो, ‘‘हामी आत्मनिर्भरताको बाटोमा गइरहेका छैनौँ, त्यस ढंगले विकास गर्ने हिसाबले गइरहेका छैनौँ । अब नेपालले के सोच्नै पर्छ भने भौतिक पूर्वाधाको अतिरिक्त मेनपावर राम्रो उत्पादन गर्ने त्यो मेन पावरलाई देश विकास गर्ने काममा सहजीकरण गर्ने र उसले यहाँ बसेर राष्ट्रिय उत्पादन गर्ने, उत्पदकत्व बढाउने र व्यापार घाटा नियन्त्रण गर्दै जाने आत्मनिर्भरताका आधारहरु बनाउने  यो क्षेत्रमा जानका लागि विशेष योजनाहरु बनाइनुपर्छ । विशेष बहस र छलफलहरु त्यसका हुनुपर्छ । त्यो सम्भव छ कि छैनबाटै शुरु गर्नुपर्छ । त्यतारितको प्लानिङहरु हुनु जरुरी छ । र १९ खर्बको जहाँसम्म चर्चा गरी रहँदा भने म यो छलफल कार्यक्रममा के भन्न चाहन्छु भने यथार्थमा आधारित भएर चल्ने अठोट गरौँ । हुन नसक्ने योजनाहरु हुन सक्दैन भनौँ । तर धान्न सक्ने  परिणाम दिन सक्ने गरौँ । १८ को ठाउँमा १५ खर्ब गरौँ जति सकिन्छ त्यति गरौँ । कयौँ कटौति गरौँ हाम्रो रियालिटी त्यही हो त्यसैमा जाऔँ ।’’सभामुख घिमिरेले योजना निर्माण तथा कार्यान्वयनमा तहमा सांसदको भुमिका कस्तो हुने भन्नेबारे बहस र छलफल गर्नुपर्ने पनि बताउनुभयो । उहाँले परम्परागत रुपमा योजना निर्माण भएकाले कार्यान्वयनका लागि सिर्जनशिल ढंगले सोच्नु पर्ने औल्याउनु भयो । उहाँले भन्नुभयो, ‘‘वल्र्ड वाइड्ली विकास निर्माणको सन्दर्भमा सांसद भनेको के हो ?  सांसद विकास निर्माणमा कसरी जोडिन्छ ? उ नीति निर्माणमा मात्रै जोडिन्छ कि योजना पास गर्ने ठाउँमा जोडिन्छ कि ?  योजना लिए जानेमा जोडिन्छ कि ?  उसको सिफारिसमा योजनाहरु बन्छ कि ? अथवा यो कहाँबाट टुङ्ग्याउँछ ?  हाम्रो जस्तो मुलुकमा कसरी गछौँ ?  हाम्रा आफ्नै खालका परम्पराहरु पनि बुझेरै आएका छौँ । तर सांसदको योजना निर्माण र योजना कार्यान्वयनमा  भुमिका के हुनुपर्छ भन्ने सन्दर्भमा मलाई लाग्छ हामीले धेरै बहस र छलफल गर्नुपर्छ । धेरै गर्न पर्छ भन्दाखेरि हामी जे परम्परागत रुपमा जाँदै छौँ यो कुराहरुलाई सिर्जनशील ढंगबाट सोच्न सकेनौँ भने हामीले हाम्रा आवशयकता पूर्ति गर्ने गरी हाम्रो जे रिसोर्सहरु छ त्यसलाई परिचालन गरेर जान गाह्रो हुन्छ भन्ने कुरा म देख्छु ।’’सभामुख घिमिरेले योजना आयोगले पुरानै ढाँचामा नयाँ र महत्वपूर्ण योजना प्रश्तुत गरेको बताउनुभयो । उहाँले योजना आयोगले योजना प्रस्तुत गर्दा नीति निर्माण स्थल संसदमा व्यापक छलफल गर्नुपर्नेमा जोड दिनुभयो ।",
      "link": "https://gorkhapatraonline.com/news/148361",
      "image": "https://gorkhapatraonline.com/storage/media/261578/conversions/ghhhh-original-thumb.jpg"
    },
    {
      "slug": "148360",
      "title": "प्रमुख  तीन दलको बैठक : सर्च कमिटी गठन गर्ने सहमति",
      "timestamp": 1742774400000,
      "source": "gp",
      "content": "प्रमुख तीन दलका शीर्ष नेताबिच सत्य निरुपण तथा मेलमिलाप आयोगको अध्यक्ष तथा सदस्यहरु नियुक्तिका लागि सिफारिस समिति गठन गर्ने विषयमा सहमति भएको छ ।",
      "longContent": "काठमाडौँ, चैत ११ गते । प्रमुख तीन दलका शीर्ष नेताबिच सत्य निरुपण तथा मेलमिलाप आयोगको अध्यक्ष तथा सदस्यहरु नियुक्तिका लागि सिफारिस समिति गठन गर्ने विषयमा सहमति भएको छ ।प्रधानमन्त्रीका विज्ञ सल्लाहकार अग्नि खरेलले बैठकपछि सञ्चारकर्मीसँग कुरा गर्नुहुँदै प्रधानमन्त्री केपी शर्मा ओलीले आव्हान गर्नुभएबमोजिम सोमबार दिउँसो सिंहदरबारमा शीर्ष नेता र विज्ञबिच बसेको बैठकले सो निर्णय गरेको जानकारी दिनुभयो ।बैठकमा प्रधानमन्त्री ओलीसहित नेपाली कांग्रेसका सभापति शेरबहादुर देउवा र प्रमुख प्रतिपक्षी दलका नेता एवम् नेकपा (माओवादी केन्द्र) का अध्यक्ष पुष्पकमल दाहाल ‘प्रचण्ड’, गृहमन्त्री रमेश लेखक, माओवादी केन्द्रका नेता शक्ति बस्नेतलगायत नेता सहभागी हुनुहुन्थ्यो । प्रधानमन्त्रीका विज्ञ सल्लाहकार खरेलले भन्नुभयो, “आज सम्माननीय प्रधानमन्त्री केपी शर्मा ओलीले आव्हान गर्नुभए बमोजिम नै दलका शीर्ष नेताहरुको बैठक सम्पन्न भयो । शान्ति प्रक्रियाको बाँकी काम अर्थात् सत्य निरुपण तथा बेपत्तासँग सम्बन्धित आयोग गठन गर्ने विषयसँग गाँसिएको थियो । केही समय अगाडि दुइवटै आयोगहरु गठन गर्नका निम्ति बनेको सर्च कमिटी सिफारिस समितिले एउटा प्रतिवेदन पनि दिएको थियो । त्यो प्रतिवेदन पनि यहाँ राखियो ।”उहाँले यस सम्बन्धमा दलहरुबिच सहमति निर्माण गरेर अगाडि जाने विगतको परम्परा जस्तै यस पटक पनि तीन दलका शीर्ष नेताबिच  छलफल भएको बताउनुभयो ।उहाँले भन्नुभयो, “त्यसमा एउटा निष्कर्षमा आज हामी पुगेका छौं । बेपत्ता पारिएका व्यक्तिहरुको छानबिन तथा सत्य निरुपण तथा मेलमिलाप आयोग ऐन ७१ को दफा ३ को उपदफा ३ बमोजिम दुवै आयोगको अध्यक्ष तथा सदस्यहरुको नियुक्तिको लागि सिफारिस समिति गठन प्रक्रिया अगाडि बढाउन सम्माननीय प्रधानमन्त्रीजीले दुई दलका नेताहरुसँग परामर्श गर्नुभयो ।”",
      "link": "https://gorkhapatraonline.com/news/148360",
      "image": "https://gorkhapatraonline.com/storage/media/261583/conversions/ppp-original-thumb.jpg"
    },
    {
      "slug": "148359",
      "title": "‘अदालतले विवादरहित न्याय सम्पादन गर्नुपर्छ’",
      "timestamp": 1742774400000,
      "source": "gp",
      "content": "प्रधान न्यायाधीश प्रकाशमान सिंह राउतले अदालतले विवादरहित न्याय सम्पादन गर्नुपर्ने बताउनुभएको छ ।",
      "longContent": "शेरबहादुर राईओखलढुङ्गा, चैत ११ गते । प्रधान न्यायाधीश प्रकाशमान सिंह राउतले अदालतले विवादरहित न्याय सम्पादन गर्नुपर्ने बताउनुभएको छ । ओखलढुङ्गा जिल्ला अदालतको नवनिर्मित भवनको उद्घाटन कार्यक्रमलाई सम्बोधन गर्दै उहाँले विवादका चाङ भएपनि विवादरहित न्याय सम्पादन गर्नुपर्ने बनाउनुभएको हो । न्यायालय सबैको आस्था र भरोसाको केन्द्र भएकाले त्यो विश्वासलाई कायम राख्न न्यायालय तथा सम्बद्ध पक्ष प्रतिवद्ध हुनुपर्नेमा उहाँको जोड थियो । आफु प्रधान न्यायाधीशको जिम्मेवारीमा रहेकाले न्याय क्षेत्रको शिर उच्च राख्न सदैव प्रयत्नरत रहेको प्रधान न्यायाधीश राउतले बताउनुभयो । न्याय सम्पादन र सेवा प्रवाहलाई छिटो–छरितो, विश्वसनीय, सरल, सहज, नागरिकमैत्री र प्रविधिमैत्री बनाउँदै अदालतका भौतिक संरचनाको निर्माणलाई पनि सर्वोच्चले जोड दिएको प्रधान न्यायधिश राउतको भनाई छ । जिल्ला अदातको भवन उद्घाटन कार्यक्रममा प्रधान न्यायाधीश राउत, पुर्व प्रधान न्यायाधीश हरिकृष्ण कार्की, राज्य व्यवस्था तथा सुशासन समिति सभापति रामहरी खतिवडा, सर्वोच्च अदालतका न्यायाधीश विनोद शर्मा लगायतले सम्बोधन सम्बोधन गर्नुभएको थियो । नवनिर्मित सुविधा सम्पन्न ओखलढुङ्गा जिल्ला अदालतको भवन प्रधान न्यायधीश राउतले उद्घाटन गर्नुभएको छ । २०७९ असार १९ गते ठेक्का सम्झौता भई निर्माण कार्य सुरु भएको ३२ महिनामा भवनको निर्माण कार्य सम्पन्न भएको थियो । एसकेआई स्लेट चन्द्रज्योति जेभीले मुल्य अधिवृद्धि कर बाहेक १९ करोड ६४ लाख १८ हजार ३२८ रुपौया चार पैसा लागतमा उक्त भवन निर्माण गरेको हो । ओखलढुङ्गा सदरमुकामको गोरुमारेभञ्ज्याङ नजिकै सिद्धिचरण नगरपालिका–११ मा अदालतको भवन बनेको छ । अदालतको लागि मुख्य कार्यालय सँगै सुविधा सम्पन्न ईजलास, न्यायाधीस, कर्मचारी र सुरक्षाकर्मीका लागि आवास गृह समेतको व्यवस्था रहेको छ । खानेपानी, प्रतिक्षलय र शौचालयको राम्रो व्यवस्था गरिएको छ ।",
      "link": "https://gorkhapatraonline.com/news/148359",
      "image": "https://gorkhapatraonline.com/storage/media/261572/conversions/Adalat-0-original-thumb.jpg"
    },
    {
      "slug": "148358",
      "title": "बिजुली बल्दा चेपाङ वस्तीमा खुसी",
      "timestamp": 1742774400000,
      "source": "gp",
      "content": "टुकी र दियालोको उज्यालोमा जीवन व्यतीत गर्दै आएका चेपाङ समुदाय गाउँमा बिजुली बत्ती बल्दा दङ्ग परेका छन् ।",
      "longContent": "अनिल पराजुलीहेटौँडा, चैत ११ गते । टुकी र दियालोको उज्यालोमा जीवन व्यतीत गर्दै आएका चेपाङ समुदाय गाउँमा बिजुली बत्ती बल्दा दङ्ग परेका छन् । मकवानपुरको विकट राक्सिराङ गाउँपालिकाको खैराङलगायत दुर्गम बस्तीका ९ वटै वडाका चेपाङसहित अन्य समुदायको घरमा सोमबारदेखि बिजुली बल्न थालेपछि उहाँहरू दङ्ग पर्नुभएको हो । नेपाल विद्युत् प्राधिकरणको चेपाङलाई बिजुली कार्यक्रम अन्तर्गत राक्सिराङ गाउँपालिकाको पूर्ण वडा विद्युतियकरण घोषणा तथा उद्घाटनपछि यहाँका स्थानीय गाउँ उज्यालो भएपछि खुसी हुनुभएको छ ।  नेपाल विद्युत् प्राधिकरणका कार्यकारी निर्देशक कुलमान घिसिङले एक समारोहबिच राक्सिराङ गाउँपालिका–९ खैराङमा रहेको ट्रान्समिटरको ‘स्विच अन’ गरेर खैराङका बस्तीलाई झलमल्ल बनाउनुभएको छ । उहाँले राक्सिराङ–९ खैराङकी ७० वर्षीय तुलकुमारी चेपाङको घरको विद्युत्को मिटर पनि ‘अन’ गरेर कार्यक्रमको उद्घाटन गर्नुभएको हो । वृद्ध उमेरमा गाउँमा बिजुलीबाट बत्ती बलेको देख्न पाउँदा तुलकुमारी निकै खुसी हुनुभएको थियो । टुकी र दियालोमा जीवन व्यतीत गर्नुभएका उहाँ घरमा बिजुली बत्ती बल्दा निकै हर्षित हुनुभयो । उहाँजस्तै गाउँका टेकबहादुर थिङ, नेमबहादुर लामा र वीर मान थिङको अनुहारमा पनि छुट्टै चमक थियो । बिजुलीबाट बत्ती बलेको देख्न पाउँदा वृद्धाहरू निकै खुसी हुनुभएको थियो ।मकवानपुरकै दुर्गम खैराङमा २०७६/०७७ देखि नै चेपाङलाई बिजुली कार्यक्रम अघि बढाइएको थियो । गाउँपालिकाले आफ्नै स्रोतसाधनले धिमा गतिमा विद्युत् पोल गाड्ने र तार तान्ने काम गरिरहेको थियो । जब प्राधिकरणका कार्यकारी निर्देशक घिसिङले उक्त अभियानलाई साथ दिएपछि खैराङलगायत राक्सिराङ गाउँपालिकाका सबै वडामा विद्युत्को पहुँच पुगेको गाउँपालिका अध्यक्ष राजकुमार मल्लले जानकारी दिनुभयो । प्राधिकरणका कार्यकारी निर्देशक घिसिङले ३०३ वटा विद्युत् मिटर उक्त वडाका विपन्न चेपाङलाई निःशुल्क वितरण गर्नुभएको थियो । २०७८ को जनगणनाअनुसार २५ हजार ९९६ जनसङ्ख्या रहेको उक्त पालिकामा ५ हजार ४४ घरधुरी छन् । ती सबै घरमा विद्युत् पहुँच पुगेको छ । दुर्गम पालिकाको घरघरमा विद्युतीकरण गर्न सहयोग पुर्याउने घिसिङलाई गाउँपालिकाले सम्मानसमेत गरेको छ । यहाँका जेयष्ठ नागरिक कृष्णबहादुर प्रजा, गाउँपालिका अध्यक्ष राजकुमार मल्ल र उपाध्यक्ष वनस्तम थिङ लगायतकाले कार्यकारी निर्देशक घिसिङलाई सम्मान गर्नुभएको हो । दुर्गम गाउँका चेपाङको छाप्रो-छाप्रोमा विद्युत् पुर्याउन पाउँदा आफूलाई खुसी लागेको कार्यकारी निर्देशक घिसिङको भनाई छ । बिद्युत् सम्बन्धमा पालिकाले राखेको माग र समस्या समाधान हुने प्रतिबद्धता उहाँले जनाउनुभयो । उहाँले बत्ती नपुगेको ठाउँमा बत्ती पु¥याउने, काठका पोल भएका ठाउँमा विस्थापित गर्ने र नाङ्गा तार विस्थापित गर्ने कार्य क्रमिक रूपमा गर्ने प्रतिबद्धता जनाउनुभयो ।गाउँपालिकामा पूर्ण रूपमा बिद्युतीयकरण चालु आवको बर्षातयामभन्दा अगाडि गर्न बिद्युत् प्राधिकरणका कर्मचारीलाई पनि उहाँले निर्देशन दिनुभयो । आवश्यक बजेटको व्यवस्थापन र टेन्डरको काम भइसकेको जानकारी दिर्दै थप बजेट आवश्यक परे त्यो पनि बिद्युत् प्राधिकरणले व्यवस्थापन गर्ने उहाँले बताउनुभयो । पहिलो चरणमा गाउँपालिकालाई शतप्रतिशत विद्युतीयकरण गर्नका लागि ३० करोड बजेट छुट्याएर टेन्डर गरेको जानकारी दिर्दै उहाँले बजेट स्वीकृत गरेर थप ८ करोडको टेन्डर गरेको बताउनुभयो ।विकट गाउँमा पुगेर घिसिङले बत्तिको उज्यालो क्षणिक हुनसक्ने भएकाले चेपाङ र तामाङ बस्तीमा शिक्षाको उज्यालो पु¥याउन पनि आग्रह गर्नुभयो । ‘शिक्षा महत्त्वपूर्ण सम्पत्ति हो, प्राविधिक र व्यावसायिक शिक्षामा अगाडि बढ्नुपर्छ, शिक्षाको उज्यालोले नै समाज र देश परिवर्तन गर्न सक्छ,’ उहाँले भन्नुभयो ।संविधानसभा सदस्य गोविन्दराम चेपाङ, बागमती प्रदेश सरकारका भौतिक पूर्वाधार विकास पूर्व राज्यमन्त्री सन्तबहादुर चेपाङ, गाउँपालिका उपाध्यक्ष बनस्तम थिङ, ओम घलान, ३ नं. वडाध्यक्ष उत्तम वाइबा लगायतकाले बिद्युतिकरणका लागि आवश्यक सहयोग गरेकोमा नेपाल बिद्युत् प्राधिकरणलाई धन्यवाद दिनुभयो । कार्यक्रममा राक्सिराङ गाउँपालिका प्रमुख प्रशासकीय अधिकृत पदम बहादुर बस्नेतले सञ्चालन गर्नुभएको थियो ।",
      "link": "https://gorkhapatraonline.com/news/148358",
      "image": "https://gorkhapatraonline.com/storage/media/261571/conversions/kkk-09aaaa-original-thumb.jpg"
    },
    {
      "slug": "148357",
      "title": "राष्ट्रिय फोटो पत्रकारिता अवार्ड वैशाखमा",
      "timestamp": 1742774400000,
      "source": "gp",
      "content": "‘राष्ट्रिय फोटोपत्रकारिता दिवस २०८२’ को अवसरमा राष्ट्रिय फोटो पत्रकार समूह (एनएफपिजे) नेपालले राष्ट्रिय फोटो पत्रकारिता अवार्ड २०२५ आयोजना गर्ने भएको छ ।",
      "longContent": "काठमाडौँ, चैत ११ गते । ‘राष्ट्रिय फोटोपत्रकारिता दिवस २०८२’ को अवसरमा राष्ट्रिय फोटो पत्रकार समूह (एनएफपिजे) नेपालले राष्ट्रिय फोटो पत्रकारिता अवार्ड २०२५ आयोजना गर्ने भएको छ ।काठमाडौँमा सोमबार आयोजित पत्रकार सम्मेलनमा एनएफपिजे वैशाख १३ गते पाँचौँ फोटो पत्रकारिता अवार्ड आयोजना गर्ने जानकारी दिएको हो । अवार्ड नौ विधामा प्रदान गरिनेछ । जसमा दैनिक जीवन, खेलकुद, महिला, पर्यटन तथा संस्कृति, आर्थिक, राजनीतिक, मनोरञ्जन, स्वतन्त्र तथा समग्र फोटो पत्रकारिता समेटिएको छ । यस्तै प्रदेशस्तरीय अवार्डतर्फ कोशी, मधेस, बागमती, गण्डकी, लुम्बिनी, कर्णाली र सुदूरपश्चिम प्रदेशका उत्कृष्ट फोटो पत्रकारलाई सम्मान गरिनेछ । फोटो पत्रकारिता क्षेत्रमा तीन वर्षभन्दा बढी समयदेखि क्रियाशील फोटोपत्रकारले अनलाइन फारम भरी आवेदन दिन सक्नेछन् । आवेदनको साथमा कार्यरत संस्थाको परिचयपत्र तथा २०७९ साल वैशाख देखि २०८१ साल फागुन मसान्तसम्म खिचिएका आफनो उत्कृष्ट पाँच तस्बिर समावेश गर्नु पर्नेछ । यस समारोहमा देश तथा विदेशमा कार्यरत फोटो पत्रकारहरूको क्षमता र योगदानको सम्मानस्वरूप विभिन्न १६ विधामा ट्रफी, सम्मानपत्र प्रदान गरिनुका साथै साथै ‘लाइफटाइम एचिभमेन्ट अवार्ड’ प्राप्त गर्ने व्यक्तिलाई २५ हजार रुपियाँ ट्रफी र सम्मानपत्र प्रदान गरिने एनएफपिजे नेपालका अध्यक्ष प्रदीपराज वन्तले जानकारी दिनुभयो ।",
      "link": "https://gorkhapatraonline.com/news/148357",
      "image": "https://gorkhapatraonline.com/storage/media/261569/conversions/IMG_7643-copy-original-thumb.jpg"
    },
    {
      "slug": "148356",
      "title": "अनधिकृत टहरा हटाउँदा डोजर चालकमाथि ढुङ्गा प्रहार",
      "timestamp": 1742774400000,
      "source": "gp",
      "content": "काठमाडौँ महानगरपालिका वडा नं.–७ स्थित कालोपुल क्षेत्रमा टहरा हटाउने क्रममा डोजर चालकमाथि ढुङ्गा प्रहार भएको छ ।",
      "longContent": "काठमाडौँ, चैत ११ गते । काठमाडौँ महानगरपालिका वडा नं.–७ स्थित कालोपुल क्षेत्रमा टहरा हटाउने क्रममा डोजर चालकमाथि ढुङ्गा प्रहार भएको छ । गुठी संस्थान केन्द्रीय कार्यालयका सहजकर्ता निरन्जन पौडेलकाअनुसार त्यस क्षेत्रका अनधिकृत रुपमा बस्दै आएका एक जनाले ढुङ्गा प्रहार गर्दा डोजरको पछाडिको भागको सिसा फुटेको र डोजर चालकलाई हल्का चोट लागेको छ । उहाँकाअनुसार सो क्षेत्रमा आठ रोपनी चार आना जग्गामा रहेका अवैधानिक संरचना काठमाडौँ महानगरपालिका, गुठी संस्थान र महानगर प्रहरी बलको संयुक्त पहलमा हटाइएको छ । काठमाडौँ महानगरपालिका वडा नं.– ७ का अध्यक्ष विमलकुमार होडाकाअनुसार सो क्षेत्रमा बारम्बार ताकेता गर्दा पनि अवैधानिक संरचना नहटाइएपछि डोजर चलाइएको हो ।उहाँकाअनुसार सहिद धर्मभक्त माथेमाको सालिक अवस्थित रहेको उक्त क्षेत्रमा धार्मिक भवन भण्डारेश्वर, क्रिायपुत्री भवन, पशुपतिमा लाने मठसहितको एकीकृत डिपीआर गरेर धार्मिक तथा सांस्कृतिक क्षेत्रको संरक्षण गर्ने गरी पार्क बनाउने योजना रहेको छ ।",
      "link": "https://gorkhapatraonline.com/news/148356",
      "image": "https://gorkhapatraonline.com/storage/media/261563/conversions/Bhai-98-original-thumb.jpg"
    },
    {
      "slug": "148354",
      "title": "‘आइटी इन्फास्टक्चर’ निर्माण केन्द्रित बजेट बनाउन मन्त्री गुरुङको जोड",
      "timestamp": 1742774400000,
      "source": "gp",
      "content": "सञ्चार तथा सूचना प्रविधि मन्त्री पृथ्वी सुब्बा गुरुङले बजेट बनाउदा ‘आइटी इन्फास्टक्चर’ निर्माणमा जोड दिनुपर्ने बताउनुभएको छ ।",
      "longContent": "काठमाडौँ, चैत ११ गते । सञ्चार तथा सूचना प्रविधि मन्त्री पृथ्वी सुब्बा गुरुङले बजेट बनाउदा ‘आइटी इन्फास्टक्चर’ निर्माणमा जोड दिनुपर्ने बताउनुभएको छ । त्रिवर्षीय आर्थिक वर्षको बजेट सीमा तथा स्रोत माथि केन्द्रित रहि मन्त्रालय अन्तर्गतका विभाग र निकायमाझ बजेट योजना छलफल कार्यक्रममा उहाँले वृहत्तर उद्देश्य बोकेका योजना ल्याउन विभागीय प्रमुखहरुलाई ध्यानर्कषण गराउनु भएको हो । सूचना प्रविधिको विकासले राजस्व वद्धिमा निकै ठुलो टेवा पुराएको उल्लेख गर्दै नेपाल सरकारका प्रवक्ता समेत रहनुभएका मन्त्री गुरुङले आइटि क्षेत्रको पुर्वाधार निर्माण नहुँदा यस क्षेत्रको विकास सम्भव नहुने धारणा राख्नुभयो । “आइटि इन्फास्टक्चर नभई सोचे जस्तो उत्पादन प्राप्त गर्न कठिन छ”, उहाँले भन्नुभयो, “आइटिपार्क बनाउने जस्ता वृहत्तर योजना ल्याउनुहोस् ।” त्यस्तै, उहाँले नेपाललाई प्रविधि मैत्री र इगर्भनेन्स प्रणालीमा लैजान पनि सरकारको लगानी आवश्यक रहेको बताउनुभयो । डेटा सेन्टरहरु निर्माण गर्नु आजको अर्को अति आवश्यक विषय रहेको उल्लेख गर्दे मन्त्री गुरुङले एकिकृत कार्यालय प्रणाली लागु गराउनु, नागरिक एप प्रयोग गर्न अभियान चलाउन जरुरी रहेको उहाँको जोड छ । यसका लागि आवश्यक बजेट बिनियोजन हुनु पर्ने मन्त्री गुरुङले बताउनुभयो । यहाँले सम्बन्धीत विभागीय प्रमुखलाई निर्देशन दिदै भन्नुभयो,“डेटा सेन्टरहरु हुनुपर्ने अहिलेको आवश्यकता हो, त्यसको योजना बनाउनुहोस् ।” भएको पुँजीगत खर्चै गर्न नसक्ने समस्याले मन्त्रालय समेत ग्रस्त रहेको स्वीकार गर्दै मन्त्री गुरुङले यसका लागि कर्मचारीले इमानदार र निडर भएर काम गर्न आग्रह गर्नुभयो । कर्मचारीको परम्परागत कार्यशैली, नीतिगत व्यवस्थामा समस्या लगायत कारणले पुँजीगत खर्च हुन नसकेको उहाँको बुझाइछ । उहाँले भन्नुभयो, “पुँजीगत खर्च उत्साहजनक बनाउनतिर लागौँ ।” मन्त्री गुरुङले योजना बनाउदा तालिम जस्ता स–साना उपलब्धी नहुने खालका कार्यक्रमहरु कटौती गरेर वृहत्तर दिर्घकालीन प्रभाव पार्ने कार्य योजनामा बजेट निर्माण गर्न आग्रह गर्नुभयो । सञ्चार मन्त्रालयका सचिव राधिका अर्यालले सरकारी निकायले असार १५ गते सम्म बजेट स्वीकृत गर्ने समय तालिका तोक्दै उत्पादन मुलक र नविन उदेश्य बोकेका जनमुखि कार्यक्रममा बजेट तर्जुमा गर्न विभागीय प्रमुखहरु समक्ष सुझाव दिनुभएको थियो । उहाँले खर्च गर्न नसकिने योजनाहरुमा बजेट ल्याउनुभन्दा खर्च गर्न सकिने अतिआवश्यक कार्यक्रममा केन्द्रति हुन अनुरोध गर्नुभयो । त्यस्तै, छलफलका क्रममा मन्त्रालय अन्र्तगतका विभागीय र निकायहरुका प्रमुखहरुले आ–आफ्ना बजेट विषयमा जानकारी दिनुभएको थियो । गोरखापत्र संस्थानका महाप्रबन्धक लालबहादुर ऐरीले गोरखापत्रको नयाँ भवन निर्माण गर्ने र डिजिटाइजेशन कार्य सम्पादनमा पर्याप्त बजेट आवश्यक रहेको जानकारी दिनुभयो । राष्ट्रिय समाचार समिति (रासस) का कार्यकारी अध्यक्ष धर्मेन्द्र झाले राससलाई आत्मनिर्भर बनाउन सरकारी निकायले समाचार खरिद गरिदिनुहुन अनुरोध गर्नुभयो । साथै उहाँले रासस संग्रालय वृहत्तर बनाउन, भाषागत सेवा विस्तारमा बजेट विनियोजन गर्न समेत मन्त्री समक्ष ध्यानार्कषण गराउनुभएको थियो । पछिल्लो समय विज्ञापन बजार संकटमा परेको बेला साना लगानी सञ्चार माध्यमले राससलाई निशुल्क सेवा दिनुपर्ने आग्रह गरेकाले यसतर्फ मन्त्रालयले अनुदानको बढाएर सहजीकरण गरिदिनुहुन आग्रह गर्नुभयो । “साना लगानी मिडियालाई रासस निशुल्क गराउन सरकारको अनुदान आवश्यक छ”, अध्यक्ष झाले भन्नुभयो, “त्यस्तै,  सरकारी निकायले पनि राससका समाचार खरिद गर्दा आत्मनिर्भरतामा टेवा पुग्छ ।”कार्यक्रममा सार्वजनिक सेवा प्रशारण संस्थाका अध्यक्ष डा. महेन्द्र विष्टले संस्थानको कार्य प्रभावकारी बनाउन कर्मचारी व्यवस्थापन र भौतिक एवं प्राविधिक पूर्वाधार निर्माण अनिवार्य रहेको बताउनुभयो । सूचना तथा प्रशारण विभागका महानिर्देशक प्रदिप परियारले प्रतिफल नदेखिने विभिन्न १० कार्य योजनाहरु यो वर्षको बजेटबाट हटाईको जानकारी दिनुभयो । साथै उहाँले पत्रकारितालाई थप प्रभावकारी बनाउने खालका नवीन योजनामा बजेट आवश्यक रहेको उल्लेख गर्नुभयो ।",
      "link": "https://gorkhapatraonline.com/news/148354",
      "image": "https://gorkhapatraonline.com/storage/media/261580/conversions/mmm-original-thumb.jpg"
    },
    {
      "slug": "148352",
      "title": "निर्माण व्यवसायी ऐन कार्यान्वयन गर्न आवश्यक : कांग्रेस सभापति देउवा",
      "timestamp": 1742774400000,
      "source": "gp",
      "content": "नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ ।",
      "longContent": "काठमाडौँ, चैत ११ गते । नेपाली कांग्रेसका सभापति शेरबहादुर देउवाले निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको बताउनुभएको छ । पार्टी केन्द्रिय कार्यालय सानेपामा  सोमबार पार्टी निकट निर्माण व्यवसायीहरुको राष्ट्रिय भेलालाई सम्बोधन गर्दै उहाँले यस्तो बताउनुभएको हो । उहाँले विश्व अर्थतन्त्र नै जोखिममा रहेको वर्तमान अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख भन्दा बढीलाई प्रत्यक्ष-अप्रत्यक्ष रुपमा रोजगारी दिने निर्माण उद्योगलाई समृद्ध बनाउन जरुरी रहेको बताउनुभयो । निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक रहेको र निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता व्यक्त गर्नुभयो । उहाँले निर्माण व्यवसायीहरुले झेलिरहेका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा आफ्नो ध्यानाकर्षण भएको र समाधानका लागि पहल गर्ने प्रतिवद्धता जनाउनुभयो । व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु आजको आवश्यकता भएको उल्लेख गर्नुभयो । योजनाहरु तोकिएकै समयमा निर्धारित लागतमै सम्पन्न नहुनु आजको मुख्य समस्या रहेको जिकिर गर्नुभयो । सभापति देउवाले भन्नुभयो, ‘‘विश्व अर्थतन्त्र नै जोखिममा रहेको वर्तमान अवस्थामा, विश्व अर्थतन्त्रमा नै समस्या आइरहेको अवस्थामा मुलुकको कुल गार्हस्थ्य उत्पादनमा सबैभन्दा बढी योगदान दिइ २५ लाख रुपियाँ भन्दा बढीलाई प्रत्यक्ष/अप्रत्यक्ष रुपमा रोजगारी दिने निर्माण उद्योगलाई समृद्ध बनाउन निर्माण व्यवसायी ऐन कार्यान्वयन गर्न आवश्यक छ ।’’उहाँले निर्माण व्यवसायी ऐन, कानून तथा नियमावली तर्जुमाका लागि आफ्नो तर्फबाट सक्दो पहल गर्ने प्रतिवद्धता पनि व्यक्त गर्नुभयो । उहाँले भन्नुभयो, ‘‘यसबाहेक यहाँहरुले झेलिरहनुभएका भुक्तानि, निर्माण सामग्रीहरुमा भइरहेको मूल्यवृद्धि, व्यवसायका लागि उपयुक्त वातावरणको अभाव लगायतका विषयमा पनि मेरो गम्भीर ध्यानाकर्षण भएको छ । यस समस्याको समाधानका लागि आफ्नो र पार्टीको तर्फबाट हामी लागिरहनेछौँ ।’’यस्तै उहाँले भन्नुभयो, ‘‘व्यवसायिक प्रवद्र्धनका लागि निर्माण व्यवसायीहरु प्रविधिमैत्री हुनु, आजको आवश्यकता पनि हो । योजनाहरु तोकिएकै समयमा निर्धारित लागतमै सम्पन्न नहुनु नै आजको मुख्य समस्या हो । यसका लागि निर्माण व्यवसायीहरुको प्रयास मात्र पर्याप्त हुँदैन । सरकारले पनि प्राथमिकता दिनुपर्छ भन्ने मेरो भनाइ छ । नेपाल निर्माण व्यवसायीहरुले नेपालमा मात्र नभएर विदेशमा उत्कृष्ट काम गरेको छ । अन्तर्राष्ट्रिय स्तरमा पहिचान बनाउन हामीले सुरुङ मार्ग, रेल सेवा, जलविद्युत क्षेत्र लगायतका निर्माणमा पनि विशेष प्राथमिकता दिनुपर्ने टड्कारो आवश्यकता भएको छ ।’’सभापति देउवाले निर्माण व्यवसायीहरु विकासको संवाहक भएको बताउनुभयो । अर्थतन्त्र गतिशिल बनाउन आ–आफ्नो तर्फबाट भुमिका खेल्नुपर्ने बताउनुभयो । यस्तै निर्माण व्यवसायी महासंघका अध्यक्ष रवि सिंहले निर्माण व्यवसाय सकसमा परेको बताउनुभएको छ । उहाँले समस्या समाधानका लागि नियमावली संशोधनका लागि सरकारलाई सुझाव दिएको तर त्यसको कुनै सुनुवाई नभएको पनि बताउनुभयो । अध्यक्ष सिंहले अर्थतन्त्रलाई चलायमान बनाउने निर्माण व्यवसायी देशको समृद्धिको संवाहक भएको बताउनुभयो । उहाँले केही उद्योगहरुले गरेको कार्टेलिङलाई सरकारले प्रोत्साहन गरेको आरोपसमेत लगाउनुभयो ।",
      "link": "https://gorkhapatraonline.com/news/148352",
      "image": "https://gorkhapatraonline.com/storage/media/261559/conversions/okk-original-thumb.jpg"
    },
    {
      "slug": "148351",
      "title": "प्रमुख तीन दलका शीर्ष नेताको बैठक सिंहदरबारमा सुरु",
      "timestamp": 1742774400000,
      "source": "gp",
      "content": "प्रमुख तीन दलका शीर्ष नेताहरुको बैठक सिंहदरबारमा सुरु भएको छ ।",
      "longContent": "काठमाडौं, चैत ११ गते । प्रमुख तीन दलका शीर्ष नेताहरुको बैठक सिंहदरबारमा सुरु भएको छ ।प्रधानमन्त्रीको निजी सचिवालयका अनुसार बैठकमा प्रधानमन्त्री एवम् नेकपा (एमाले) अध्यक्ष केपी शर्मा ओली, नेपाली कांग्रेसका सभापति शेरबहादुर देउवा र प्रमुख प्रतिपक्षी दलका नेता एवम् नेकपा (माओवादी केन्द्र) का अध्यक्ष पुष्पकमल दाहाल ‘प्रचण्ड’ सहभागी हुनुभएको छ । यसैगरी, बैठकमा गृहमन्त्री रमेश लेखक, माओवादी केन्द्रका नेता शक्ति बस्नेतलगायतका नेता सहभागी हुनुहुन्छ ।",
      "link": "https://gorkhapatraonline.com/news/148351",
      "image": "https://gorkhapatraonline.com/storage/media/261574/conversions/tree-party-11ff-original-thumb.jpg"
    },
    {
      "slug": "148326",
      "title": "‘कुनै पनि निरङ्कुशता र अराजकता स्वीकार्य हुँदैन’",
      "timestamp": 1742774400000,
      "source": "gp",
      "content": "राष्ट्रपति रामचन्द्र पौडेलले संघीय लोकतान्त्रिक गणतन्त्र नेपाली जनताले रगतसँग साटेको उपलब्धि भएको भन्दै शासनमा बसेर खराब गर्नेलाई दण्डित गर्ने अधिकार नागरिकलाई यही व्यवस्थाले दिएको बताउनु भएको छ ।",
      "longContent": "सन्तोष राउतसोलुखुम्बु, चैत  ११ गते । राष्ट्रपति रामचन्द्र पौडेलले संघीय लोकतान्त्रिक गणतन्त्र नेपाली जनताले रगतसँग साटेको उपलब्धि भएको भन्दै शासनमा बसेर खराब गर्नेलाई दण्डित गर्ने अधिकार नागरिकलाई यही व्यवस्थाले दिएको बताउनु भएको छ । सोलुखुम्बुको नेचासल्यान गाउँपालिकाको नवनिर्मित प्रशासकीय भवन उद्घाटन समारोहलाई सम्बोधन गर्दै राष्ट्रपति पौडेलले संघीय लोकतान्त्रिक गणतन्त्रमा हरेक नागरिक आफ्नो सार्वभौमसत्ताको आफैं मालिक हुने व्यवस्था भएको बताउनुभयो । उहाँले भन्नुभयो– ‘‘शासन व्यवस्थालाई सुदृढ बनाउन र यही व्यवस्थाबाट नेपाली जनताको भाग्य र भविष्य सुनिश्चित छ भन्ने महसुस गराउनुपर्ने दायित्व सरकार, राजनीतिक दललगायत हामी सबैको हो ।’’उहाँले स्वतन्त्रता र शासन प्रणाली समयको माग र जनताको चाहना भएको बताउँदै नेपाली जनतालाई आफूले बनाएको संविधान बाहिरका कुनै पनि निरंकुशता र अराजकता स्वीकार्य नहुने बताउनुभयो । राष्ट्रपति पौडेलले भन्नुभयो– ‘‘इतिहास साक्षी छ कि १०४ वर्षीय जहानीयाँ राणा शासन होस् कि ३० वर्षे पञ्चायत वा सक्रिय राजतन्त्र नेपाली जनताले कुनै पनि निरंकुशताका नाम र अवशेषलाई रुचाएनन् । संघीय लोकतान्त्रिक गणतन्त्र हामीले त्यसै प्राप्त गरेका होइनौँ । यो हजारौंको त्याग, सङ्घर्ष र बलिदानबाट प्राप्त उपलब्धि हो ।’’राष्ट्रपति पौडेलले क्षेत्रमा सभामुख हुँदा पैदल यात्रा गर्दै यस ठाउँमा र पूर्वी पहाडका डाँडाकाँडा पुगेको र जनतासँग साक्षात्कार गरेको स्मरण गर्नुभयो । उहाँले भावविह्वल हुँदै नजिकै रहेको टिम्बुरबोटेको ओडारमा रूझ्दै र भिज्दै पुगेको बताउनुभयो । टिम्बुबोटेको नाम उच्चारण गर्दा राष्ट्रपति पौडेलको गला अवरूद्ध भएको थियो । टिम्बुरबोटे नेपालको प्रजातान्त्रिक आन्दोलनका क्रममा २०३१  सालमा पंचायती सरकारले दर्जनभन्दा माथि योद्धाको हत्याको गरेको स्थान हो । राष्ट्रपति पौडेलले देशको युवा जनशक्ति विदेश पलायन हुने प्रवृत्ति रोक्न जरुरी रहेको उल्लेख गर्दै यसका लागि उचित शिक्षा, स्वास्थ्यको प्रवन्ध, उद्योगधन्दाको विकास, उत्पादनमा बृद्धि, चुस्तदुरुस्त सेवा प्रवाह, गाउँंमै रोजगारी र आम्दानीको व्यवस्थाको लागि जनता केन्द्रित नीति तथा कार्यक्रम र बजेट तर्जुमा गर्नुपर्ने बताउनुभयो । उहाँले विगतमा भएका कमजोरीबाट पाठ सिकेर अघि बढ्दै समृद्ध राष्ट्र निर्माणको अभियानमा जुट्न म सम्बद्ध सबैमा अपिल पनि गर्नुभयो । राष्ट्रपति पौडेलले संघीयता कार्यान्वयनका लागि तीन तहको सरकार मुलुकमा क्रियाशील भएको भन्दै जनताको ठूलो संघर्ष, त्याग र बलिदानले हामीले प्राप्त गरेको संघीय लोकतान्त्रिक गणतन्त्रले सिंहदरबारको अधिकार गाउँ गाउँमा पुर्‍याएको बताउनुभयो । उहाँले भन्नुभयो– ‘‘यसलाई सार्थक बनाउन संविधानको मर्म र भावनाअनुसार  जनताको आवश्यकतामा जिम्मेवार ढंगले काम गर्न स्थानीय सरकार अझ बढि क्रियाशील हुनुपर्छ भन्ने म ठान्दछु ।’’ उहाँले कृषि, जलस्रोत पर्यटन, पूर्वाधार र उद्योगधन्दाको विस्तार नै मुलुक विकासको आधार भएको बताउदै यही भूगोलको सोलु र दूधकोशी नदीक्षेत्रमा निर्माणाधीन साना ठूला जलविद्युत आयोजनाबाट मुलुकको आर्थिक विकासमा योगदान पुग्नेमा आफू विश्वस्त भएको बताउनुभयो ।  उहाँले भन्नुभयो–‘‘हिमाल आरोहण, पदयात्रासहित साहसिक गतिविधिमार्फत सगरमाथा क्षेत्रले मुलुकको पर्यटनको विकास र विस्तार एवम् अन्ततः राष्ट्रिय अर्थतन्त्रमा पुर्‍याएको योगदान महत्वपूर्ण छ ।’’ राष्ट्रपति पौडेलले राजधानी र मधेशबाट सर्वोच्च शिखर सगरमाथाको काख अब धेरै टाढा नभएको देख्दा आफू अत्यन्तै खुशी भएको भन्दै अपर सगरमाथा मार्ग निर्माणका लागि भएका पहल र आफूले गरेको संघर्षको स्मरण गर्नुभयो । राष्ट्रपति पौडेलले सगरमाथाको काख मात्र नभई डोल्पाको दुनैदेखि पूर्वी पहाडमा समेत सडक पुगेको बताउनुभयो । उहाँले भन्नुभयो– ‘नुन, तेल लिन भारी बोकेर कैयौँ दिन हिँड्नुपर्ने हिजोको परिस्थितिबाट टाउकोको भारी बिसाउने अवस्था बहुदलीय लोकतन्त्रले ल्याएको हो । लोकतन्त्रले यो परिवर्तनलाई हामीले भुल्न हुँदैन् ।’’अब जनताको सेवामा लाग्नुपर्ने सुझावकार्यक्रमका विशिष्ट अतिथि रक्षा मन्त्री मानविर राईले जिल्लाको जनप्रतिनिधिका हैसियतले विकास निर्माणका काममा लागिपरेको बताउनुभयो । सोलुको पर्यटनको विकासमा खुम्बुसम्म सडकसमेत पुगेकाले सहज हुने उहाँको धारणा छ ।सो अवसरमा पूर्वमन्त्री तथा नेपाली काँग्रेसका केन्द्रीय सदस्य बलबहादुर केसीले अहिलेको सरकारले सम्भव भएसम्म जनताकै पक्षमा काम गरिरहेको बताउनु भयो । अनेकाैँ बाधा र चुनौतीका बावजुद पनि धेरै छोटो समयमा गाउँपालिकाले प्रशासनिक भवन बनाउन सफल भएकोमा प्रशंसा गर्दै पूर्वमन्त्री केसीले अब जनताको सेवामा लाग्नुपर्ने सुझाव दिनुभयो ।प्रशासकीय भवन उदघाटनका क्रममा नेचासल्यान गाउँपालिका अध्यक्ष धनजन राईले जनताका आवश्यकता धेरै भएकाले प्राथमिकताका आधारमा काम गरिरहेको बताउनुभयो । नेपाल सरकार, जिल्ला समन्वय समिति सोलुखुम्बु र गाउँपालिकाको संयुक्त लगानीमा तोकिएको समयभन्दा छिटो भवन निर्माण गरेको जानकारी दिनुभयो । उहाँका अनुसार तीन करोड ७२ लाख रुपियाँको लागतमा ५ तले सुविधा सम्पन्न भवन तयार भएको हो । गाउँपालिका उपाध्यक्ष विनाराईले राष्ट्रपति पौडेललगायतलाई स्वागत गर्दै जनताका आधारभूत आवश्यकता पूरा गर्ने दायित्व स्थानीय सरकारको भएकाले सोही अनुरुप काम गरिरहेको बताउनुभयो । कार्यक्रममा जिल्लाका विशिष्ट व्यक्तिहरुको उपस्थिती रहेको छ ।गत आर्थिक वर्ष २०८०-८१ को वैशाखमा सम्झौता गरी जेठ १६ बाट सुरु गरेको भवनको निर्माण कार्य २०८१ माघमा सम्पन्न भई निर्माण कम्पनी आरोन ओम बालाजी इआर रामेछापले गाउँपालिकालाई हस्तान्तरण गरेको थियो ।",
      "link": "https://gorkhapatraonline.com/news/148326",
      "image": "https://gorkhapatraonline.com/storage/media/261581/conversions/prez-1ff-original-thumb.jpg"
    },
    {
      "slug": "148304",
      "title": "पशु स्वास्थ्य शिविर : १३ सयको उपचार र औषधी वितरण",
      "timestamp": 1742774400000,
      "source": "gp",
      "content": "नवलपरासी पश्चिमस्थित सुनवल नगरपालिका वडा नम्बर ४ को विकट गाउँ मानिने महलपोखरीमा एक दिने पशु स्वास्थ्य शिविर सञ्चालन गरिएको छ ।",
      "longContent": "कल्पना खरेलनवलपरासी पश्चिम, चैत ११ गते । नवलपरासी पश्चिमस्थित सुनवल नगरपालिका वडा नम्बर ४ को विकट गाउँ मानिने महलपोखरीमा एकदिने पशु स्वास्थ्य शिविर सञ्चालन गरिएको छ । नगरपालिकाबाट करिब ११ किलोमिटर उत्तर पहाडी भेग पर्ने उक्त क्षेत्रमा बसोबास गर्ने ३५ घरका १३ सय ९१ पशुपंक्षीको उपचार तथा औषधी वितरण गरिएको सुनवल पशुसेवा शाखा प्रमुख मिश्रीप्रसाद खड्काले जानकारी दिनुभयो । चेकजाच गर्दा पशुपंक्षीमा बढी मात्रामा जुका, नाम्ले र माटे जस्ता आन्तरिक परजीवी भेटिएको थियो । शिविरमा पशुको गोबर परिश्रण, बन्ध्याकरण, आन्तरिक तथा बाह्य परजीवी परीक्षण गरी निदानसहितको औषधी वितरण र परामर्श सेवा दिइएको पशु क्वारेन्टाइन चेक पोष्ट महेशपुरका पशु सेवा प्राविधिक ठाकुरप्रसाद खड्काले जानकारी दिनुभयो ।यातायातको असुविधाका कारण वर्षैदेखि पशुपंक्षीमा रोग लाग्दा केही गर्न नसकेका किसानहरु सहज तरिकाले आफ्नै क्षेत्रमा पशुपंक्षीको उपचार भएकोमा हर्षित भएका छन् । ५१७ वटा बाख्रा, ८१ वटा गाई, ७५ वटा बङ्गुर र ७१८ वटा कुखुरालाई चेकजाँच गरी भिटामिन, डाइजेस्टिक पाउडर, जुका, नाम्ले र माटेको औषधी वितरण गरिएको नगरपालिकाको पशु डा. टोजनाथ ढकालले जानकारी दिनुभयो ।नगरपालिकाको आर्थिक वर्ष २०८१/०८२ को वार्षिक स्वीकृत कार्यक्रम अनुसार पशुसेवा सगँ सम्बन्धित कुनै पनि सेवा नपुगेका दुर्गम बस्तीमा उक्त शिविर सञ्चालन गरिएको हो ।",
      "link": "https://gorkhapatraonline.com/news/148304",
      "image": "https://gorkhapatraonline.com/storage/media/261469/conversions/cow-1-original-thumb.jpg"
    },
    {
      "slug": "148286",
      "title": "प्लाई उद्योग आगलागी : ३० घर जोखिममा",
      "timestamp": 1742774400000,
      "source": "gp",
      "content": "घोराही उपमहानगरपालिका–९ खैरास्थित साङ्ग्रिला प्लाई उद्योगमा आगगाली हुँदा करोडौँ रुपियाँको क्षति भएको छ । उक्त उद्योगमा विद्युत् सर्ट भएर आगलागी भएको हो ।",
      "longContent": "घोराही (दाङ), चैत ११ गते । घोराही उपमहानगरपालिका–९ खैरास्थित साङ्ग्रिला प्लाई उद्योगमा आगगाली हुँदा करोडौँ रुपियाँको क्षति भएको छ । उक्त उद्योगमा विद्युत् सर्ट भएर आगलागी भएको हो । जिल्ला प्रहरी कार्यालयका प्रहरी नायव उपरीक्षक चक्रबहादुर शाहका अनुसार आठ बिघा क्षेत्रफलमा रहेको सो उद्योगमा आगलागीका कारण उद्योग नजिकका ३० भन्दा बढी घर जोखिममा रहेका छन् । ती घरका सामान बाहिर निकाल्ने काम भइरहेको छ भने त्यहाँ बस्दै आएका नागरिकलाई सुरक्षित स्थानमा लगिएको उहाँले बताउनुभयो । आगलागीबाट प्लाई बनाउन प्रयोग हुने काठ, कच्चा पदार्थ, प्लाई बनाउने मेसिनलगायत सामग्री जलेर नष्ट भएको छ । उद्योगमा गएराति २ बजेदेखि लागेको आगो अझै निभाउन सकिएको छैन । अहिले घोराही, तुलसीपुर, लमही, गढवा र कपिलवस्तुबाट ल्याइएका दमकलको सहयोगमा आगो निभाउने काम भइरहेको छ । आगो निभाउन ठुलो सङ्ख्यामा नेपाल प्रहरी, सशस्त्र प्रहरी बल, नेपाली सेना तथा स्थानीयवासी खटिएका छन् । रासस",
      "link": "https://gorkhapatraonline.com/news/148286",
      "image": "https://gorkhapatraonline.com/storage/media/261452/conversions/Messenger_creation_396F1219-6A14-4942-B782-05F68C7BAB8F-original-thumb.jpg"
    },
    {
      "slug": "148284",
      "title": "कृषिबाट मासिक तीन लाख कमाउँदै अधिकारी",
      "timestamp": 1742774400000,
      "source": "gp",
      "content": "पढेलेखेकाले जागिर नै खानुपर्छ भन्ने सोचलाई चुनौती दिँदै तनहुँका एक युवक कृषि पेशामा रमाएका छन् । भानु नगरपालिका–१२ घलेछापका कुशलचन्द्र अधिकारी पढाई पूरा गरेर गाउँमै व्यवसायिक कृषि पेशा गरेर नाम र दाम दुबै कमाउन सफल हुनुहुन्छ ।",
      "longContent": "अमरराज नहर्कीतनहुँ, चैत ११ गते । पढेलेखेकाले जागिर नै खानुपर्छ भन्ने सोचलाई चुनौती दिँदै तनहुँका एक युवक कृषि पेशामा रमाएका छन् । भानु नगरपालिका–१२ घलेछापका कुशलचन्द्र अधिकारी पढाई पूरा गरेर गाउँमै व्यवसायिक कृषि पेशा गरेर नाम र दाम दुबै कमाउन सफल हुनुहुन्छ । कृषि पेशाबाट उहाँले मासिक तीन लाखभन्दा बढी आम्दानी गर्नुका साथै विभिन्न मानसम्मान पुरस्कार समेत पाउनुभएको छ । अधिकारीले २२ वर्षदेखि बाँझो रहेको जमिनको उपयोग गर्दै मिर्लुङ बहुउद्देश्यीय कृषि फार्म सञ्चालन गरिरहनु भएको छ । समाजशास्त्रमा स्नातकोत्तर गरेका कुशलले आफ्नो ६५ रोपनी र ६० हजार वार्षिक भाडा तिर्ने गरी दुई सय रोपनी क्षेत्रफलमा फार्म सञ्चालन गर्नुभएको छ । उहाँले उन्तत जातका गाई, भैंसी, बाख्रा र माछापालन गरिरहनुभएको छ । यसका साथै कडकनाथ कुखुरा, कालिज, मौरीपालन गर्नुभएको छ । वैदेशिक रोजगारीको क्रममा ३० वर्ष बहराइन बस्नु भएका बुवा राजेन्द्रको प्रेरणाले कृषि पेशामा लागेको उहाँले बताउनुभयो ।अधिकारीले भन्नुभयो, “विदेशमा गरिएको दुःख स्वदेशमा गर्नसके मनग्य आम्दानी गर्न सकिन्छ भनेर बुबाले प्रोत्साहन गर्नुभएकाले कृषि पेशा अपनाएको हुँ ।’’ उहाँको गोठमा २५ वटा गाईभैंसीमध्ये १२ वटा दुहुना मुर्रा जातका भैंसी र चार वटा जर्सी रहेको अधिकारीले जानकारी दिनुभयो । दैनिक ८० लिटर दुध उत्पादन गर्दै आएको र ४० लिटर दुध बिक्री गरिन्छ भने बाँकी ४० लिटर दुधबाट पनिर बनाएर बिक्री गर्ने गरेको अधिकारीले बताउनुभयो । भानु नगरपालिका–२ स्थित सशस्त्र प्रहरी गण मनकामना भानुले दुध तथा दुधजन्य पद्धार्थ खरिद गर्ने गरेकोले बिक्रीका लागि सहज भएको अधिकारी बताउनुभयो । उत्पादित पनिर प्रतिकिलो आठ सय रुपियाँ बिक्री गर्दै आएको अधिकारीले बताउनुभयो । यस्तै, घिउ र मह मानाको एक हजारमा बिक्री हुने गरेको छ । मासिक रुपमा १२ लाखको कृषि उत्पादन बिक्री गर्ने गरेको र मासिक तीन लाख रुपियाँ बचत हुने गरेको अधिकारीले जानकारी दिनुभयो । उहाँले ४० घार मौरी पाल्नुभएको छ । बाख्रा अनुसन्धान केन्द्र बन्दीपुरमार्फत बाख्रासम्बन्धी र व्यवसायिक किट विकास तथा मौरी विकास केन्द्र ललितपुरबाट  मौरीसम्बन्धी तालिम लिएर हेरचाह र दानापानीबारे सिकेकाले व्यवसाय सञ्चालन गरेको अधिकारीले बताउनुभयो । उहाँले ४० वटा वोयर बाख्रा पाल्नुभएको छ । पशु आहारका लागि एक सय ५० रोपनी जमिनमा सुपर नेपियर, सियोथ्री, मुलाटो, किम्बु, टाँकी, निवारो, रायोखनिया लगायतका घाँस लगाएको अधिकारीले बताउनुभयो  । कुशलले रैथाने प्रजातिका कुखुरापालन गरिहनुभएको छ । स्थानीय बजारमा कुखुराको माग धेरै भएकाले बिक्रीका लागि समस्या नपरेको उहाँले बताउनुभयो  । फार्ममा चार जना रोजगारी पाएको उहाँले बताउनुभयो । अधिकारीले युवा तथा खेलकुद मन्त्रालयबाट ‘राष्ट्रिय युवा प्रतिभाको सम्मान–२०७८’, गत वर्ष गण्डकी प्रदेशकै उत्कृष्ट कृषक पुरस्कार, भानु नगरपालिकाबाट उत्कृष्ट कृषक पुरस्कार–२०८० बाट सम्मानित हुुनु भएको छ । कृषि पेसाको सम्मानले काममा ऊर्जा थपिएको उनको भनाइ छ ।कृषि क्षेत्रमा लाग्ने युवालाई सरकारले व्यवसायमा टिकाउन उत्पादनमा आधारित अनुदान सीप सिकाउने र गोठमै निशुल्क औषधी र उपचारको व्यवस्था गर्नु पर्ने सुझाव अधिकारी दिनुहुन्छ ।",
      "link": "https://gorkhapatraonline.com/news/148284",
      "image": "https://gorkhapatraonline.com/storage/media/261437/conversions/kushalchandra-adhikari-(2)-original-thumb.jpg"
    },
    {
      "slug": "148273",
      "title": "‘क्षयरोगले शरीरका सबै अङ्गमा असर गर्छ’",
      "timestamp": 1742774400000,
      "source": "gp",
      "content": "नेपालमा क्षयरोग प्रमुख जनस्वास्थ्य समस्याका रुपमा रहेको छ । राष्ट्रिय क्षेयरोग केन्द्रका निर्देशक डा. श्रीराम तिवारीका अनुसार नेपालमा मृत्युको कारणमध्ये क्षयरोग १० औँ नम्बरमा पर्छ ।",
      "longContent": "काठमाडौं, चैत ११ गते । नेपालमा क्षयरोग प्रमुख जनस्वास्थ्य समस्याका रुपमा रहेको छ । राष्ट्रिय क्षेयरोग केन्द्रका निर्देशक डा. श्रीराम तिवारीका अनुसार नेपालमा मृत्युको कारणमध्ये क्षयरोग १० औँ नम्बरमा पर्छ । चिकित्सकका अनुसार क्षयरोग माइकोब्याक्टेरियम ट्युबरक्लोसिस नामक जीवाणुको सङ्क्रमणका कारण हुने सङ्क्रमणजन्य सरुवा रोग हो । छातीरोग विशेषज्ञ डा.नविनप्रकाश साहका अनुसार क्षयरोग श्वाप्रश्वासको माध्यमबाट सर्ने रोग हो ।क्षयरोगीले खोक्दा, हाछ्यु गर्दा कीटाणु निरोगी मानिसको सम्पर्कमा आएमा रोग सर्ने जोखिम हुने डा.साह बताउनुहुन्छ । क्षयरोगले शरीरका सबै अङ्गमा असर गर्ने साह बताउनुहुन्छ । क्षयरोगबाट ९० प्रतिशत फोक्सोलाई सङ्क्रमण गर्छ । अन्य अङ्गमा मुटुको बाहिरी झिल्लली, मासु, जोर्नी, मस्तिकमा पनि क्षयरोगले असर गर्ने उहाँ बताउनुहुन्छ । यो रोगले महिलाको डिम्बाननीमा असर गरेर बाझोपन निम्त्याउने डा.साहको भनाइ छ । उच्च जोखिम समूह अस्वस्थ्य जीवनशैली तथा खानपानका कारण पनि मानिसलाई क्षयरोगको सङ्क्रमण हुने खतरा बढ्छ । कुपोषण भएका, धुम्रपान तथा सुर्तीजन्य प्रदार्थको सेवन, मधुमेहका बिरामी, मद्यपान गर्ने मानिस, एचआईभी सङ्क्रमित, रोगप्रतिरोधात्मक क्षमता कम भएका मानिस क्षयरोगको उच्च जोखिम पर्दछन् । डा. साहका अनुसार तौल कम हुनु, खानामा रुचि कम हुनु, दुई हप्ताभन्दा बढी समय एकनासले खोकी लाग्नु, राति ज्वरो आउनु क्षयरोगका प्रमखु लक्षण हुन् । ४० प्रतिशतरोगी उपचार बाहिर नेपालमा ४० प्रतिशत अर्थात २७ हजार २२४ क्षयरोका बिरामी उपचारको दायरा बाहिर रहेको उल्लेख गरेको छ । सन् २०२३ मा विश्व स्वास्थ्य सङ्गठनले नेपालमा प्रत्येक वर्ष ६८ हजार नयाँ क्षयरोगका बिरामी थपिने र १६ बिरामीको हजारको मृत्यु हुने अनुमान गरेको थियो । केन्द्रका निर्देशन डा. तिवारीले नेपालमा अनुमानित बिरामीमध्ये ४० हजार ७७६ जना मात्र क्षयरोगका बिरामी उपचारको दायराभित्र आएको जानकारी दिनुभयो ।उहाँ भन्नुहुन्छ, “अनुमानित क्षयरोग प्रभावित बिरामी र उपचारको दायरामा आएका बिरामीको सङ्ख्यामा ठुलो अन्तर छ । हामीले ४० प्रतिशत क्षयरोगका बिरामीलाई उपचारको दायरामा ल्याउन सकिएको छैन ।” नेपालले सन् २०३० सम्म क्षयरोग महामारीबाट अन्त्य गर्ने र २०५० सम्म क्षयरोग मुक्त नेपालमा बनाउने लक्ष्य लिएको छ । क्षयरोगका बिरामीलाई उपचारको दायरामा ल्याउनु सबैभन्दा चुनौती रहेको अस्पतालमा छातीरोग विशेषज्ञ डा. साहको भनाइ छ । उहाँका अनुसार केन्द्रले उपचारको पहुँच वृद्धि गर्दै लगेको छ । हाल केन्द्रले छ हजार २४१ वटा डटकेन्द्रबाट क्षयरोगको निःशुल्क औषधी वितरण गर्दै आएको छ । क्षयरोगका बिरामीमध्ये ३९ प्रतिशत महिला र ६१ प्रतिशत पुरुष छन् । बिरामीमध्ये ७२ प्रतिशत फोक्सोको क्षयरोग, २८ प्रतिशत फोक्सो बाहिर अन्य अङ्गमा लाग्ने क्षयरोग पुष्टि भएको डा.तिवारीले जानकारी दिनुभयो । उपचारमा आएका क्षयरोगका बिरामीमध्ये ७५६ जना औषधी प्रतिरोधी रहेको तिवारी बताउनुहुन्छ । नेपालमा क्षयरोगको उपचार सरफलता दर ९२ प्रतिशत छ । डा. तिवारीका अनुसार नेपालभरी क्षयरोग उपचारका सेवाहरु ६२४१ स्वास्थ्यसंस्थाहरु र निदानका सेवाहरु ८०० वटा स्वास्थ्यसंस्थाहरुमा निःशुल्क उपलब्ध छन् । साथै क्षयरोगको द्रुत परीक्षण सेवाको पहुँच ६७ जिल्लाहरुका ११७ स्वास्थ्य संस्थाहरुमा पुगेको छ ।यो परीक्षणबाट क्षयरोग प्रभावित व्यक्तिहरुको औषधी प्रतिरोधको अवस्था थाहा पाउन सकिन्छ । औषधी प्रतिरोधी क्षयरोगका बिरामीहरुको उपचार सेवा २९ वटा उपचार केन्द्रहरु र ९८ उपचार उप– केन्द्रबाट प्रदान गर्दै आएको छ ।आज विश्व क्षयरोग दिवसयसैगरी, आज मार्च २४ तारिख । हरेक वर्ष आजकै दिन संसारभर विभिन्न कार्यक्रम आयोजना गरी अन्तर्राष्ट्रिय क्षयरोग दिवस मनाइन्छ । क्षयरोग रोगविरुद्ध जनचेतना जगाउने, सरल र सहज रुपमा उपचारको प्रबन्ध गर्ने, गराउने उद्देश्यका साथ यो दिवस मनाउने गरिएको छ । दिवसको यस वर्षको नारा  ‘हो, हामी क्षयरोग अन्त्य गर्न सक्छौं । लगानीको प्रतिबद्धता र सेवा प्रवाहको सुनिश्चतता, आजको आवश्यकता’ भन्ने तय गरिएको छ । यस दिवसले क्षयरोग महामारीको अन्त्यका लागि गरिएका प्रतिबद्धता, प्रयास, तथा उपलब्धीलाई सम्झिने अवसर समेत प्रदान गरेको छ । राष्ट्रिय क्षयरोग नियन्त्रण केन्द्रले दिवसका अवसरमा विभिन्न जनचेतनामूलक कार्यक्रमको आयोजना गर्ने तयारी गरेको छ । उक्त रोगका कारण नेपालमा हजारौँ मानिस प्रभावित भइरहेका छन् । विश्वव्यापी रुपमा क्षयरोग अन्त्यका लागि गरिएका हाम्रो साझा तथा सामूहिक सङ्कल्पमा केन्द्र कटिबद्ध रहेको जनाएको छ ।",
      "link": "https://gorkhapatraonline.com/news/148273",
      "image": "https://gorkhapatraonline.com/storage/media/261424/conversions/chhayarog-original-thumb.jpg"
    },
    {
      "slug": "148270",
      "title": "मूल्य नपाउँदा सुपारी किसान चिन्तित",
      "timestamp": 1742774400000,
      "source": "gp",
      "content": "उत्पादन घटिरहेको बेला मूल्य समेत घटेपछि मोरङका सुपारी किसान चिन्तित भएका छन् । गत वर्ष प्रतिकिलो ७० रुपियाँका दरले सुपारी बिक्री गरेका किसानले यो वर्ष प्रतिकिलो ५० रुपियाँ मात्र मूल्य पाएका छन् ।",
      "longContent": "हरिप्रसाद कोइरालाउर्लाबारी, चैत १० गते । उत्पादन घटिरहेको बेला मूल्य समेत घटेपछि मोरङका सुपारी किसान चिन्तित भएका छन् । गत वर्ष प्रतिकिलो ७० रुपियाँका दरले सुपारी बिक्री गरेका किसानले यो वर्ष प्रतिकिलो ५० रुपियाँ मात्र मूल्य पाएका छन् । दुई वर्षयता लगातार मूल्य बढेपछि मोरङमा धान खेत मास्दै सुपारी खेती गर्ने लहर चलेको थियो । उत्तरी मोरङको लेटाङ नगरपालिका, मिक्लाजुङ र केरावारी गाउँपालिकामा सुपारीको सघन खेती हुने गर्छ । १५ कठ्ठामा सुपारी खेती लगाउँदै आउनुभएका लेटाङ–६ का हरिप्रसाद धिमालले गत वर्ष १० कठ्ठामा लगाएको सुपारीबाठ दुई लाख ५० हजार रुपियाँ आम्दानि गरेको बताउनुभयो । तर यो वर्ष उत्पादन पनि घट्यो मूल्य पनि किलोमा २० रुपियाँ घट्यो । धिमालले लगातार दुई वर्ष उच्च मूल्य पाएपछि थप पाँच कठ्ठा क्षेत्रफलमा सुपारी खेती लगाउनुभएको छ ।सात कठ्ठामा सुपारी लगाउनुभएका सोही स्थानका भवानी आचार्यले दुई वर्ष अघि मात्र थप पाँच कठ्ठामा सुपारी लगाउनुभयो । तर यो वर्ष मूल्य नआएपछि आचार्य निरास हुनुहुन्छ । उहाँले भन्नुभयो, ‘‘प्रशोधन स्थलसम्म पुर्‍याउदा ६० रुपियाँ किलोमा बिक्री भएको पाइयो । बारीमा आउने ब्यापारीले ५० भन्दा लगाएनन् ।’’ लेटाङ –२ फडानीका खगेन्द्रराज भण्डारीले गत वर्ष सय बोट सुपारीबाट एक लाख ३० हजार रुपियाँ आम्दानी गर्नुभएको थियो । तर यो वर्ष ९० हजार रुपियाँमा ठेक्का लागेको उहाँको भनाइ छ । थोरै उत्पादन गर्ने किसानले अझ कम मूल्य पाएको मोरङको कानेपोखरी –७ का इन्द्रप्रसाद कोइरालाले बताउनुभयो । गत वर्ष प्रतिकिलो ६० रुपियाँमा सुपारी बिक्री गर्नुभएका कोइरालाले यो वर्ष ३५ रुपियाँ मात्र पाउनुभयो । गाउँ गाउँ पसेका सुपारी सङ्कलकले कहिले गाडीलाई लोड पुगेन भन्ने, कहिले अग्ला–अग्ला बोटबाट सुपारी झार्न जोखिम हुने भन्दै मूल्य दिँदैनन । किसानलाई सुपारी बिक्री गर्ने स्थानसम्म थाहा नहुँदा किसान अझ मारमा परेका छन् ।  महालक्ष्मी सुपारी प्रशोधन केन्द्र उर्लाबारी –३ मङ्गलबारेका सञ्चालक सरखानु साहले किसानले सिधै प्रशोधन केन्द्रमा ल्याई दिए प्रति किलो ६० रुपियाँमा खरिद गरिरहेको बताउनुभयो । यो वर्ष सुरुमा ३५/३६ रुपियाँमा खरिद गरेको सुपारी अहिले ६० रुपियाँमा खरिद गरिरहेको साहको भनाइ छ । स्थानीय सय जनालाई रोजगार दिएर प्रशोधन केन्द्र सञ्चालन गरिरहनुभएका साहले मूल्य केही तलमाथि भए पनि सुपारी बिक्री नहुने समस्या भने नहुने जानकारी दिनुभयो । यो वर्षदेखि सुपारी छोडाउने मेसिन समेत भित्र्याउनु भएका साहले गुट्काका लागि उसिनेर र अरु प्रयोगका लागि छोडाएर सुपारी प्रशोधन गरिहरनुभएको छ । वार्षिक ३० टन प्रशोधित सुपारी बिक्री गरिरहनुभएका साहले व्यापारीहरूको माग धान्न नसकिरहेको बताउनुभयो ।कृषि ज्ञान केन्द्र मोरङको तथ्याङ्क अनुसार मोरङमा पाँच वर्ष अघि ८२५ हेक्टरमा सुपारी खेती हुन्थ्यो । हाल नौ सय पाँच हेक्टरमा सुपारी खेती हुने गरेको छ । कृषि ज्ञान केन्द्र मोरङका प्रमुख दीपा देवले भन्नुभयो, ‘‘आगामी आर्थिक वर्षको अन्त्यमा क्षेत्रफल अझ बढ्ने देखिन्छ । २०८१ असार यता सुपारी लगाउने किसान र उत्पादन क्षेत्र बढेको छ ।’’उहाँका अनुसार मोरङमा आर्थिक वर्ष ०८१/०८२ मा दुई हजार ९४९ दशमलव ५४ मेट्रिक टन सुपारी उत्पादन भएको थियो । यो उत्पादन अघिल्लो आवको तुलनामा १ दशमलव ५४ मेट्रिक टनले बढी हो ।",
      "link": "https://gorkhapatraonline.com/news/148270",
      "image": "https://gorkhapatraonline.com/storage/media/261420/conversions/supari-kheti-original-thumb.jpg"
    },
    {
      "slug": "148267",
      "title": "नेपाल–भारत सिमाबाट २०३ जनाको उद्धार",
      "timestamp": 1742774400000,
      "source": "gp",
      "content": "बर्दिया जिल्लाको विभिन्न सिमानाकाबाट आर्थिक वर्ष २०८१/०८२ को फागुन अन्तिमसम्ममा दुई सय तीन जनाको उद्धार गरिएको छ । नेपाल–भारत सिमा क्षेत्रबाट जोखिमपूर्ण यात्रामा रहेका समयमा उनिहरुको उद्धार गरएको हो ।",
      "longContent": "ज्योति पन्थीबर्दिया, चैत ११ गते । बर्दिया जिल्लाको विभिन्न सिमानाकाबाट आर्थिक वर्ष २०८१/०८२ को फागुन अन्तिमसम्ममा दुई सय तीन जनाको उद्धार गरिएको छ । नेपाल–भारत सिमा क्षेत्रबाट जोखिमपूर्ण यात्रामा रहेका समयमा उनिहरुको उद्धार गरएको हो । मानव बेचबिखन नियन्त्रणका लागि काम गर्दै आएको माइती नेपालले बर्दियाको नेपाल–भारत सिमा क्षेत्रमा पर्ने बढैयाताल गाउँपालिका, गुलरिया नगरपालिका र मधुवन नगरपालिकाबाट जोखिमपूर्ण यात्रामा रहेका दुई सय तीन जनाको उद्धार गरेको जनाएको छ । माइती नेपालले नेपाल–भारत सिमा क्षेत्रबाट भारततर्फ जाँदै गरेका १८ वर्षभन्दा कम उमेरका एक सय ५५ जना बालिका र १८ वर्षभन्दा माथिका ४८ जना किशोरी तथा युवतीको उद्धार गरेको जनाएको छ । माइती नेपालले उद्धार गरेका मध्य सबैभन्दा बढी बढैयाताल गाउँपालिकाका ५६ जना रहेका छन् भने गुलरिया नगरपालिकाका १९, बासगढी नगरपालिकाका २३, मधुवन नगरपालिकाका आठ, बारबर्दिया नगरपालिकाको आठ, राजापुर नगरपालिकाको दुई, ठाकुरबाबा नगरपालिकाको दुई र गेरुवा गाउँपालिकाका चार जना रहेका छन् ।उद्धार गरिएका मध्य अधिकांशलाई पारिवारिक मिलन पश्चात उनिहरुको घर फिर्ता गरिएको र मानव बेचबिखनमा संलग्न दुई जनालाई मानव बेचबिखनअन्र्तगत रही मुद्दा दायर गरिएको माइती नेपाल बर्दियाका कार्यक्रम संयोजक गायत्री रिमालले बताउनुभयो । बर्दिया जिल्लाको सिमाबाट भारत जानेहरुले भारतको बंबई,दिल्ली र सिमला जस्ता ठुला सहरमा दलालहरुले किशोरीहरुलाई बिक्री गर्ने गरेको समेत संयोजनक रिमालले बताउनुभयो । सानो उमेरमा ललाई फकाई गरी घरेलु कामदारका रुपमा काम दिलाउने बहानमा, बिवाहको प्रलोभन र खुला सिमा भएका कारण दलालहरुले झुक्याएर सिमा पार गराउने गरेको र भारत पुर्याएपछि  बेचबिखनमा पर्ने गरेका कारण धेरै किशोरी र युवतीहरु जोखिममा पर्ने गरेकोे जिल्ला प्रहरी कार्यालय बर्दियाका प्रहरी उपरीक्षक केदार खनालले बताउनुभयो ।त्यसैगरी आर्थिक वर्ष २०८१/८२ को फागुन मसान्तसम्ममा बाके जिल्लाबाट ३० जनाको उद्धार गरिएको छ । बाँके जिल्लाबाट उद्धार गरिएको मध्य सुर्खेतका पाँच जना, कैलालीका तीन, काभ्रेपलाञ्चोकका एक, जाजरकोटका एक, दाङका एक, दार्चुलाका एक, सल्यानका दुई, दैलेखका दुई, कालिकोटका एक र एक जना भारतीय महिला रहेको माइती नेपालले जनाएको छ ।",
      "link": "https://gorkhapatraonline.com/news/148267",
      "image": "https://gorkhapatraonline.com/storage/media/261415/conversions/Balika-uddar-original-thumb.jpg"
    },
    {
      "slug": "148265",
      "title": "अनेमसंघ अछाममा नयाँ नेतृत्व",
      "timestamp": 1742774400000,
      "source": "gp",
      "content": "नेकपा (एमाले) को महिला भातृ सङ्गठन अखिल नेपाल महिला संघ (अनेमसंघ) अछाममा नयाँ नेतृत्व चयन गरिएको छ । सदरमुकाम मंगलसेनमा सम्पन्न नवौं अधिवेशनले भावना केसीको अध्यक्षतामा १५ सदस्यीय सर्वसम्मत नयाँ समिति चयन गरिएको हो ।",
      "longContent": "शिवराज ढुंगाना अछाम, चैत ११ गते । नेकपा (एमाले) को महिला भातृ सङ्गठन अखिल नेपाल महिला संघ (अनेमसंघ) अछाममा नयाँ नेतृत्व चयन गरिएको छ । सदरमुकाम मंगलसेनमा सम्पन्न नवौं अधिवेशनले भावना केसीको अध्यक्षतामा १५ सदस्यीय सर्वसम्मत नयाँ समिति चयन गरिएको हो । समितिको उपाध्यक्षमा मोतिसरा भण्डारी र देवसरा खड्का, सचिवमा पुन्ना कुँवर, सहसचिवमा इन्दु पाण्डे, कोषाध्यक्षमा निताकुमारी शाही चयन हुनुभएको छ । यस्तै समितिको सदस्यमा गोमा कामी, कविता रावल, सविता रावल, सरिता भण्डारी, भरुदेवी रावल, लक्ष्मीकुमारी बुढा, पशुपति साउँद, विन्दाकुमारी विक र सरिताकुमारी शाही चयन हुनुभएको छ । जिल्ला अधिवेशनमा एमाले केन्द्रीय सदस्य तथा अछाम १ का निवर्तमान प्रतिनिधिसभा सदस्य यज्ञबहादुर बोगटी, जिल्ला अध्यक्ष चन्द्र बोहरा लगायतले शुभकामना मन्तव्य राख्नुभएको थियो ।",
      "link": "https://gorkhapatraonline.com/news/148265",
      "image": "https://gorkhapatraonline.com/storage/media/261413/conversions/Anema-sangh-Achham-original-thumb.jpg"
    },
    {
      "slug": "148249",
      "title": "‘आर्थिक परिसूचकहरू सकारात्मक’",
      "timestamp": 1742774400000,
      "source": "gp",
      "content": "अर्थतन्त्र चलायमान हुन नसकेको सरोकारवालाको गुनासो कायमै रहेको समयमा अर्थ मन्त्रालयले भने अर्थतन्त्रका सूचकहरू सकारात्मक रहेको उल्लेख गरेको छ ।",
      "longContent": "गोरखापत्र समाचारदाताकाठमाडौँ, चैत ११ गते । अर्थतन्त्र चलायमान हुन नसकेको सरोकारवालाको गुनासो कायमै रहेको समयमा अर्थ मन्त्रालयले भने अर्थतन्त्रका सूचकहरू सकारात्मक रहेको उल्लेख गरेको छ । चालु आर्थिक वर्ष २०८१/८२ को माघसम्मको आर्थिक बुलेटिन आइतबार सार्वजनिक गर्दै मन्त्रालयले मुलुकका समष्टिगत आर्थिक परिसूचकहरू सकारात्मक रहेको दाबी गरेको हो । बुलेटिन अनुसार सरकारको राजस्व परिचालनमा सुधार हुँदै गएको छ । चालु आवको माघसम्म राजस्व परिचालन १३.३ प्रतिशत र कुल खर्च ९.९ प्रतिशतले बढेको बुलेटिनमा उल्लेख छ । राजस्व परिचालनतर्फ सरकारले माघसम्म छ खर्ब ४२ अर्ब ८५ करोड रुपियाँ सङ्कलन गरेको छ । जसमध्ये ८८ प्रतिशत कर राजस्व र १२ प्रतिशत गैरकर राजस्व रहेको छ । गत आवको माघसम्म सरकारले पाँच खर्ब ६७ अर्ब रुपियाँ राजस्व परिचालन गरेको थियो । समीक्षा अवधिमा सरकारले सात खर्ब ५४ अर्ब रुपियाँ खर्च गरेको छ । गत आवको सोही महिनासम्म सरकारले छ खर्ब ८६ अर्ब रुपियाँ खर्च गरेको थियो । कुल खर्चमध्ये चालु तर्फ ६९.२ प्रतिशत, पुँजीगततर्फ ९.१ प्रतिशत र वित्तीय व्यवस्थातर्फ २१.७ प्रतिशत खर्च भएको मन्त्रालयको तथ्याङ्क छ । पुँजीगततर्फ सरकारको खर्च ७.६ प्रतिशतले बढेको तथ्याङ्क मन्त्रालयले प्रस्तुत गरेको छ । करदाताको सङ्ख्या पनि उल्लेख्य वृद्धि भएको मन्त्रालयले जनाएको छ । माघसम्म चार लाख ३३ हजार करदाता थप भएर कुल करदाताको सङ्ख्या ६६ लाख ६० हजार पुगेको मन्त्रालयको तथ्याङ्क छ । कुल करदातामध्ये व्यक्तिगत स्थायी लेखा नम्बर लिने करदाताको सङ्ख्या ४६ लाख १२ हजार रहेको छ । त्यस्तै २० लाख १२ हजारले व्यावसायिक स्थायी लेखा नम्बर लिएका छन् । बाँकी करकट्टी गर्ने निकायले त्यस्तो नम्बर लिएका छन् । वैदेशिक सहायता प्रतिबद्धता पनि गत आवको माघको तुलनामा बढेर दुई खर्ब २१ अर्ब रुपियाँ रहेको छ । कुल प्रतिबद्धतामध्ये २५.५ प्रतिशत अंश अुनदानको रहेको छ भने ऋणको अंश ७४.५ प्रतिशत रहेको छ । गत आवको माघसम्म यस्तो प्रतिबद्धता केवल ८९ अर्ब ४९ करोड रुपियाँ थियो । अर्थतन्त्रको बाह्य क्षेत्रमा पनि क्रमिक सुधार आइरहेको तथ्य मन्त्रालयले प्रस्तुत गरेको छ । माघसम्म निर्यात ४६.५ प्रतिशतले बढ्दा आयात पनि १० प्रतिशतले बढेको छ । विपे्रषण आप्रवाह ७.३ प्रतिशतले बढ्दा श्रम स्वीकृति लिनेको सङ्ख्या १२ प्रतिशतले बढेको छ । त्यस्तै चालु खाता र शोधनान्तर स्थिति दुवै उच्च रूपमा बचतमा रहेको मन्त्रालयले जनाएको छ । वित्तीय क्षेत्रतर्फ निक्षेप सङ्कलन ३.८ प्रतिशतले बढ्दा कर्जा ५.६ प्रतिशतले विस्तार भएको छ । यद्यपि बैङ्कहरूको निष्क्रिय कर्जा वृद्धि भएको मन्त्रालयले जनाएको छ ।",
      "link": "https://gorkhapatraonline.com/news/148249",
      "image": "https://gorkhapatraonline.com/storage/media/261393/conversions/Finance-original-thumb.jpg"
    },
    {
      "slug": "148245",
      "title": "विवाहको उमेर बहस : मन्त्रीबाट दुई विकल्प प्रस्ताव",
      "timestamp": 1742774400000,
      "source": "gp",
      "content": "विवाहको उमेरबारे पछिल्लो समयमा सरकार र संसदीय समिति दुवैले बहस चलाइरहेका छन् । विवाहका लागि २० वर्ष हुनुपर्ने व्यवस्था कार्यान्वयनमा आएको ६ वर्षपछि नै उमेर पुनरवलोकनको बहस चलिरहेको छ ।",
      "longContent": "गोरखापत्र समाचारदाताकाठमाडौँ, चैत ११ गते ।  विवाहको उमेरबारे पछिल्लो समयमा सरकार र संसदीय समिति दुवैले बहस चलाइरहेका छन् । विवाहका लागि २० वर्ष हुनुपर्ने व्यवस्था कार्यान्वयनमा आएको ६ वर्षपछि नै उमेर पुनरवलोकनको बहस चलिरहेको छ । प्रतिनिधि सभाको कानुन न्याय तथा मानव अधिकार समितिले पछिल्लो पटक कारागारको स्थलगत अध्ययन प्रतिवेदनले हालको उमेर १८ वर्ष बनाउनुपर्ने सुझाएको छ । गठित केही कार्यदल र मुलुकी संहिता सुधारका लागि गठित कार्यदलले पनि विवाहको उमेर परिवर्तन गर्न सुझाएको छ । आइतबार प्रतिनिधि सभाकै कानुन समितिमा सरकारका दुई मन्त्रीले विवाहको उमेरबारे बहस भइरहेको र विभिन्न विकल्पमा छलफल जारी रहेको बताएका छन् । गृहमन्त्री रमेश लेखक र कानुन न्याय तथा संसदीय मामिलामन्त्री अजयकुमार चौरसियाले उमेरबारे बहस भइरहेको र निचोडमा नपुगेको बताउनुभएको छ । समितिमा गृहमन्त्री लेखकले सरकारले बालबालिकासम्बन्धी ऐन संशोधनको तयारीमा रहेको र त्यसमा विवाहको विषयमा छलफल जारी रहेको बताउनुभयो । उमेर २० वर्ष कायमै राख्दा कतिपय देशमा प्रचलनमा रहेको ‘रोमियो जुलियट ल’ लाई अभ्यासमा ल्याउन सकिने पनि धारणा राख्नुभयो । समितिमा लेखकले भन्नुभयो, “विवाहको उमेरका विषयमा अत्यन्त गम्भीरतापूर्वक सोच्न आवश्यक छ । हामी बालबालिकासम्बन्धी ऐन संशोधन तयारीमा छौँ । अहिले यो प्रक्रिया मन्त्रीपरिषद्मा विचाराधीन छ । त्यो संशोधन विधेयकमा विवाहको उमेर घटाउने हो कि भनेर हामी छलफलमा छौँ । अब हजुरहरूको धारणा पनि त्यस अनुकूल आएका हुनाले दुई उपाय छन् । एउटा विवाहको उमेर घटाउने कुरा छ, यसलाई १८ गरेर जाऔँ । अर्को अन्तर्राष्ट्रिय अभ्यासमा रोमियो जुलियट ल इन्ट्रोड्युस गर्ने कि भन्ने छ । धेरै ठाउँमा यसलाई एप्लाई गरिएको छ ।”मन्त्री लेखकले कारागारको भौतिक पूर्वाधार कमजोर र बन्दीको क्षमताभन्दा कम रहेको बताउनुभयो । उहाँले कैदीबन्दीले पाउने सिदाको रकम पनि समयानुकूल हुन नसकेको बताउनुभयो । हिरासत कक्षको अवस्थालाई पनि थप सुधार्नुपर्नेमा उहाँले जोड दिनुभयो । यस्तै कानुनमन्त्री चौरसियाले मुलुकी संहिता सुधारका लागि गठित कार्यदलले दिएको सुझावका आधारमा मन्त्रालयले पनि छलफल जारी राखेको बताउनुभयो । उहाँले कानुनलाई आवश्यकताका आधारमा समयानुकूल बनाउन सरकार तयार रहेको पनि बताउनुभयो । उहाँले भन्नुभयो, “कानुन संशोधनका विषयमा लामो समय छलफल चल्यो । १८ र २० वर्ष दुवैका बहस छन् । हामी कानुन मन्त्रालयमा राजनीतिक दलका प्रमुख सचेतक र सचेतक बोलाएर छलफल पनि गरेका थियौँ, उमेरबारे त्यहाँ पनि विवाद भयो । धेरै विवादित भएमा भोलि संसद्मा पनि विवाद भई पारित नहुन सक्छ । विकल्पमा विवाहको उमेर नपुग्दासम्म आ–आफ्ना परिवारसँग रहने विकल्पमा पनि छलफल गरेका छौँ । गृहमन्त्रीले भन्नुभयो, “रोमियो जुलियटको कुरा पनि छ । यस्तोमा उमेरको विषय निक्र्योल गर्नु पर्छ ।”समितिमा गृहसचिव गोकर्णमणि दुवाडीले कारागारको पूर्वाधार स्तरोन्नतिको आवश्यकता रहेको बताउनुभयो । दुवाडीले सुरक्षा व्यवस्थालाई थप सुदृढ पार्न पूर्वाधारसँगै जनशक्ति र स्रोतको पनि आवश्यकता रहेको बताउनुभयो । नेपाल प्रहरीका महानिरीक्षक दीपक थापाले प्रहरीको पूर्वाधारका लागि बजेट अभाव रहेको बताउनुभयो । अपराध अनुसन्धानलाई प्रहरीले गम्भीरतापूर्वक लिने थापाले बताउनुभयो ।",
      "link": "https://gorkhapatraonline.com/news/148245",
      "image": "https://gorkhapatraonline.com/storage/media/261389/conversions/married-original-thumb.jpg"
    },
    {
      "slug": "148243",
      "title": "पूर्वाधारमा लगानी, पर्यटक न्यून",
      "timestamp": 1742774400000,
      "source": "gp",
      "content": "धनकुटाको धनकुटा नगरपालिका–१ स्थित ओक्मालुङमा एक गुफा छ । नजिकै एक सानो छाँगो छ ।",
      "longContent": "कविराज घिमिरे हिले, चैत ११ गते । धनकुटाको धनकुटा नगरपालिका–१ स्थित ओक्मालुङमा एक गुफा छ । नजिकै एक सानो छाँगो छ । यी दुवै स्थानलाई प्रवर्धन गर्न भन्दै प्रदेश सरकारमार्फत धनकुटा नगरपालिकाले करिब एक करोड रुपियाँ खर्च गरेर पूर्वाधार निर्माण गर्‍यो । गुफासम्म पुग्न झोलुङ्गे पुल, सिँढी निर्माण गरिएको छ । गुफाभित्र पनि ठाउँ ठाउँमा सिँढी निर्माण गरी बत्ती जडान गरिएको छ । नजिकै रहेको छाँगोमा पौडी खेल्न पोखरी, चौतारी, शौचालयलगायत संरचना निर्माण गरिएको छ । यो क्षेत्रलाई धनकुटाको एक मुख्य पर्यटकीय गन्तव्य बनाई धेरैभन्दा धरै पर्यटक भित्र्याउन नगरपालिकाले लगानी गरेको थियो तर पालिकाको योजनाविपरीत अहिले यी स्थानमा निकै कम मात्र पर्यटक पुग्ने गरेका छन् । स्थानीय विराट राई पूर्वाधार निर्माण गरिए पनि पर्यटक आगमनको अवस्थामा सुधार हुन नसकेको बताउनु हुन्छ । “पहिले पहिले अलि अलि आउँथे, अहिले त त्यो पनि बन्द छ, पर्यटक नै आउँदैनन्,” राई भन्नुहुन्छ । पर्यटकको सहजताका लागि निर्माण गरिएका संरचना पर्यटक नपुग्दै भत्कने अवस्थामा छन् । वडा नम्बर १ कै हिले सिरानमा एउटा दर्शनटुप्पो (भ्यु टावर) पनि निर्माण गरिएको छ । त्यहाँको पनि अवस्था उस्तै छ । हिले पुग्ने पर्यटकसमेत त्यहाँ पुग्ने गरेका छैनन् । धनकुटा नगरपालिका–८ मा रहेको सामुदायिक वनमा करिब एक करोड ५० लाख रुपियाँभन्दा बढीको लागतमा विभिन्न संरचना निर्माण गरी चुलीवन पार्क बनाइएको छ । धनकुटा बजारसँगै जोडिएको भए पनि त्यहाँ पनि अशातीत पर्यटक पुग्ने गरेका छैनन् । धनकुटा नगरपालिका–२, मधुगङ्गाधाममा करिब तीन करोड ७० लाख रुपियाँको लागतमा विभिन्न संरचना तथा पूर्वाधार निर्माण गरिएको छ । मङ्सिरे पूर्णिमामा लाग्ने मेलामा बाहेक अरू समय त्यहाँ पनि कमै मात्र धार्मिक पर्यटक पुग्ने गरेका छन् । यी त केही उदाहरण मात्रै हुन् । धनकुटा नगरपालिका क्षेत्रमै यीबाहेक पर्यटन प्रवर्धनका लागि करोडौँ रुपियाँ खर्च गरिएको छ तर पर्यटक भित्रिन सकेका छैनन् । पर्यटन पूर्वाधार निर्माण गरिए पनि त्यसपछिका प्रचारप्रसारलगायत कार्य नगरिँदा पर्यटकको नजर पुग्न नसकेको पर्यटन अभियन्ता जीवनकुमार राई बताउनु हुन्छ । पूर्वाधार निर्माणसँगै प्रचारप्रसारलाई पनि जोड दिनुपर्नेमा त्यो हुन नसकेको उहाँको भनाइ छ । “पूर्वाधार त निर्माण भयो तर पूर्वाधारसँगै त्यसको प्रचारप्रसारका लागि गरिनुपर्ने काम हुन सकेनन् । त्यसले पर्यटकीय स्थलमा पर्यटकको नजर नपुगेको हो,” राई भन्नुहुन्छ । ती स्थानको प्रचारप्रसार हुन नसकेको धनकुटा नगरपालिकाका प्रमुख चिन्तन तामाङ स्विकार्नु हुन्छ । “हामीले पूर्वाधार निर्माण गरेका छौँ, जुन गर्नै पर्दथ्यो, अब प्रचारप्रसारमा जोड दिनु पर्छ । स्थानीयले अपनत्व ग्रहण गर्नु पर्छ, प्रचारप्रसारका लागि सबै लाग्नु पर्छ,” तामाङ भन्नुहुन्छ ।धनकुटा नगरपालिकाबाहेक अन्य स्थानीय तहमा पनि अवस्था उस्तै छ । धनकुटाको पाख्रिबास नगरपालिका–८ मा तीन करोडभन्दा बढी रकम खर्चिएर जलदेवी सिमसार निर्माण गरिएको छ तर त्यहाँ अहिले न सोचे जति पानी छ न पर्यटक पुग्ने गरेका छन् । काठमाडौँ महानगरपालिकाको सहयोगमा एक करोडभन्दा बढी रकममा पाख्रिबासकै सुन्तलेडाँडामा निर्माण गरिएको पूर्वाधार प्रयोगविहीन छन् । त्यहाँ मन्दिर, सिँढी र यलम्बरको सालिक निर्माण गरिएको छ । यता राम्चेडाँडामा निर्माण गरिएको दर्शनटुप्पोको अवस्था पनि उस्तै छ । ती क्षेत्रका पूर्वाधार प्रयोगमै नआई टुटफुट हुन थालेका छन् । अघिल्लो कार्यकालका जनप्रतिनिधिले अपायक स्थानमा पर्यटन पूर्वाधार निर्माण गराएका कारण समस्या आएको पाख्रिबास नगरपालिकाका प्रमुख ज्ञानबहादुर गुरुङ बताउनु हुन्छ तर स्थानीय भने अहिलेको सरकारले संरक्षण तथा प्रचारप्रसारमा चासो नदिएको गुनासो गर्छन् । धनकुटाको छथर जोरपाटीमा लाखौँ रुपियाँ खर्चिएर पटेकडाँडासम्म पुग्न निर्माण गरिएको सिँढीको अवस्था पनि उस्तै छ ।",
      "link": "https://gorkhapatraonline.com/news/148243",
      "image": "https://gorkhapatraonline.com/storage/media/261387/conversions/108274422_3999313180143967_8251440301282176719_n-original-thumb.jpg"
    },
    {
      "slug": "148240",
      "title": "गोरखापत्रकर्मी राई पुरस्कृत",
      "timestamp": 1742688000000,
      "source": "gp",
      "content": "चन्द्र न्यौपाने शान्तिराम कार्की स्मृति पत्रकारिता पुरस्कार २०८१ बाट गोरखापत्रकर्मी गार्डेन राई पुरस्कृत हुनुभएको छ । प्रेस चौतारी नेपालको १० औँ राष्ट्रिय महाधिवेशनको अवसरमा गोरखापत्रकर्मी राई आइतबार पुरस्कृत हुनुभएको हो ।",
      "longContent": "गार्डेन राईसोलु, चैत १० गते । चन्द्र न्यौपाने-शान्तिराम कार्की स्मृति पत्रकारिता पुरस्कार २०८१ बाट गोरखापत्रकर्मी गार्डेन राई पुरस्कृत हुनुभएको छ । प्रेस चौतारी नेपालको १० औँ राष्ट्रिय महाधिवेशनको अवसरमा गोरखापत्रकर्मी राई आइतबार पुरस्कृत हुनुभएको हो । दोसल्ला, सम्मानपत्र र १५ हजार नगद रुपियाँसहित पुरस्कृत हुनुभएको प्रेस चौतारी नेपालका केन्द्रीय महासचिव हिरामान लामाले जानकारी दिनुभयो । गोरखापत्रकर्मी राई २०६७ सालदेखी पत्रकारिता क्षेत्रमा आबद्ध हुनुहुन्छ । राई हाल प्रेस चौतारी नेपाल सोलुखुम्बुको अध्यक्ष, नेपाल पत्रकार महासङ्घ सोलुखुम्बुको उपाध्यक्ष र सोलु एफएमको स्टेसन म्यानेजर हुनुहुन्छ । गोरखापत्रकर्मी राईसँगै हदयचन्द्रसिंह प्रधान स्मृति पत्रकारिता पुरस्कारबाट मातृका पौडेल, अग्नि शिखा स्मृति पत्रकारिता पुरस्कारबाट हेमन्त पौडेल, डाक्टर शान्ति पाण्डे प्रेस चौतारी नेपाल राष्ट्रिय महिला पत्रकारिता पुरस्कारबाट शान्ति गुरुङ, वीरेन्द्रकुमार शाह क्रियाशील पत्रकारिता पुरस्कारबाट लालबाबु शेख, डेकेन्द्रथापा स्मृति पत्रकारिता पुरस्कारबाट टपेन्द्र कार्की काठमाडौँ र मालती केसी, सावित्रीदेवी पद्यलक्ष्मी बस्नेत स्मृति पत्रकारिता पुरस्कार उसा तामाङ र रोशनी कठेत र चन्द्र न्यौपाने  शान्तिराम कार्की स्मृति पत्रकारिता पुरस्कारबाट हरिस चन्द्र पुरस्कृत हुनुभएको प्रेस चौतारी नेपालले जनाएको छ ।",
      "link": "https://gorkhapatraonline.com/news/148240",
      "image": "https://gorkhapatraonline.com/storage/media/261383/conversions/Garden-original-thumb.jpg"
    },
    {
      "slug": "148238",
      "title": "संविधानमार्फत नै जनताका समस्या सम्बोधन हुने नेपाली कांग्रेसकाे  विश्वास",
      "timestamp": 1742688000000,
      "source": "gp",
      "content": "नेपाली कांग्रेसको केन्द्रीय कार्यसम्पादन समितिको बैठकले संविधानमार्फत नै जनताको समस्या, आवश्यकता र महत्वाकांक्षालाई सम्बोधन गर्न सकिने विश्वास व्यक्त गरेको छ ।",
      "longContent": "ललितपुर, चैत १० गते । नेपाली कांग्रेसको केन्द्रीय कार्यसम्पादन समितिको बैठकले संविधानमार्फत नै जनताको समस्या, आवश्यकता र महत्वाकांक्षालाई सम्बोधन गर्न सकिने विश्वास व्यक्त गरेको छ । पार्टी सभापति शेरबहादुर देउवाको अध्यक्षतामा बसेको बैठकले सो विश्वास व्यक्त  गरेको हो ।बैठकपछि सञ्चारकर्मीसँग कुरा गर्नुहुँदै प्रवक्ता डा. प्रकाशशरण महतले नेपाली कांग्रेस सार्वभौम नेपाली जनताद्वारा निर्वाचित संविधानसभाबाट बनेको संविधान कार्यान्वयनको पक्षमा रहने निर्णय गरेको बताउनुभयो । उहाँले भन्नुभयो, “नेपाली कांग्रेस पार्टीको कार्यसम्पादन समितिले सार्वभौम नेपाली जनताद्वारा निर्वाचित संविधानसभाबाट जुन गणतान्त्रिक सङ्घीय संविधान बनेको छ । यसप्रति पूर्ण प्रतिबद्धता जाहेर गर्‍यो  र यस सङ्घीय लोकतान्त्रिक संविधानमार्फत नै जनताको समस्या, आवश्यकता र महत्वाकांक्षालाई सम्बोधन गर्न सकिने विश्वास व्यक्त ग¥यो । यो निर्णय कार्यसम्पादन समितिको बैठकले गरेको छ ।”उहाँले बैठकमा स्वतन्त्र विद्यार्थी युनियन (स्ववियु) निर्वाचनमा नेविसङ्घ धेरै क्याम्पसहरुमा विजयी भएको तथा उनीहरुलाई बधाइ एवम् शुभकामना ज्ञापन गरिएको बताउनुभयो । उहाँले भन्नुभयो, “स्ववियु निर्वाचनमा नेपाल विद्यार्थी सङ्घ फेरि पनि ज्यादा क्याम्पसहरुमा जित्न सफल भएको र विजयी भएका नेविसङ्का उम्मेदवारलाई बधाइ, शुभकामना दिइएको छ ।”उहाँले समसामयिक राजनीतिका सन्दर्भमा नेताहरुले आ–आफ्नो दृृष्टिकोण राख्नुभएको भन्नुहुँदै संविधानको पक्षमा समग्र जनता उभिएको बताउनुभयो । उहाँले भन्नुभयो, “संविधानको खिलापमा कुरा उठीरहेको छ, त्यस सन्दर्भमा कुरा स्पष्ट गर्नुप¥यो नि । यसमा कुनै दुविधा छैन, नेपाली जनताले बनाएको संविधान हो । नेपाली जनताले नै निर्वाचित गरेको संसद छ । संसदले जे सम्बोधन गर्नुपर्छ, त्यो सार्वभौमसत्ता सम्पन्न छ । बाहिरबाट केही हुने कुरा छैन ।”सङ्घीय लोकतान्त्रिक गणतन्त्रप्रति पूर्ण प्रतिबद्धता नेपाली कांग्रेसले नेपालको संविधान र संविधानमा आधारित सङ्घीय लोकतान्त्रिक गणतन्त्रप्रति पूर्ण प्रतिबद्ध रहने दृढता व्यक्त गरेको छ ।आज बसेको कांग्रेस केन्द्रीय कार्यसम्पादन समितिको बैठकले संविधानको संरक्षण, सम्वर्द्धन र कार्यान्वयनमार्फत मुलुकलाई भ्रष्टाचारमुक्त र सुशासनयुक्त, सामाजिक विकृति र विसङ्गतिबाट मुक्त बनाउँदै जनताको निरन्तर प्रगतिको अपेक्षा र आवश्यकता सम्बोधन गर्न सकिन्छ विश्वास व्यक्त गरेको होे ।बैठकले यही विश्वास साथ अघि बढ्नु नै अहिलेको मुख्य राष्ट्रिय जिम्मेवारी ठान्दै यसका निम्ति आवश्यक अग्रसरता लिने निर्णय गरेको पार्टीका कार्यवाहक मुख्यसचिव डा प्रदीप पराजुलीले जानकारी दिनुभयो । सभापति शेरबहादुर देउवाको सभापतित्वमा बसेको बैठकमा महामन्त्री गगनकुमार थापाले विभिन्न प्रस्तावहरू प्रस्तुत गर्नुभएको उहाँले बताउनुभयो । जनसम्पर्क समितिमा दुई किसिमका सदस्यबैठकले पार्टीको विदेशस्थित जनसम्पर्क समितिमा कांग्रेसको क्रियाशील सदस्यता र जनसम्पर्क समितिको सदस्यता गरी दुई किसिमका सदस्य रहने व्यवस्था गरेको कार्यवाहक मुख्यसचिव डा पराजुलीले बताउनुभयो ।नेपाली जनसम्पर्क समितिको अध्यक्ष, पदाधिकारी वा सदस्य नेपाली जनसम्पर्क समितिको विधानमा व्यवस्था भएबमोजिम क्रियाशील सदस्य वा जनसम्पर्क समितिको सदस्यता प्राप्त गरेको सदस्यमध्येबाट चयन हुनसक्ने निर्णय गरिएको छ । उक्त व्यवस्थाअनुसार जनसम्पर्क समितिको सदस्यता प्राप्त गर्न गैरआवासीय नेपाली परिचयपत्र वा गैरआवासीय नेपाली नागरिकता प्राप्त गरेका व्यक्ति समेतलाई बाधा नपुग्ने निर्णय गरिएको छ ।यस्तै, जनसम्पर्क समितिको अध्यक्ष स्वतः महाधिवेशन प्रतिनिधि तथा महासमिति सदस्य हुने व्यवस्था हटाइएको छ । यो व्यवस्था लागू हुनुपूर्व क्रियाशील सदस्यता प्राप्त गरेका त्यस्ता नागरिकहरूको हकमा निजहरूले प्राप्त गरेको क्रियाशील सदस्यता जनसम्पर्क समितिको सदस्यतामा रूपान्तरित हुनेछ । साथै, निजले प्राप्त गरेको साविकको क्रियाशील सदस्यतालाई सोही अवधिदेखि पार्टीमा संलग्नताको निरन्तरतामा समेत गणना गरिने निर्णय भएको पराजुलीले जानकारी दिनुभयो । पार्टी केन्द्रीय कार्यसमितिले विदेशस्थित जनसम्पर्क समितिबाट केन्द्रीय महाधिवेशन प्रतिनिधि सङ्ख्या तोक्दा एउटा देशबाट बढीमा १४ जना र केन्द्रीय महासमिति सदस्य तोक्दा छ जनाभन्दा बढी तोक्न सक्ने व्यवस्था गरिएको छ ।महाधिवेशन प्रतिनिधि र महासमिति सदस्य हुन क्रियाशील सदस्यता अनिवार्यकांग्रेसले पार्टीको महाधिवेशन प्रतिनिधि तथा महासमिति सदस्य निर्वाचित हुन अनिवार्य क्रियाशील सदस्य हुनुपर्ने निर्णय गरेको छ । बैठकले पार्टीको नियमावलीमा आवश्यक संशोधनसमेत गरेको  छ । यसैगरी कांग्रेसले यही चैत ५ गते सम्पन्न स्ववियु निर्वाचनको प्रतिस्पर्धामा धेरै क्याम्पसमा विजय हासिल गरेर पहिलो स्थान हासिल गर्न सफल भएकामा नेपाल विद्यार्थी सङ्घलाई बधाई ज्ञापन गर्दै विजयी सम्पूर्ण विद्यार्थीलाई कुशलतापूर्वक जिम्मेवारी निर्वाह गर्न शुभकामना व्यक्त गरेको छ ।पार्टीले सिरहाको औरही गाउँपालिका–५ मा विष्णु महायज्ञ आयोजना गर्ने सन्दर्भमा स्थानीय दलित समुदायका दीपक मरिकको घर भत्काउने कार्य सामाजिक रूपमा निन्दनीय र कानुनी रूपमा दण्डनीय अपराध भएको उल्लेख गर्दै उक्त घटनाका दोषीमाथि कारबाहीको माग गरेको छ ।बैठकले नेपाली कांग्रेस (बिपी) को साधारण सदस्यतासमेत परित्याग गरी पार्टीमा समाहित हुनुभएका हरिबोल भट्टराई, पुष्पराज पराजुली, गोविन्द शर्मा पौडेललगायत १२ जनालाई पार्टीका विभिन्न पदमा गरिएको मनोनयनलाई अनुमोदन गरेको छ ।आजको बैठकमा सहमहामन्त्रीहरू फरमूल्लाह मन्सुर, महेन्द्र यादव र जीवन परियार तथा केन्द्रीय सदस्यहरू विमलेन्द्र निधि, अर्जुननरसिंह केसी, प्रवक्ता डा प्रकाशशरण महत, डा शेखर कोइराला, बलबहादुर केसी, ज्ञानेन्द्रबहादुर कार्की, डा नारायण खड्का, सुजाता कोइराला र एनपी साउँदले आ–आफ्नो धारणा व्यक्त गर्नुभएको थियो ।",
      "link": "https://gorkhapatraonline.com/news/148238",
      "image": "https://gorkhapatraonline.com/storage/media/261382/conversions/dr.-mahat1ff-original-thumb.jpg"
    },
    {
      "slug": "148237",
      "title": "बागलुङका ९९ पत्रकारको दुर्घटना बीमा",
      "timestamp": 1742688000000,
      "source": "gp",
      "content": "कार्यस्थलमा खटिने पत्रकार र सञ्चार माध्यमका कर्मचारीको दुर्घटना बीमा गरिएको छ । नेपाल पत्रकार महासंघ बागलुङले क्रियाशील पत्रकार, सञ्चार माध्यममा काम गर्ने सञ्चारकर्मी र कर्मचारी समेतको दुर्घटना बीमा गराएको हो ।",
      "longContent": "रामकृष्ण बोहराबागलुङ, चैत १० गते । कार्यस्थलमा खटिने पत्रकार र सञ्चार माध्यमका कर्मचारीको दुर्घटना बीमा गरिएको छ । नेपाल पत्रकार महासंघ बागलुङले क्रियाशील पत्रकार, सञ्चार माध्यममा काम गर्ने सञ्चारकर्मी र कर्मचारी समेतको दुर्घटना बीमा गराएको हो । महासंघले बागलुङ नगरपालिका २ को सहयोग र नेको इन्सोरेन्स कम्पनीको सहकार्यमा बीमा गरिएको हो । प्रतिव्यक्ति दुई लाख रुपियाँसम्मको दुर्घटना बीमास्वरुप उपचार खर्च पाउनेगरी बीमा गराइएको नेपाल पत्रकार महासंघ बागलुङ शाखाका अध्यक्ष राम थापा ‘अबिरल’ ले जानकारी दिनुभयो ।बागलुङ नगरपालिका २ का अध्यक्ष सुरज बोसेलले चालु वर्षको विपत जोखिम न्युनीकरण अभियानअन्तर्गत ९९ जना पत्रकारको दुर्घटना बीमा गराएका हुन् । ‘दैनिक रातदिन नभनी फिल्डमा खटिएका पत्रकारको जोखिम कम गर्ने र केही भएमा तत्काल उपचार गराउन सकिनेगरी बीमा गरिएको हो’ वडा अध्यक्ष सुरज बोसेलले भन्नुभयो, ‘यो सन्देशले अन्य क्षेत्रका जनप्रतिनिधि, स्थानीय सरकार समेतले आमनागरिक र पेशागत क्षेत्रका व्यक्तिको स्वास्थ्य र सुरक्षामा ध्यान दिनेछन् ।’ बासलेले यो अभियानलाई वडाले नियमित गर्ने समेत बताउनुभयो । पहिलो चरणमा दुई वर्षका लागि बीमा गरिएको हो । आइतबार महासंघका अध्यक्ष अबिरल, वडा अध्यक्ष सुरज बोसेल र नेको इन्सोरेन्स कम्पनी लिमिटेडकी शाखा प्रबन्धक अन्जिला श्रेष्ठले बीमा पोलिसी हस्तान्तरण गरेर अभियानको थालनी गर्नुभयो । श्रेष्ठले पत्रकारको बीमाले आमनागरिकलाई पनि सचेत बनाउने बताउनुभयो । गत मंसिर २८ गतेको अधिवेसनबाट निर्वाचित महासंघको बैठकले पत्रकारको दुर्घटना बीमा गर्ने निर्णय गरेको थिाये ।",
      "link": "https://gorkhapatraonline.com/news/148237",
      "image": "https://gorkhapatraonline.com/storage/media/261374/conversions/fnj-baglung-photo-original-thumb.jpg"
    }
  ]
}