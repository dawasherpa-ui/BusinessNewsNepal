{
  "date": "2025-09-13T03:39:57.428Z",
  "news": [
    {
      "slug": "171634",
      "title": "हिम्मत नहारेको निजी क्षेत्र",
      "timestamp": 1757721600000,
      "source": "gp",
      "content": "जेन जीको आह्वानमा भएको देशव्यापी आन्दोलनका क्रममा निजी क्षेत्रले अपूरणीय क्षति बेहोरेको छ । अर्बको आँकडामा भएको क्षतिका कारण अहिले उद्यमी व्यवसायी वेदनाको बाढीमा चुर्लुम्म डुबेका छन् तर पनि निजी क्षेत्रले हार मानेको छैन । त्यही बाढीबिच डुबुल्की मार्दै सुन्दर किनार भेट्ने हिम्मत निजी क्षेत्रले व्यक्त गरिरहेको छ । समृद्धिको सुन्दर सुदूर भेट्ने दीर्घकालीन यात्रामा अविचलित रहने प्रण निजी क्षेत्रको छ ।",
      "longContent": "काठमाडौँ, भदौ २८ गते । जेन जीको आह्वानमा भएको देशव्यापी आन्दोलनका क्रममा निजी क्षेत्रले अपूरणीय क्षति बेहोरेको छ । अर्बको आँकडामा भएको क्षतिका कारण अहिले उद्यमी व्यवसायी वेदनाको बाढीमा चुर्लुम्म डुबेका छन् तर पनि निजी क्षेत्रले हार मानेको छैन । त्यही बाढीबिच डुबुल्की मार्दै सुन्दर किनार भेट्ने हिम्मत निजी क्षेत्रले व्यक्त गरिरहेको छ । समृद्धिको सुन्दर सुदूर भेट्ने दीर्घकालीन यात्रामा अविचलित रहने प्रण निजी क्षेत्रको छ । सुशासन, भ्रष्टाचार नियन्त्रण, वाक् स्वतन्त्रता, मर्यादित रोजगारी, स्वरोजगारी, राजस्वको सदुपयोगलगायतका विषयमा नवयुवा पुस्ताले शान्तिपूर्ण आन्दोलनमार्फत सफलताको शिखर चुम्ने अपेक्षा राखेको थियो तर त्यसैलाई ढाल बनाएर कुत्सित मनसाय राख्नेले निजी उद्यम व्यवसाय तथा सार्वजनिक सम्पत्तिमाथि आक्रमण गरेको महसुस गरिएको छ । अकल्पनीय क्षति बेहोरेको चौधरी समूहका प्रबन्ध निर्देशक निर्वाण चौधरीले सामाजिक सञ्जालमा लेख्नुभएको छ, “युवाले जवाफदेहिता र परिवर्तनको सुनियतसहित युवाले सुरु गरेको शुभ आन्दोलनमा असामाजिक तत्व, गुन्डा र बाह्य शक्तिले घुसपैठ गरेर शान्तिपूर्ण आन्दोलनलाई हिंसा, लुटपाट र विनाशमा परिणत गरिदियो ।” उहाँ आफैँ पनि जेन जी पुस्तामा पर्नुहुन्छ । सिजी ग्रुपको काठमाडौँ सतुङ्गलस्थित सिजी डिजिटल पार्क जलाएर ध्वस्त पारिएको छ । ग्रुपका अध्यक्ष विनोद चौधरीको घरमा लुटपाट र आगजनी भएको छ । समूहकै अटो व्यवसायको थापाथलीस्थित सोरुममा राखिएका गाडीसहित जलाएर ध्वस्त बनाइएको छ ।चौधरीको बुझाइमा यो केवल सम्पत्तिमाथिको आक्रमण मात्र होइन, यो आशा, विश्वास र राष्ट्रका लागि महìवपूर्ण योगदान गर्नेमाथिकै आक्रमण थियो । मुलुकको अर्थतन्त्र ध्वस्त बनाएर खरानी घस्ने कसम खाएकाले गरेको उन्माद हो । यति हुँदाहुँदै पनि चौधरी ग्रुप पुनः उठ्ने प्रतिबद्धता छ, “हामी फेरि उठ्ने छौँ । यस विपत्तिबाट नयाँ शक्ति, विचार प्रणाली र नेपाली नागरिकप्रतिको अझ गहिरो प्रतिबद्धता जन्मने छ ।”नेपाल उद्योग वाणिज्य महासङ्घका पूर्वअध्यक्ष शेखर गोल्छाको निवास पनि यस्तै आक्रमणमा परेको थियो । तथापि आफ्नो परिवार निराश वा विचलित नभएको धारणा उहाँको छ । आशाको सञ्चार गर्दै उहाँ सञ्जालमा लेख्नुहुन्छ, “नयाँ पुस्ताले देखेको नयाँ सपना पूरा होस् । हामी पनि अझै सशक्त रूपमा रोजगारी सिर्जना गर्न र लगानी गर्न प्रतिबद्ध रहेको विश्वास दिलाउन चाहन्छु ।”अटो व्यवसायी ध्रुव थापा जेन जीको आवरणमा भएको आगजनीमा आफ्नो घर जलेको र टुलुटुलु हेर्न बाध्य हुनुभयो । आफ्ना दाजु विन्दु थापाको राजनीतिक प्रतिशोध साँधेर आफ्नो घर जलाइएको आकलन उहाँको छ । यसबाट आफ्नो सबै उत्साह जलेर खरानी भएको अभिव्यक्ति सार्वजनिक गर्नुभएको छ । उहाँको घरभित्रै रहनुभएकी एक सहयोगी महिलाको पनि घरसँगै जलेर ज्यान गएको छ । “कुनै राजनीतिक व्यक्ति भ्रष्ट वा तस्कर नहुँदा पनि मेरो घर कार्यालय तारोमा पारियो, जलेको घरको आगोसँगै मेरा सबै उत्साह पनि जलेर खरानी भइरहेका छन् । नेपालमै व्यवसाय गर्नु गल्ती नै गरिए छ कि भन्ने लागिरहेको छ,” उहाँले सामाजिक सञ्जालमा लेख्नुभएको छ । चौधरी, गोल्छा, थापा जस्तै दर्जनौँ उद्यमी व्यवसायीका निजी आवास, उद्यम व्यवसाय खरानी बनेका छन् । नेपाल होटेल तथा पर्यटन क्षेत्रमा मात्र २५ अर्ब रुपियाँको क्षति भएको छ । व्यवसायी मीनबहादुर गुरुङको भाटभटेनी सुपरमार्केटका ११ वटा स्टोर र बालुवाटारमा रहेको गोदाम तोडफोड र लुटपाटपछि भएको आगजनीबाट पूर्ण रूपमा क्षति भएको छ । अन्य नौ वटा स्टोरमा पनि तोडफोड र लुटपाट भएको छ । यति ठुलो क्षतिका बावजुत विज्ञप्ति मार्फत भाटभाटेनी सुपर स्टोरका सञ्चालक मीनबहादुर गुरुङले भन्नुभएको छ, “हाम्रो पसल ध्वस्त भए पनि, तपाईंहरूका साथले हामी अझ मजबुत महसुस गरिरहेका छौं । आशा हराएको छैन । भाटभटेनी फेरि उभिने छ । तपाईंहरूको साथमा, हामी भविष्यलाई अझ उज्यालो बनाउनेछौं ।”नेपाल उद्योग वाणिज्य महासङ्घका अध्यक्ष चन्द्रप्रसाद ढकालको नेतृत्वमा निर्माण भएको चन्द्रगिरि केबुलकार र गैँडाकोटको मौलाकालिका केबुलकारको बटम स्टेसनमा पनि तोडफोड र आगजनी भएको छ । यस्ता धेरै क्षतिको विवरण आउन बाँकी नै छ ।यस्तो विपत्को अवस्थामा उद्यमी व्यवसायीको छाता सङ्गठन नेपाल उद्योग वाणिज्य महासङ्घले शुक्रबार विज्ञप्ति जारी गर्दै यसरी व्यक्तिगत एवं व्यावसायिक सम्पत्तिमाथि भएका तोडफोडका घटनाको भत्र्सना गरेको छ । व्यावसायिक एवं व्यक्तिगत सम्पत्तिमाथि आगामी दिनमा आक्रमण नहुने सुनिश्चितका लागि महासङ्घले सबैको ध्यानाकर्षण गराएको छ । महासङ्घले आमसर्वसाधारण तथा उद्यमी व्यवसायीले निर्बाध रूपमा पेसा व्यवसाय गर्न पाउने सुनिश्चितका लागि सुरक्षा प्रदान गर्न आग्रह गरेको छ ।यसै गरी नेपाल उद्योग परिसङ्घले अप्ठ्यारोमा परेको मुलुकको अर्थतन्त्रलाई सबै मिलेर अगाडि बढाउने वातावरण बनाउनु सबैको कर्तव्य हुने स्पष्ट पारेको छ । नयाँ पुस्ताले चाहेको आकाङ्क्षालाई मूर्त रूप दिई मुलुकलाई नयाँ चरणमा प्रवेश गराउने कार्यमा आजैका दिनदेखि नै गम्भीर प्रयत्नशील बन्नुपर्ने र त्यसलाई सफल बनाउन निजी क्षेत्रले आफ्नोतर्फबाट सशक्त रूपमा प्रयत्न गर्ने प्रतिबद्धता बिहीबार साँझ सम्पन्न परिसङ्घको राष्ट्रिय परिषद् बैठकले गरेको हो ।परिसङ्घले लगानीकर्ता त्रसित भइरहने स्थिति भए त्यसको गम्भीर असर रोजगारीसँगै स्वदेशी एवं विदेशी लगानीमा पर्ने हुँदा निजी क्षेत्रलाई निर्बाध रूपमा उद्योग व्यवसाय गर्ने वातावरण बनाई सुरक्षाको प्रत्याभूति दिलाउन पनि आग्रह गरेको छ ।",
      "link": "https://gorkhapatraonline.com/news/171634",
      "image": "https://gorkhapatraonline.com/storage/media/302793/conversions/567-original-thumb.jpg"
    },
    {
      "slug": "171631",
      "title": "आउन थाले अत्यावश्यक वस्तु",
      "timestamp": 1757721600000,
      "source": "gp",
      "content": "जेन जी आन्दोलन र कफ्र्युका कारण अर्थ मन्त्रालयमातहत आन्तरिक राजस्व र भन्सार राजस्व सङ्कलन प्रभावित भएको छ । आन्तरिक राजस्व विभाग र कार्यालयहरू तथा भन्सार कार्यालयमा तोडफोड र आगजनीका कारण भएको क्षतिले राजस्व सङ्कलनका साथै आयातनिर्यात प्रभावित भएको थियो ।",
      "longContent": "गोरखापत्र समाचारदाताकाठमाडौँ, भदौ २८ गते । जेन जी आन्दोलन र कफ्र्युका कारण अर्थ मन्त्रालयमातहत आन्तरिक राजस्व र भन्सार राजस्व सङ्कलन प्रभावित भएको छ । आन्तरिक राजस्व विभाग र कार्यालयहरू तथा भन्सार कार्यालयमा तोडफोड र आगजनीका कारण भएको क्षतिले राजस्व सङ्कलनका साथै आयातनिर्यात प्रभावित भएको थियो । सो घटनामा १४ वटा आन्तरिक राजस्व कार्यालय तथा पाँच वटा भन्सार कार्यालयमा निकै क्षति भएको थियो । भन्सार विभाग अन्तर्गतको अनलाइन जाँचपास प्रणाली आसिकुडामा भने क्षति नभएका कारण काम गर्न सहज बनेको छ । आन्तरिक राजस्वका लागि भने कार्यालयहरूको सर्भर सम्पर्क बन्द रहेको बताइएको छ । भन्सार जाँचपास नहुँदा अत्यावश्यक वस्तुको आयातसमेत ठप्प भएकामा प्रायः सबै नाकाबाट शुक्रबारदेखि मालवस्तु आउन थालेका छन् ।विराटनगरबाट आयो ग्यासजेन जी आन्दोलनका क्रममा आंशिक क्षति भएको विराटनगर भन्सार कार्यालयले अत्यावश्यक सेवा अन्तर्गत पर्ने मालवस्तुको जाँचपास शुव्रmबारदेखि सुरु गरेको छ । भन्सार कार्यालयका प्रमुख भन्सार अधिकृत उमेश श्रेष्ठका अनुसार बुधबारपछि रोकिएको सेवा शुक्रबार एलपी ग्यास जाँचपास गरेर सुचारु गरिएको हो । यसै गरी कोशी प्रदेशकै मेची भन्सार कार्यालय काँकडभिट्टा पूर्ण रूपमा क्षतिग्रस्त भएकाले अहिले नै काम कसरी सुरु गर्ने भन्ने यकिन भइसकेको छैन । मेची भन्सार कार्यालयका अधिकृत एवं सूचना अधिकारी ईश्वरकुमार हुमागाईंका अनुसार काम सुरु गर्ने वातावरणको प्रतीक्षामा कुरिरहेको अवस्थामा छ । आन्तरिक राजस्व कार्यालय विराटनगर भने केन्द्रीय सर्भरसँग बिच्छेद रहेका कारण काम सुरु भएको छैन । कार्यालयका प्रमुख केशवकुमार उप्रेतीले केन्द्रीय सर्भरसँग जोडिएपछि काम सुरु गरिने छ तर कार्यालय पूर्ण रूपमा क्षति भएका कारण यसलाई ब्युँताउन समय भने अझै लाग्छ । आन्तरिक राजस्व विभागका अनुसार कोशीमा दमक, इटहरी, विराटनगर कार्यालयमा क्षति भएको छ । इलामको कार्यालयमा आंशिक क्षति भएको छ ।वीरगन्जबाट बिहीबारदेखि नैवीरगन्ज भन्सारबाट बिहीबारदेखि अत्यावश्यक वस्तुको जाँचपास सुरु भई मालसामान भित्रिन थालेको छ ।  भन्सार कार्यालयका प्रमुख भन्सार प्रशासक विष्णुप्रसाद ज्ञवालीका अनुसार मङ्गलबार र बुधबार दुई दिन राजस्व सङ्कलन ठप्प भए पनि बिहीबारदेखि अत्यावश्यक वस्तुको भन्सार जाँचपास सुरु भई मालसामान भित्रिन थालेको हो । खाद्यान्न, पेट्रोलियम पदार्थ, ग्यासका बुलेट र औषधीजन्य वस्तुको बिहीबार नै जाँचपास गरी केही सामान छुटेको र शुक्रबार पनि अत्यावश्यक वस्तु नै पठाइएको उहाँले बताउनुभयो । लुम्बिनीका दुवै नाका सुचारुभैरहवा र नेपालगन्ज भन्सार कार्यालयले शुक्रबारदेखि अत्यावश्यक वस्तुको आयात सुरु गरेका छन् । भैरहवा भन्सार कार्यालयका अनुसार शुक्रबारदेखि एलपी ग्यास, तरकारी तथा खाद्यान्नसहितका अत्यावश्यक सामग्री बोकेका गाडी भित्रिन थालेका छन् । प्रमुख भन्सार अधिकृत शिवलाल न्यौपानेले दुई/तीन दिनभित्र सम्पूर्ण प्रकारका मालसामानको आयातनिर्यात सुचारु हुने आशा गर्नुभयो ।सूचना अधिकारी नरेन्द्रकुमार चौधरीका अनुसार शुक्रबार चार वटा पेट्रोल गाडी, ३७ वटा ग्यास बुलेट र अन्य तरकारी तथा खाद्यान्नका गाडी भित्रिएका छन् । भैरहवा भन्सारले दैनिक सरदर ३० करोड रुपियाँ राजस्व सङ्कलन गर्ने गरे पनि विद्यमान असहज परिस्थितिका कारण तीन दिन पूर्ण रूपमा राजस्व सङ्कलन ठप्प भएको थियो । नेपालगन्जमा पनि शुक्रबारदेखि भन्सार प्रक्रिया सञ्चालनमा आएको छ । सूचना अधिकारी पवित्रकुमार खड्काका अनुसार शुक्रबार एकै दिन ९८ वटा गाडी भन्सार गरेर नेपालगन्ज पठाइएको छ । कैलाली आंशिक सञ्चालन कैलाली भन्सार कार्यालय आंशिक रूपमा सञ्चालनमा रहेको छ । कफ्र्यु र कार्यालयमा आगजनी भए पनि यस भन्सारबाट आयातनिर्यात भइरहेको छ । आगजनी हुनुभन्दा अगाडि पोस्टिङ भएका तर गन्तव्यतर्फ नगएका मालसामान छोड्ने कार्य भइरहेको भन्सार अधिकृत खिमप्रसाद अर्यालले जानकारी दिनुभयो । अर्यालका अनुसार भदौ २४ गते भएको आगजनीपछि पनि भारतबाट पेट्रोलियम पदार्थ आएको र राजस्व सङ्कलन भएको छ । थप पेट्रोलियम पदार्थ लिन गाडी गएका छन् । आइतबारदेखि पूर्ण रूपमा भन्सार सञ्चालन गर्ने तयारी छ । उता कञ्चनपुरको गड्डाचौकी भन्सार कार्यालय भने चार दिनदेखि बन्द छ । कफ्र्युका कारण गाडी चल्न नपाएकाले आयातनिर्यात रोकिएको प्रमुख भन्सार अधिकृत राजनबाबु काफ्लेले जानकारी दिनुभयो । उहाँले चार दिनमा करिब ५० लाख राजस्व गुमेको उल्लेख गर्नुभयो । (नवराज कट्टेल, विराटनगर/दीपक गौतम, पर्सा /लक्ष्मण पौडेल, भैरहवा/सिराज खान, नेपालगन्ज/ अविनाश चौधरी धनगढीको सहयोगमा)",
      "link": "https://gorkhapatraonline.com/news/171631",
      "image": "https://gorkhapatraonline.com/storage/media/302783/conversions/Abhaw-original-thumb.jpg"
    },
    {
      "slug": "171603",
      "title": "अझै एक साता शेयर कारोबार नहुने",
      "timestamp": 1757635200000,
      "source": "gp",
      "content": "जेनजी आन्दोलनका कारण यो साता तीन दिन कारोबार स्थगित गरिएको पुँजीबजार आगामी साताभर बन्द रहने जनाइएको छ ।",
      "longContent": "काठमाडौँ, भदौ २७ गते । जेनजी आन्दोलनका कारण यो साता तीन दिन कारोबार स्थगित गरिएको पुँजीबजार आगामी साताभर बन्द रहने जनाइएको छ ।नेपाल स्टक एक्सचेञ्ज (नेप्से)ले आज एक सूचना जारी गर्दै आगामी असोज २ गतेसम्म धितोपत्रको दोस्रो बजार कारोबार बन्द रहने जनाएको हो ।“धितोपत्रसम्बन्धी ऐन, २०६३ को दफा ९० उपदफा ९१० खण्ड ९घ० बमोजिम आज मिति २०८२ भदौ २७ गते नेपाल धितोपत्र बोर्डबाट स्वीकृति प्राप्त भएअनुसार मिति २०७२ भदौ २९ देखि मिति २०८२ असोज २ गतेसम्म धितोपत्रको दोस्रो बजार कारोबार बन्द रहने व्यहोरा सम्बन्धित सबैलाई सूचित गरिन्छ”, नेप्सेको सूचनामा भनिएको छ ।",
      "link": "https://gorkhapatraonline.com/news/171603",
      "image": "https://gorkhapatraonline.com/storage/media/302720/conversions/Nepesa-original-thumb.jpg"
    },
    {
      "slug": "171533",
      "title": "सुधार हुँदै शान्तिसुरक्षा",
      "timestamp": 1757635200000,
      "source": "gp",
      "content": "प्रशासनले मधेश प्रदेशको समग्र शान्तिसुरक्षाको अवस्था विश्लेषण गर्दा अवस्था सुधार हुँदै गए पनि पूर्ण रूपमा सहज भने भएको छैन । जिल्लाको आवश्यकता अनुसार स्थानीय प्रशासनले कफ्र्युको समय थपघट गर्दै आइरहेको छ ।",
      "longContent": "मधेश प्रदेश ब्युरो जनकपुरधाम, भदौ २७ गते । प्रशासनले मधेश प्रदेशको समग्र शान्तिसुरक्षाको अवस्था विश्लेषण गर्दा अवस्था सुधार हुँदै गए पनि पूर्ण रूपमा सहज भने भएको छैन । जिल्लाको आवश्यकता अनुसार स्थानीय प्रशासनले कफ्र्युको समय थपघट गर्दै आइरहेको छ । मधेश प्रदेशको राजधानी जनकपुरधाममा बिहीबार बजार पूर्ण रूपमा बन्द रहे पनि नगरक्षेत्रमा भिडभाड नगरी सर्वसाधारणको आवतजावत रहिरह्यो । नगरक्षेत्रमा आन्दोलनका क्रममा भएको आगजनी र तोडफोडका कारण उत्पन्न भएको फोहोर व्यवस्थापनमा स्थानीय सक्रिय देखिए । आगजनी तथा तोडफोड भएका कार्यालयमा कर्मचारीले बचेका सरसामान र आगजनीले खरानी बनेका सामग्रीको व्यवस्थापन गर्न लागेका छन् । बिहीबार मधेश प्रदेशको आठ वटै जिल्लामा सरकारी कार्यालयबाट प्रवाह हुने नियमित सेवा प्रवाह हुन सकेको छैन । धनुषा समाचारदाताका अनुसार बिहीबार धनुषा जिल्लाभरि बिहान ११ बजेदेखि बेलुकी ५ बजेसम्म स्थानीय प्रशासनले निषेधाज्ञा र बेलुकी ६ बजेपछि भदौ २७ गते बिहान छ बजेसम्मका लागि कफ्र्यु आदेश जारी गरेको छ । महोत्तरी समाचारदाता नागेन्द्र कर्ण र जलेश्वर समाचारदाता महेशकुमार दासका अनुसार महोत्तरीमा स्थानीय प्रशासनले केही खुकुलो गरेपछि जनजीवन समान्य बन्दै गएको छ । जिल्ला प्रशासन कार्यालय महोत्तरीले बिहीबार कफ्र्यु र निषेधाज्ञाको नयाँ तालिका सार्वजनिक गर्दै सर्वसाधारणलाई खुकलो गरेपछि जनजीवन सामान्य बन्दै गएको हो । बिहीबार बिहान ११:३० बजेदेखि साझ ७ बजेसम्म जिल्लाभरि निषेधाज्ञा लगाइएको थियो । शुक्रबार २७ गते बिहान ६:३० देखि ७ बजेसम्म निषेधाज्ञा रहने महोत्तरी प्रमुख जिल्ला अधिकारी नारायणप्रसाद रिसालले जारी गरेको आदेशमा उल्लेख गरिएको छ । एकै ठाउँमा पाँच जनाभन्दा बढी मानिस जम्मा नहुन, कफ्र्युको समय आवतजावत, भेला, जुलुस, प्रदर्शन, सभा, समूह बनाई हिँडडुल, बैठक वा घेराउ गर्न सख्त मनाही छ, जिल्ला प्रशासनको सूचनामा भनिएको छ । कल्याणपुर समाचारदाता विनय कर्णका अनुसार जिल्ला प्रशासन कार्यालय सप्तरीले कफ्र्युको आदेश केही खुकुलो पारेको छ । बिहीबार बसेको जिल्ला सुरक्षा समितिको बैठकले बिहान १० बजेदेखि ५ बजेसम्म र बेलुका ७ बजेदेखि शुक्रबार बिहान ६ बजेसम्मका लागि कफ्र्युको आदेश जारी गरेको हो । जिल्ला सुरक्षा समिति बैठकको निर्णय अनुसार बिहीबारदेखि अर्को आदेश नभएसम्म जिल्लाभरि तोकिएको सीमाभित्र कसैले आवतजावत गर्न, कुनै पनि प्रकारको भेला, जुलुस, प्रदर्शन, सभा, बैठक, घेराउ गर्न नपाउने गरी कफ्र्युको आदेश जारी गरिएको प्रमुख जिल्ला अधिकारी टुवराज पोखरेलले जानकारी दिनुभयो ।उहाँले भन्नुभयो, “आमसर्वसाधारणको आवश्यकतालाई ध्यानमा राख्दै केही खुकुलो बनाएका छौँ । यसको समीक्षा गर्दै शुक्रबार बिहान थप निर्णय गरिने छ ।” कफ्र्युको आदेश जारी भएपछि सदरमुकाम राजविराज दुई दिनदेखि सुनसान छ भने जिल्लाको अन्य स्थानमा पनि कुनै अप्रिय घटना भएको छैन । लहान समाचारदाता जीवछ यादवका अनुसार भदौ २४ गते जेनजीले गरेको आन्दोलनमा लहानस्थित आधा दर्जन सरकारी कार्यालयमा भएको तोडफोड र आगजनीबाट करोडौँको क्षति भएको छ । लहान नगरपालिका, घरेलु तथा साना उद्योग कार्यालय सिराहा लहान, यातायात व्यवस्था कार्यालय, नापी कार्यालय, मालपोत कार्यालय, डिभिजन वन कार्यालय, आन्तरिक राजस्व कार्यालय, कृषि विकास बैङ्क र खाद्य व्यवस्था व्यापार कम्पनी लिमिटेडमा यस्तो क्षति भएको हो । घरेलु तथा साना उद्योग कार्यालय सिराहा लहानमा अभिलेखको कुनै कागजसमेत नरहेको, बस्ने कुर्सी, पानी खाने गिलाससमेत आन्दोलनकारीले लिएर गएको र बाँकी रहेको दराज फर्निचरलगायतका सामग्रीसमेत  खरानी भएको कार्यालय प्रमुख किशोरीशरण यादवले बताउनुभयो । उहाँले सुनाउनुभयो, “अब कार्यालय कसरी सञ्चालन गर्न ठुलो समस्या भयो ।” घरेलु कार्यालयसँगै जोडिएर रहेको लहान नगरपालिका डिभिजन वन कार्यालय लहान–७, दुर्गामन्दिरनजिक रहेको आन्तरिक राजस्व कार्यालय र लहान–८ मा यातायात कार्यालयमा भएको क्षतिबारे यकिन भएको छैन । लहान–१ मा रहेको खाद्य व्यवस्था व्यापार कम्पनी लिमिटेडको गोदाममा रहेको हजारौँ बोरा चामल र चिनी गोदामको ताला तोडेर आन्दोलनकारीले लगेका छन् । जिल्ला ट्राफिक कार्यालय लहान र इलाका प्रहरी कार्यालयलगायतको भौतिक क्षतिबारे अहिले यकिन नभएको इलाका प्रशासन कार्यालय लहानका अधिकृत सन्तोष रायले बताउनुभयो । यसै गरी गोलबजार नगरपालिका, सिराहा नगरपालिका र कल्याणपुर नगरपालिकासमेत तोडफोड र आगजनीबाट भएको क्षति उल्लेखनीय रहेको यसको क्षतिबारे यकिन हुन नसकेको प्रमुख जिल्ला अधिकारी वसन्त अधिकारीले बताउनुभयो । २०६३ साल मधेश आन्दोलनमा भएको क्षतिपूर्ति गर्न र कार्यालयको कागजात मिलाउन निकै समय लाग्दा स्थानीय जनताले नै खेपेको सास्ती फेरि भोग्नुपर्ने देखिएको छ ।  सर्लाही समाचारदाता जर्नाजन खत्रीका अनुसार सर्लाहीमा बुधबार बिहानदेखि जारी भएको कफ्र्यु आदेशलाई क्रमबद्ध खुकुलो बनाउँदै लैजाने निर्णय गरिएको छ । बिहीबार दिउँसो सम्पन्न जिल्ला सुरक्षा समितिको बैठकले पछिल्लो सुरक्षा परिस्थितिका आधारमा नागरिकको जनधनको सुरक्षाका लागि जिल्लाभर जारी गरिएको कफ्र्यु आदेशलाई खुकुलो पार्दै लैजाने निर्णय गरेको हो । बैठकले सदरमुकाम मलङ्गवामा भने शुव्रmबार राति ८ बजेसम्म नै पूर्वमा झिम नदी, पश्चिममा बागमती नहर, उत्तरमा सशस्त्र प्रहरी गण र दक्षिणमा नेपाल–भारत सीमाभित्र कफ्र्युलाई निरन्तरता दिने निर्णय गरेको छ । सदरमुकाम मलङ्गवाबाहेक अन्य ठाउँमा शुक्रबार बिहान ५ बजेदेखि अर्को आदेश नहुँदासम्म कफ्र्यु हटाएर निषेधाज्ञा जारी गर्ने निर्णय भएको प्रमुख जिल्ला अधिकारी तुलसीबहादुर श्रेष्ठले जानकारी दिनुभयो । सिडिओ श्रेष्ठका अनुसार अत्यावश्यक कार्यका लागि बिहान ५ बजेदेखि ९ बजेसम्म र बेलुका ५ बजेदेखि ७:३० बजेसम्म आवतजावत खुला गर्ने निर्णय गरिएको छ । ‘जेनजी’ पुस्ताको प्रदर्शन रोकिएसँगै बुधबारदेखि नै जिल्लाको अवस्था सामान्य छ । बजार र यातायात सञ्चालनमा नआउँदा भने स्थानीयलाई समस्या परेको छ । बैङ्क तथा वित्तीय संस्थासमेत बन्द रहँदा सेवाग्राहीलाई मार परेको छ । आगलागीबाट ठुलो क्षति बेहोरेका यहाँका लालबन्दी, हरिवन, बागमती, ईश्वरपुर, हरिपुरलगायत पालिका र वडा कार्यालयले तत्काल सेवा सञ्चालन हुन नसक्ने सूचना जारी गरेका छन् । आगलागीबाट पालिकाको भवन, सवारीसाधन र उपकरण नष्ट भएकाले केकसरी सेवा सूचारु गर्ने भन्ने अन्योल रहेको जनप्रतिनिधिले बताएका छन् । जिल्लामा कफ्र्यू आदेश जारी नै रहेकाले आगलागी तथा तोडफोड नभएका सरकारी कार्यालय तथा निकाय पनि सञ्चालनबारे अन्योलता नै रहेको छ । जिल्लाका सुरक्षा निकाय तत्काल सुरक्षा प्रबन्ध मिलाउनमा नै ब्यस्त रहेका छन् । बुधबार बिहानैदेखि यहाँको सडक, बजारमा नेपाली सेना तैनाथ भएर सुरक्षा प्रदान गरिरहेका छन् । चन्द्रपुर समाचारदाता प्रवीणकुमार शर्माका मङ्गलबार जेनजी आन्दोलनका नाममा भएको तोडफोड, आगजनी र हिंसात्मक घटनापछि भयावह भएको रौतहटको अवस्था बिहीबारदेखि सामान्य बन्दै गएको छ । जिल्ला  प्रशासन कार्यालय रौतहटले बिहीबार सूचना जारी गर्दै भदौ २४ गतेदेखि जिल्लाभरि लगाइएको कफ्र्युको कारणले आमसर्वसाधारणको दैनिक जनजीवनमा परेको असरलाई ध्यानमा राखी भदौ २६ गते साँझ ५ बजे देखि ७ बजेसम्म दुई घण्टाका लागि दैनिक खाद्यान्न सामग्रीलगायत दैनिक जनजीवनसँग सम्बन्धित अत्यावश्यक सेवा सञ्चालनका लागि कफ्र्यु हटाइएको जनाएको छ । उक्त समयमा अनावश्यक भिड जम्मा हुन तथा प्रदर्शन गर्न पूर्ण रूपमा निषेध गरिएको जिल्ला प्रशासन कार्यालय रौतहटका प्रमुख जिल्ला अधिकारी बिनोदकुमार खड्काले जानकारी दिनुभयो ।कलैया समाचारदाता शिवशङ्कर मिश्रका अनुसार बारा जिल्लामा लागु गरिएको निषेधाज्ञा र कफ्र्यु हटाइएपछि जिल्लामा नागरिकको जनजीवन सहज बन्दै गएको छ । यद्यपि जिल्ला प्रशासन कार्यालय बाराले जारी गरेको सूचना अनुसार शान्ति सुरक्षा र विपत् व्यवस्थापनबाहेकका नियमित प्रशासनिक सेवा भने भदौ २७ गतेसम्म बन्द रहने जनाएको छ ।जिल्ला प्रशासन कार्यालयका प्रमुख जिल्ला अधिकारी (प्रजिअ) प्रकाश पौडेलद्वारा जारी विज्ञप्तिमा सेवा बन्दका कारण सेवाग्राहीलाई पर्न सक्ने असुविधाप्रति क्षमा मागिएको छ, साथै उहाँले जिल्लाभर निषेधित क्षेत्र वा कफ्र्युको अवस्था नरहेको स्पष्ट पार्नुभएको छ । स्थानीय प्रशासनले अवस्था सामान्य बन्दै गएकाले सेवा चाँडै नियमित गरिने जनाउँदै नागरिकलाई संयमित र सहकार्यपूर्ण ढङ्गले अघि बढ्न आग्रह गर्नुभएको छ ।",
      "link": "https://gorkhapatraonline.com/news/171533",
      "image": "https://gorkhapatraonline.com/storage/media/302633/conversions/malangwa-photo-original-thumb.jpg"
    },
    {
      "slug": "171532",
      "title": "भागेका कैदी नियन्त्रणमा कारागारमा सेनाको कमान्ड",
      "timestamp": 1757635200000,
      "source": "gp",
      "content": "जेनजीले गरेको आन्दोलनको गलत फाइदा उठाउँदै पूर्वी नेपालको विभिन्न कारागारबाट भागेका र भाग्ने प्रयास गरेका कैदीबन्दीलाई नेपाली सेनाले नियन्त्रणमा लिएर पुनः कारागारमा बुझाइएको छ ।",
      "longContent": "सचिन पोख्रेलविराटनगर, भदौ २७ गते । जेनजीले गरेको आन्दोलनको गलत फाइदा उठाउँदै पूर्वी नेपालको विभिन्न कारागारबाट भागेका र भाग्ने प्रयास गरेका कैदीबन्दीलाई नेपाली सेनाले नियन्त्रणमा लिएर पुनः कारागारमा बुझाइएको छ । सुनसरीको झुम्कास्थित कारागार तोडेर भागेका कैदीबन्दीलाई नेपाली सेनाको पूर्वी पृतना हेड क्वाटर र भगवती दल गणको सक्रियतामा नियन्त्रणमा लिएर पुनः कारागार प्रशासनलाई बुझाइएको हो । सेनाका अनुसार कारागारबाट भागेका एक हजार ७९९ कैदीबन्दीमध्ये ३०१ जनालाई सुनसरीको रामधुनी जङ्गल क्षेत्र, झुम्का बजार, विराटनगरलगायतका स्थानबाट नियन्त्रणमा लिइएको थियो । अन्यको खोजी भइरहेको पनि सेनाले जनाएको छ । हाल कारागार परिसरमा नेपाली सेनाले सुरक्षा दिइरहेको छ । कैदीबन्दीले ताला फोडेर भाग्ने प्रयास गरेको जानकारी पाएलगत्तै सुरक्षाकर्मीको थप टोली परिचालन गरी कारागारपरिसरको सुरक्षा व्यवस्था कडा पारिएको छ । मोरङ कारागारमा हाल एक हजारभन्दा बढी कैदीबन्दी रहेका छन् । यसैबिच विराटनगर महानगरपालिका–३ मा रहेको बाल सुधारगृहबाट भागेका १५६ बाल बिज्याइँकर्तालाई पनि सुरक्षाकर्मीको टोलीले नियन्त्रणमा लिएको छ । जिल्ला प्रहरी कार्यालय मोरङका अनुसार सुधारगृहमा रहेका कुल २५५ जनामध्ये करिब ५१ जना नभागी भित्रै बसेका थिए । बाल सुधारगृहको क्षमता ५० जनाको मात्र भए पनि हाल त्यहाँ २५५ जनालाई राखिएको छ । जसमध्ये १२४ जना १८ वर्ष नाघिसकेका छन् । भागेका केही बाल बिज्याइँकर्ताले भने होटेलमा गएर अब हामी नै सेना हो भन्दै धम्क्याएर खाने कुरा खाएका थिए । केहीले हातबाट फोनसमेत खोसेर भागेका थिए ।आफैँ फर्के अठचालिस कैदीबन्दी इनरुवा समाचारदाता जयकृष्ण यादवका अनुसार सुनसरीको झुम्का कारागार कार्यालयको मूल गेटबाटै भागेका कैदीबन्दीमध्ये ४८ जना आफैँ फर्केका छन् । झुम्का कारागार कार्यालयबाट मङ्गलबार मध्यरातमा धम्की र आगजनीको त्रास देखाएर मुख्य गेटबाट भागेका कैदीबन्दीमध्ये विभिन्न ठाउँबाट बिहीबारसम्ममा ४८ जना आफैँ फर्केर आएको कारागारका जेलर सुभाष लामिछानेले जानकारी दिनुभयो ।फर्केर आएकासहित बिहीबार २७५ जना कैदीबन्दी कारागारमा रहेका छन् । मङ्गलबारअघि कारागारमा एक हजार ७९९ जना कैदीबन्दी थिए । आफैँ फर्की आएका कैदीबन्दीलाई भित्र राख्ने काम भइरहेको र आउने क्रम जारी रहेको समेत लामिछानेले जानकारी दिनुभएको छ । झुम्का आसपासका १६ जनाले बुधबार आत्मसमर्पणसहित फिर्ता आएको र बिहीबार ३२ जना कारागार कार्यालयमा आएको बताउनुभयो । उहाँका अनुसार पुरुष मात्रै राखिने देशकै दोस्रो ठुलो कारागार भएकाले फर्किने सबै पुरुष रहेको जेलर लामिछानेले जानकारी दिनुभयो । इन्सेकद्वारा कारागार अनुगमन यसैबिच अनौपचारिक क्षेत्र सेवा केन्द्र (इन्सेक) सुनसरी र प्रदेश कार्यालय विराटनगरले अनुगमन गरेको छ । इन्सेक प्रदेश कार्यालय विराटनगरका प्रमुख मनोहर पोखरेल र सुनसरी प्रतिनिधि जयकृष्ण यादवले कारागारको अनुगमन गर्नुहुँदै जेलरसँग अवस्थाबारे जानकारी लिनुभएको छ । जेलरले मानवीय र भौतिक क्षति हुने देखिएकाले सुरुमा नेपाल प्रहरी तथा सशस्त्र प्रहरी पछि आएको नेपाली सेनाले समेत कैदीबन्दीलाई गेटबाटै भाग्न दिएको जानकारी दिनुभयो । अवस्था काबुबाहिर गएकाले अवस्थाको विश्लेषण गरेर भाग्न दिएको बताउनुभयो । ओखलढुङ्गा कारागार सामान्य अवस्थामाओखलढुङ्गा समाचारदाताका अनुसार ओखलढुङ्गाको कारागार भने सुरक्षित रहेको छ । प्रमुख जिल्ला अधिकारी मेखबहादुर मग्रातीका अनुसार कैदीबन्दीले बुधबार सामान्य विरोध गरेका भए पनि सम्झाइबुम्झाई स्थिति सामान्य पारिएको छ । उहाँका अनुसार ३० जनाको क्षमता रहेको कारागारमा हाल ७७ जना कैदीबन्दी छन् । ५९ जना कैदी र १८ जना बन्दी छन् । तीमध्ये महिला कैदी सात जना छन् । कारागारको सुरक्षा हाल नेपाल प्रहरी र नेपाली सेनाले गरिरहेको छ । यसैबिच यहाँ बिहान ११ बजेदेखि साँझ ५ बजेसम्मका लागि निषेघाज्ञा जारी गरिएको छ । जिल्लाभर सबै प्रकारका सभा, जुलुस, प्रदर्शन, नाराबाजी र कोणसभामाथि निषेधाज्ञा लागु गरिएको प्रजिअ मग्रातीले जानकरी दिनुुभयो । बयान्नब्बे थुनुवा भागेआन्दोलनकारी झापाका प्रहरी कार्यालयलाई नियन्त्रणमा लिएर विभिन्न इलाका प्रहरी कार्यालयमा रहेका ९२ जना थुनुवालाई भगाएको जिल्ला प्रहरी कार्यालय झापाले जनाएको छ । प्रहरीका अनुसार आन्दोलनकारीले गम्भीर, जघन्य प्रकृतिका साथै अन्य अपराधमा संलग्न रही अनुसन्धानमा रहेका थुनुवालाई जबरजस्ती भगाएको उल्लेख गरेको छ । बिहीबार जिल्ला प्रहरी कार्यालय झापाले पत्रकारलाई उपलब्ध गराएको विवरण अनुसार इलाका प्रहरी कार्यालय दमकबाट ५१ जना, अनारमनीबाट ३६ जना र झिलझिलेबाट पाँच जना गरी जम्मा ९२ जना फरार भएका छन् । फरार हुनेमा हत्या, डकैती, लागुऔषध कारोबार जस्ता अपराधमा संलग्न रहेको प्रहरीले जनाएको छ ।",
      "link": "https://gorkhapatraonline.com/news/171532",
      "image": "https://gorkhapatraonline.com/storage/media/302632/conversions/1212-original-thumb.jpg"
    },
    {
      "slug": "171506",
      "title": "खुले बैङ्क",
      "timestamp": 1757635200000,
      "source": "gp",
      "content": "जेन जी प्रदर्शनका कारण सोमबारदेखि बुधबार (भदौ २३ देखि २५ गते) सम्म बन्द रहेका बैङ्क तथा वित्तीय संस्था बिहीबारदेखि सञ्चालनमा आएका छन् । प्रदर्शनपछि तोडफोड र आगजनीका घटना बढेपछि बैङ्क तथा वित्तीय संस्थाले कार्यालय खोलेर कारोबार गरेका थिएनन् । यद्यपि उक्त अवधिमा डिजिटल कारोबार भने यथावत् नै थियो ।",
      "longContent": "गोरखापत्र समाचारदाताकाठमाडौँ, भदौ २७ गते । जेन जी प्रदर्शनका कारण सोमबारदेखि बुधबार (भदौ २३ देखि २५ गते) सम्म बन्द रहेका बैङ्क तथा वित्तीय संस्था बिहीबारदेखि सञ्चालनमा आएका छन् । प्रदर्शनपछि तोडफोड र आगजनीका घटना बढेपछि बैङ्क तथा वित्तीय संस्थाले कार्यालय खोलेर कारोबार गरेका थिएनन् । यद्यपि उक्त अवधिमा डिजिटल कारोबार भने यथावत् नै थियो । बिहीबार बिहान नेपाली सेनाले बैङ्क तथा वित्तीय संस्थासहितका कार्यालयसम्म परिचयपत्र देखाएर आवतजावत गर्न सक्ने सूचना सार्वजनिक गरेपछि यी संस्थाले सीमित रूपमा कार्यालय खोलेर कारोबार सञ्चालन गरेका हुन् । सेनाको उक्त सूचनापछि नियामक नेपाल राष्ट्र बैङ्कले पनि व्यावसायिक निरन्तरतालाई ध्यानमा राख्दै सीमित कर्मचारीबाट आफ्ना संवेदनशील प्रणाली सञ्चालन गर्न निर्देशन दिएको थियो । जस अनुसार अत्यावश्यक बैङ्किङ तथा डिजिटल भुक्तानीसम्बन्धी सेवा सुचारु गर्न र अन्य प्रणालीको हकमा जोखिमका आधारमा घरबाटै पहुँच (रिमोट एक्सेस) मार्फत सञ्चालन गर्ने व्यवस्था मिलाउन केन्द्रीय बैङ्कले निर्देशन दिएको थियो । सञ्चालनमा आएका शाखा, एटिएम र उपलब्ध सेवासम्बन्धी सूचना वेबसाइट  तथा सामाजिक सञ्जालमार्फत जानकारी गराउन पनि राष्ट्र बैङ्कको निर्देशन थियो । उक्त निर्देशनपछि बैङ्कहरूले बिहीबार सञ्चालन हुने शाखाका बारेमा आफ्ना ग्राहकलाई जानकारी गराएका थिए । बैङ्कहरूले भिडभाडलाई ध्यानमा राखेर तोकिएका शाखामा सीमित कारोबार मात्र सञ्चालन हुने जानकारी गराएका थिए । त्यस्तै कारोबार समय बिहान १० बजेदेखि २ बजेसम्मका लागि तोकिएको थियो । जेन जी प्रदर्शनको दोस्रो दिन केही बैङ्कमा समेत तोडफोडको प्रयास भएको थियो । नयाँ बानेश्वरस्थित राष्ट्रिय वाणिज्य बैङ्क र हिमालयन बैङ्कमा तोडफोड र लुटपाट भएको थियो । त्यस्तै भाटभटेनीका विभिन्न स्टोरमा रहेका बैङ्कका एटिएम बुथमा पनि तोडफोडको प्रयास भएको थियो । जोखिम बढेपछि बैङ्क तथा वित्तीय संस्थाले कार्यालय बन्द गरेका थिए ।",
      "link": "https://gorkhapatraonline.com/news/171506",
      "image": "https://gorkhapatraonline.com/storage/media/302604/conversions/Untitled-1-(1)-original-thumb.jpg"
    },
    {
      "slug": "171505",
      "title": "सहज बन्दै व्यापार व्यवसाय",
      "timestamp": 1757635200000,
      "source": "gp",
      "content": "दुई दिनदेखि पूर्ण रूपमा बन्द भएका बजार सामान्य व्यवसाय सञ्चालनमा आउन थालेका छन् । जेन जी पुस्ताले गरेको आन्दोलनका कारण बन्द भएका पसल नेपाली सेनाले बुधबार रातिदेखि जारी गरेको निषेधाज्ञा र कफ्र्यु खुकुलो बनाउँदै गर्दा काठमाडौँ उपत्यकाको बजार बिहीबारदेखि क्रमशः सञ्चालनमा आएको हो । बजार पसल खुल्न थालेपछि जनजीवनसमेत सामान्य अवस्थामा आउन थालेको छ ।",
      "longContent": "सबै खाले पसलमा कारोबारगोरखापत्र समाचारदाताकाठमाडौँ, भदौ २७ गते । दुई दिनदेखि पूर्ण रूपमा बन्द भएका बजार सामान्य व्यवसाय सञ्चालनमा आउन थालेका छन् । जेन जी पुस्ताले गरेको आन्दोलनका कारण बन्द भएका पसल नेपाली सेनाले बुधबार रातिदेखि जारी गरेको निषेधाज्ञा र कफ्र्यु खुकुलो बनाउँदै गर्दा काठमाडौँ उपत्यकाको बजार बिहीबारदेखि क्रमशः सञ्चालनमा आएको हो । बजार पसल खुल्न थालेपछि जनजीवनसमेत सामान्य अवस्थामा आउन थालेको छ । नेपाली सेनाले विज्ञप्ति जारी गरी अत्यावश्यक कामसँगै खाद्यान्न खरिद गर्नका लागि बिहीबार बिहान ६ बजेदेखि ९ बजेसम्म र बेलुका ५ बजेदेखि साँझ ७ बजेसम्म बाहिर निस्कन दिएको छ । तथापि दिउँसो पनि पसल खुला रहेका थिए । विशेष गरी खाद्य तथा किराना, औषधी पसल, तरकारी पसल, ग्यास, पानी, दुग्ध डेरी पसल, बिग मार्टलगायतका पसल खुलेका छन् । पसल खुला भएपछि बिहानैदेखि खाद्य तथा किराना पसलमा सामान खरिद गर्ने उपभोक्ताको भिडभाड लागेको थियो । मुख्य सडकमा रहेका पसल भने बन्द नै रहेका छन् । भित्री स्थानमा रहेका चिया, कफी र साना होटेल रेस्टुरेन्टसमेत खुल्न थालेका छन् ।नेपाल खुद्रा व्यापार सङ्घका अध्यक्ष पवित्रमान वज्राचार्यले खाद्य तथा किराना पसल बिहानैदेखि खुला भएको जानकारी दिनुभयो । उपभोक्ताले खाद्यान्न उपभोग गर्नुपर्ने भएकाले पनि पसल खुला गरिएको उहाँले जानकारी दिनुभयो । तोकिएको समयमा खाद्य तथा किराना पसल पूर्ण रूपमा खुला गरिएको उहाँले जानकारी दिनुभयो । यस्तै बिहीबारदेखि अधिकांश पेट्रोल पम्प पनि खुला हुन थालेका छन् । भद्रकालीमा रहेको सेनाको रिपुमर्दिनी पेट्रोल पम्पसँगै निजीस्तरबाट सञ्चालित पेट्रोल पम्प खुला छन् । राष्ट्रिय पेट्रोलियम डिलर्स एसोसिएसनका अध्यक्ष लिलेन्द्र प्रधानले पम्पहरू खुला भएको र निश्चित समय बैङ्कसमेत खुला गरेकाले पेट्रोलियम पदार्थको कारोबार गर्न सहज भएको उहाँको भनाइ छ । यस्तै, नेपाल फलफूल तथा तरकारी व्यवसायी महासङ्घका अध्यक्ष खोमप्रसाद घिमिरेले हरियो तरकारी उपत्यकामा भित्रिन थालेको जानकारी दिनुभयो । बिहानको समयमा सिन्धुली र नागढुङ्गामार्फत हरियो तरकारी आयात भइरहे पनि बजार पूर्ण रूपमा नखुलेका कारण खपत घटेको जानकारी दिनुभयो । नेपाल डेरी उद्योग सङ्घका अध्यक्ष राजकुमार दाहालले अत्यावश्यक सेवामा दुग्ध ढुवानीलाई पनि समावेश गर्न आग्रह गरेपछि बिहीबारदेखि तोकिएको समयभित्र ढुवानी गरिएको जानकारी दिनुभयो । उपत्यकामा दैनिक पाँच लाख लिटर दुधको कारोबार हुने गरेकोमा जेन जीको आन्दोलनका कारण कारोबार २० प्रतिशतले घटेको उहाँले जानकारी दिनुभयो । होटेल, रेस्टुरेन्ट, सरकारी तथा निजी कार्यालयलगायत सबै क्षेत्र बन्द भएका कारणले गर्दा दुधको खपत घटेको उहाँको भनाइ छ । अत्यावश्यक सेवाका सवारीसाधन चले पनि सार्वजनिक यातायात भने अनिश्चितकालका लागि बन्द रहेका छन् ।",
      "link": "https://gorkhapatraonline.com/news/171505",
      "image": "https://gorkhapatraonline.com/storage/media/302603/conversions/Tourist-pp-original-thumb.jpg"
    },
    {
      "slug": "171504",
      "title": "भाटभटेनीका १२ शाखामा पूर्ण क्षति",
      "timestamp": 1757635200000,
      "source": "gp",
      "content": "आगलागीबाट भाटभटेनी सुपर मार्केटका देशभर रहेका १२ शाखा पूर्ण रूपमा क्षतिग्रस्त भएका छन् ।  जेन जी पुस्ताले गरेको आन्दोलनका क्रममा आगलागीबाट १२ शाखा स्टोर पूर्ण क्षति र नौ शाखामा लुटपाट र तोडफोड भएको भाटभटेनी सुपर मार्केटले जनाएको छ ।",
      "longContent": "गोरखापत्र समाचारदाताकाठमाडौँ, भदौ २७ गते । आगलागीबाट भाटभटेनी सुपर मार्केटका देशभर रहेका १२ शाखा पूर्ण रूपमा क्षतिग्रस्त भएका छन् ।जेन जी पुस्ताले गरेको आन्दोलनका क्रममा आगलागीबाट १२ शाखा स्टोर पूर्ण क्षति र नौ शाखामा लुटपाट र तोडफोड भएको भाटभटेनी सुपर मार्केटले जनाएको छ । सात वटा शाखामा भने कुनै क्षति भएको छैन । आन्दोलनकारीले आगजनी र तोडफोड गरेपछि भाटभटेनीको देशभर रहेका स्टोरमा सामान्यदेखि पूर्ण रूपमा क्षति पुगेको हो । भाटभटेनीको देशभर १२ वटा स्टोर र मुख्य गोदाम पूर्ण रूपमा क्षतिग्रस्त भएको भाटभटेनीका प्रमुख कार्यकारी अधिकृत पानु पौडेलले जानकारी दिनुभयो ।आगलागीबाट टङ्गाल, महाराजगन्ज, कोटेश्वर, बालुवाटार वेयर हाउस, पोखरा, चितवन, हेटौँडा, बिर्तामोड, दमक, विराटनगर र धरान शाखा पूर्ण रूपमा क्षतिग्रस्त भएको उहाँले जानकारी दिनुभयो । यस्तै कलङ्की, राधे राधे, बालाजु, जनकपुर, बुटवल, वीरगन्ज, धनगढी, इटहरी र भैरहवामा भवन तोडफोड र लुटपाट भएको भाटभटेनीले जनाएको छ ।टोखा, सातदोबाटो, अनामनगर, पाटन, नेपालगन्ज, डब्लुटिसी त्रिपुरेश्वर र सानागाउँ शाखामा भने तोडफोड र नोक्सान नभएको भाटभटेनीले जनाएको छ ।",
      "link": "https://gorkhapatraonline.com/news/171504",
      "image": "https://gorkhapatraonline.com/storage/media/302602/conversions/bhatabhateni-1068x580-original-thumb.jpg"
    },
    {
      "slug": "171503",
      "title": "औद्योगिक क्षेत्रमा शून्यता",
      "timestamp": 1757635200000,
      "source": "gp",
      "content": "सुनसरी–मोरङ औद्योगिक कोरिडोरका उद्योगको उत्पादन तीन दिनयता ठप्प छ । उद्योगका सञ्चालक यो परिस्थितिका बारेमा केही बोल्न नसक्ने अवस्थामा रहेको प्रतिक्रिया दिन्छन् । चाडपर्व नजिकिँदै गर्दा बजार चलायमान हुने समयनजिक छ तर उद्योगका उत्पादन बन्द गरेर बस्नुपर्ने स्थिति धेरैका लागि तनाव बनेको छ ।",
      "longContent": "नवराज कट्टेलविराटनगर, भदौ २७ गते । सुनसरी–मोरङ औद्योगिक कोरिडोरका उद्योगको उत्पादन तीन दिनयता ठप्प छ । उद्योगका सञ्चालक यो परिस्थितिका बारेमा केही बोल्न नसक्ने अवस्थामा रहेको प्रतिक्रिया दिन्छन् । चाडपर्व नजिकिँदै गर्दा बजार चलायमान हुने समयनजिक छ तर उद्योगका उत्पादन बन्द गरेर बस्नुपर्ने स्थिति धेरैका लागि तनाव बनेको छ । गत भदौ २३ गतेदेखि जेन जी पुस्ताले आन्दोलन सुरु गरेका थिए । त्यस दिनसम्म उद्योग सञ्चालनमा रहेका थिए । संविधान सभा सदस्य तथा नेपाल उद्योग परिसङ्घका अध्यक्ष पवन शारडाका अनुसार एउटा पुस्ताले देशमा सुशासनको माग गर्दै गरेको आन्दोलनलाई सरकारले ‘ट्याकल’ गर्न नसक्दा देशको समग्र प्रणाली ध्वस्त भएको हो ।विद्यार्थीले गरेको आन्दोलनले २४ भदौमा लिएको ध्वंसात्मक रूप देशका लागि प्रत्युत्पादक बनेको शारडाको भनाइ छ । सुनसरी–मोरङ औद्योगिक कोरिडोरको सुरक्षा मजदुर आफैँले गरेका कारण क्षति नभए पनि त्यसपछिका दिन पीडादायी बनिरहेको शारडाले सुनाउनुभयो । उहाँका अनुसार उद्योग उत्पादनविहीन छ, बजार शून्यतामा र आयात निर्यात अन्योलको अवस्था अनि उद्योगी अभिभावकविहीन भएका छन् । “कहाँ जाने, कसलाई भन्ने ? ठाउँमा छौँ,” शारडाले भन्नुभयो, “हामी चिन्तामा छौँ, देश चिन्तामा देखिरहेका छौँ ।”उद्योग सङ्गठन मोरङका अध्यक्ष नन्दकिशोर राठीको मत पनि शारडाभन्दा फरक छैन । उद्योग बन्द गरेर घरमै बस्नुपर्ने र उत्पादनमा जुट्ने कामदार तथा मजदुर बेरोजगार हुनुपर्ने अवस्था देशले फेरि बेहोर्नु परेको अध्यक्ष राठी बताउनुहुन्छ । कोरिडोरका पाँच सय उद्योगका प्लान्ट बन्द छन्, बजारका गतिविधि शून्य बनेर जमिरहेको देख्नुपर्दा विरक्त लागिरहेको अध्यक्ष राठीको भनाइ छ । देशले चाँडै निकास पाउनुपर्ने बताउँदै राठीले कुनै पनि हालतमा लोकतन्त्रको सुरक्षा गर्न जरुरी रहेको छ भन्नुभयो । नेपाल उद्योग वाणिज्य महासङ्घ कोशीका अध्यक्ष राजेन्द्र राउतले फोनसमेत उठाएर कुनै प्रतिक्रिया दिन मन नलाग्ने अवस्था देखिरहेको बताउनुभयो । उहाँले केही बोलेर प्रतिक्रिया दिँदा त्यसको सुनुवाइ गर्ने अभिभावक हुनुपर्ने मान्यता आफूले राख्ने गरेको बताउनुभयो । औद्योगिक क्षेत्र मात्रै नभई बजारमा पेट्रोलियम पदार्थको आपूर्ति प्रणालीसमेत अवरुद्ध भएको छ । उद्योगीमा भयको वातावरण नहट्दा व्यवसायीले समेत कारोबार गर्ने अवस्था छैन । नेपाल आयल निगमको प्रादेशिक कार्यालय विराटनगरमा भएको इन्धन पेट्रोल पम्पसम्म पु¥याउने ढुवानीका साधन गुडेका छैनन् । अर्को कुरा नेतृत्वविहीन आन्दोलन भएका कारण अति प्रज्वलनशील वस्तुको व्यापार गर्दा कुनै पनि बेला ठुलो जोखिम मोल्नुपर्ने बाध्यता सहनुपर्ने भयको सामाजिक मनोविज्ञान सर्वथा छाएको पेट्रोलियम व्यवसायी पारस पारख बताउनुहुन्छ । उद्योगी, व्यवसायी र सर्वसाधारण नागरिकले बुधबारदेखि केही शान्त महसुस गर्न थालेको बताउँछन् । यद्यपि ढुक्कले हिँड्न सक्ने अवस्था अझै नभएको उनीहरूको गुनासो छ । जलेर खण्डहर बनेका सरकारी संरचना देखिन्छ भन्ने मनोविज्ञानले बाहिरै निस्कन मन नलाग्ने गरेको विराटनगर–३, कन्चनबारीका आशाराम राजवंशी बताउनुहुन्छ ।",
      "link": "https://gorkhapatraonline.com/news/171503",
      "image": "https://gorkhapatraonline.com/storage/media/302601/conversions/industrial-factory-original-thumb.jpg"
    },
    {
      "slug": "171502",
      "title": "तरकारी आपूर्ति प्रभावित",
      "timestamp": 1757635200000,
      "source": "gp",
      "content": "विगत तीन दिनदेखि उपत्यकामा जारी निषेधाज्ञाका कारण सङ्घीय राजधानी काठमाडौँमा ताजा तरकारी आपूर्ति हुन छोडेसँगै अभाव हुन थालेको छ । देशकै ठुलो तरकारी बजार कालीमाटीमा जेन जी पुस्ताको आन्दोलनले निम्ताएको परिस्थितिका कारण जारी निषेधाज्ञामा उपत्यका र उपत्यकाबाहिरबाट तरकारी आपूर्ति हुन नसकेपछि तरकारी अभाव भएको हो ।",
      "longContent": "गोरखापत्र समाचारदाताकाठमाडौँ, भदौ २७ गते । विगत तीन दिनदेखि उपत्यकामा जारी निषेधाज्ञाका कारण सङ्घीय राजधानी काठमाडौँमा ताजा तरकारी आपूर्ति हुन छोडेसँगै अभाव हुन थालेको छ । देशकै ठुलो तरकारी बजार कालीमाटीमा जेन जी पुस्ताको आन्दोलनले निम्ताएको परिस्थितिका कारण जारी निषेधाज्ञामा उपत्यका र उपत्यकाबाहिरबाट तरकारी आपूर्ति हुन नसकेपछि तरकारी अभाव भएको हो । कालीमाटी फलफूल तथा तरकारी बजार विकास समितिका अनुसार दैनिक सात/आठ सय मेट्रिक टन तरकारी भित्रिने तरकारी बजारमा एक सय मेट्रिक टनको हाराहारीमा सीमित भएको छ । तरकारी आगमन नै असाध्यै कम भएपछि समितिले दैनिक मूल्य सूचीसमेत राख्न छोडेको जनाएको छ ।समितिका निर्देशक एवं सूचना अधिकारी विनय श्रेष्ठले उपत्यकामा जारी निषेधाज्ञाका कारण बजारमा तरकारी नै आउन छोडेपछि गएको मङ्गलबारदेखि तरकारीको मूल्य सूची राख्न नसकेको जानकारी दिनुभयो । बजारमा आलु प्याज भित्रिए पनि ताजा तरकारीको आपूर्ति असाध्यै कम भएको पनि उहाँले जानकारी दिनुभयो । उपत्यका बाहिरबाट तरकारी भित्रिने केन्द्रीय बजार कालीमाटीमा भदौ २३ गते मात्रै सात सय मेट्रिक टन, २४ गते पाँच सय मेट्रिक टनको हाराहारीमा तरकारी भित्रिएको थियो । भदौ २५, २६ र २७ गते बजारमा एक सयदेखि १५० मेट्रिक टनको हाराहारीमा मात्रै तरकारी आएको छ । त्यो पनि अधिकांश सुकेको प्याज र आलु हरिया तरकारी असाध्यै कम आएको व्यापारी बताउँछन् । कालीमाटी थोक व्यापारीको संस्थाका अध्यक्ष गीताप्रसाद आचार्यले कालीमाटी बजारमा हरियो तरकारी कम आएको र आएको तरकारी एकैछिनमा सकिने गरेको बताउनुभयो । कालीमाटी बजारमा यो समयमा उपत्यका वरपरको तरकारीले करिब आधा माग धान्ने गरेकोमा अहिले यहाँको तरकारी आउन रोकिएको उहाँले जानकारी दिनुभयो । उहाँका अनुसार विशेष गरेर ताजा तरकारी कम आए पनि आलु, प्याज भने पर्याप्त आएको छ ।कालीमाटी तरकारी बजार समितिले अति आवश्यकीय वस्तु तरकारी आपूर्तिमा कुनै रोक नभएको प्रस्ट पारेको छ । समितिका अनुसार बजारमा आएको तरकारी नेपाली सेनाले तोकेको समय बिहान ६ देखि ९ बजेसम्म र साँझ ५ बजेदेखि ७ बजेसम्म कारोबार गर्ने गरी व्यवस्था गरेको छ तर बजारमा निषेधाज्ञाको हल्लाले हो कि किन हो ताजा तरकारी आउन नसकेको समितिका निर्देशक वियन श्रेष्ठले जानकारी दिनुभयो ।",
      "link": "https://gorkhapatraonline.com/news/171502",
      "image": "https://gorkhapatraonline.com/storage/media/302600/conversions/Tarkari-PHOTO-2025-09-11-17-53-36-original-thumb.jpg"
    },
    {
      "slug": "171433",
      "title": "सेवा सुरु गर्न बैँक तथा वित्तीय संस्थालाई राष्ट्र बैँकको आग्रह",
      "timestamp": 1757548800000,
      "source": "gp",
      "content": "सीमित कर्मचारीमार्फत अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्न नेपाल राष्ट्र बैँकले बैँक तथा वित्तीय संस्थालाई आग्रह गरेको छ ।",
      "longContent": "काठमाडौँ, भदौ २६  गते ।  सीमित कर्मचारीमार्फत अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्न नेपाल राष्ट्र बैँकले बैँक तथा वित्तीय संस्थालाई आग्रह गरेको छ ।राष्ट्र बैँकले सम्पूर्ण इजाजतप्राप्त बैँक, विकास बैँक, वित्त कम्पनी तथा भुक्तानी सम्बन्धी कार्य गर्ने संस्थालाई व्यवसायिक निरन्तरता दिन भनेको हो । राष्ट्र बैँकले आज यहाँ सार्वजनिक गरेको सूचनामा नेपाली सेनाले भदौ २५ गते जारी गरेको निषेधाज्ञासम्बन्धी व्यवस्थालाई मध्यनजर गर्दै यस्तो व्यवस्था मिलाउन निर्देशन दिइएको उल्लेख छ ।सूचनामा भनिएको छ, “बैँक तथा वित्तीय संस्थाले आफ्ना संवेदनशील प्रणाली सीमित कर्मचारीमार्फत सञ्चालन गरी अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्नुपर्ने छ । अन्य प्रणालीमा भने जोखिमको आधारमा रिमोट एसिसमार्फत सञ्चालन गर्ने व्यवस्था मिलाउनुपर्ने छ,” नेपाल राष्ट्र बैँकले जनाएको छ ।त्यस्तै, सूचनामा आवश्यक सेवा सञ्चालनमा आएका शाखा, एटीएम र उपलब्ध सेवासम्बन्धी जानकारी आफ्नो वेबसाइट र सामाजिक सञ्जालमार्फत सर्वसाधारणलाई जानकारी गराउन सबै संस्थालाई आग्रह गरिएको छ । रासस",
      "link": "https://gorkhapatraonline.com/news/171433",
      "image": "https://gorkhapatraonline.com/storage/media/302483/conversions/_Nepal-Rastra-Bank-original-thumb.jpg"
    },
    {
      "slug": "171389",
      "title": "आगजनीले सयौँलाई बनाउँदै छ बेरोजगार",
      "timestamp": 1757548800000,
      "source": "gp",
      "content": "जेन जी प्रदर्शनको दोस्रो दिन मङ्गलबार आगजनी गरिएका दर्जनौँ व्यावसायिक प्रतिष्ठान बुधबार दिनभर पनि जलिरहे । खास गरी राजधानीसहित देशका मुख्य सहरमा रहेका भाटभटेनी स्टोरका आउटलेट बुधबार पनि जलिरहेका छन् ।",
      "longContent": "गोरखापत्र समाचारदाताकाठमाडौँ, भदौ २६ गते । जेन जी प्रदर्शनको दोस्रो दिन मङ्गलबार आगजनी गरिएका दर्जनौँ व्यावसायिक प्रतिष्ठान बुधबार दिनभर पनि जलिरहे । खास गरी राजधानीसहित देशका मुख्य सहरमा रहेका भाटभटेनी स्टोरका आउटलेट बुधबार पनि जलिरहेका छन् । भाटभटेनीका दर्जन आउटलेटमा आगजनी मात्र भए पनि त्यसअघि तोडफोड र ठुलो मात्रामा लुटपाटसमेत भएको थियो । आटलेट परिसरमा रहेका एटिएम बुथबाट पैसा निकाल्ने प्रयास गरिरहेका भिडियो सामाजिक सञ्जालभर छाइरहे । मङ्गबार दिउँसोदेखि नै आगजनीमा परेको पाँचतारे होटेल हिल्टन बुधबार अबेरसम्म पनि आगलागी भइरहेकै अवस्थामा छ । थापाथलीस्थित कारका सोरुमहरू भने मङ्गलबार नै आगलागीबाट पूर्ण क्षतविक्षत अवस्थामा थिए । यसबाहेक मङ्गलबार राति राजधानीका धेरै पसल लुटपाटका सिकार बने जसमा सुन पसलदेखि इलेक्ट्रोनिक्स सोरुम र किराना पसलसम्म परे । व्यावसायिक प्रतिष्ठान जलिरहँदा त्यसको भौतिक क्षति अर्बौं हुन पुग्यो त्यससँगै हजारौँ रोजगारी पनि प्रभावित हुन पुग्यो । आन्तरिक रोजगारीमा समस्याका कारण लाखौँ नेपाली बाहिरिनुपर्ने बाध्यतालाई निजी क्षेत्रले कम गर्न भूमिका खेले पनि हिजोको आगजनीका कारण धेरै व्यक्ति बेरोजगार बन्नुपर्ने अवस्था आएको छ ।  समाचार तयार गर्दासम्म भाटभटेनी सुपरस्टोरका देशभरका कम्तीमा १२ वटा आउटलेटमा आगजनी र लुटपाट हुँदा दुई हजारभन्दा बढीको रोजगारी प्रभावित भएको देखिन्छ । पाँचतारे होटेल हिल्टनमा भएको आगजनीले दुई सयभन्दा बढीको रोजगारी खोसिन पुगेको छ । यसबाहेक देशभरका व्यावसायिक प्रतिष्ठानमा भएको आगजनीले सयौँको सङ्ख्यामा आन्तरिक रोजगारी गुमेको अनौपचारिक तथ्याङ्क आइरहेका छन् । ठुलो क्षति भएको र तत्काल लगानी गरेर पुनस्र्थापित गर्ने परिस्थिति नभएका कारण गुमेको रोजगारी तत्काल पाउने स्थिति देखिएको छैन । निजी क्षेत्रमा लगानीको आत्मबल कमजोर भएकाले पुनः यस किसिमको व्यापारिक गतिविधिमा उनीहरूको संलग्नता नै अन्योलमा भएकाले अहिले रोजगारी गुमेकाले लामो समयसम्म रोजगारीका लागि पर्खिनुपर्ने अवस्था बनेको छ । यसबाहेक विकसित परिस्थितिका कारण विदेशी लगानीसमेत आउन सक्ने वातावरण तत्काल नभएकाले नयाँ रोजगारी सिर्जना हुने अवसर पनि साँघुरिएको छ । मुलुकको अर्थतन्त्रमा निजी क्षेत्रको योगदान करिब ८० प्रतिशत छ । निजी क्षेत्रले सरकारले भन्दा धेरै रोजगारी दिएको अवस्था थियो ।",
      "link": "https://gorkhapatraonline.com/news/171389",
      "image": "https://gorkhapatraonline.com/storage/media/302438/conversions/1231-original-thumb.jpg"
    },
    {
      "slug": "171388",
      "title": "प्रसारण लाइन मर्मतमा सहजीकरण गरिदिन आग्रह",
      "timestamp": 1757548800000,
      "source": "gp",
      "content": "सुरक्षा संवेदनशीलताका कारण नेपाल विद्युत् प्राधिकरणले विद्युत् प्रसारण तथा वितरण लाइन मर्मत गर्न नसकेको भन्दै आवश्यक सहजीकरण गरिदिन आग्रह गरेको छ ।",
      "longContent": "गोरखापत्र समाचारदाताकाठमाडौँ, भदौ २६ गते । सुरक्षा संवेदनशीलताका कारण नेपाल विद्युत् प्राधिकरणले विद्युत् प्रसारण तथा वितरण लाइन मर्मत गर्न नसकेको भन्दै आवश्यक सहजीकरण गरिदिन आग्रह गरेको छ । प्राधिकरणले वर्तमान कठिन परिस्थितिका कारण क्षतिग्रस्त संरचनाको मर्मत गरी विद्युत् सेवा सुचारु गर्न कठिनाइ भइरहेको भन्दै सहयोग तथा सहजीकरणका लागि सम्बद्ध सबै पक्षसँग बुधबार सार्वजनिक सूचनामार्फत आह्वान गरेको हो ।नेपाल विद्युत् प्राधिकरणको विद्युत् प्रणाली व्यवस्थापन विभाग प्रमुख चन्दनकुमार घोषका अनुसार तीन प्रसारण लाइनमा आएको प्राविधिक समस्या समाधान हुन सकेको छैन । बुधबार साँझसम्म तीन वटा प्रसारण लाइन मर्मत हुन नसक्दा विद्युत् आपूर्ति प्रभावित भएको छ । उहाँका अनुसार ढल्केबर–चन्द्रनिगाहपुर–पथलैया प्रसारणलाइन, रुपनी–कुसाह र भरतपुर–कावासोती प्रसारण लाइनमा फल्ट आए पनि त्यसको पहिचान तथा मर्मतका लागि प्राधिकरणका प्राविधिक फिल्डमा जान सकेका छैनन् । “सुरक्षाको विषम परिस्थितिका कारण हाम्रा कर्मचारी गाडी लिएर जाने अवस्था छैन,” उहाँले भन्नुभयो, “सुरक्षा निकायले पनि तत्काल सहयोग गर्ने अवस्था नरहेको बताएपछि मर्मत हुन सकेको छैन ।” केही जिल्लाका वितरण लाइनमा पनि समस्या रहेको सूचना आए पनि वितरण केन्द्रले मर्मतमा कर्मचारी खटाउन नसकिएको उहाँले बताउनुभयो ।खास गरी संरचनाको मर्मत कार्यमा खटिने अत्यावश्यक सेवाका सवारीसाधनको आवागमन तथा कार्यालय सञ्चालनमा सहजीकरण गर्न प्राधिकरणले आग्रह गरेको छ । प्राधिकरणले विद्युत् आपूर्ति अनियमित भए चौबिसै घण्टा सञ्चालनमा रहने प्राधिकरणको हटलाइन टेलिफोन नम्बर ११५ मा सम्पर्क गरी जानकारी गराउन पनि आह्वान गरेको छ ।",
      "link": "https://gorkhapatraonline.com/news/171388",
      "image": "https://gorkhapatraonline.com/storage/media/302404/conversions/5f-original-thumb.jpg"
    },
    {
      "slug": "171387",
      "title": "वैदेशिक रोजगारीमा जाने अलपत्र",
      "timestamp": 1757548800000,
      "source": "gp",
      "content": "रोजगारी खोज्दै वैदेशिक रोजगारीमा जाने तयारीमा रहेका ठुलो सङ्ख्याका युवा अलपत्र परेका छन् । सोमबारदेखि जारी जेन जी पुस्ताको आन्दोलनका कारण रोजगारी खोज्दै विदेश जाने तयारीमा रहेका युवा अलपत्र परेका हुन् ।",
      "longContent": "गोरखापत्र समाचारदाताकाठमाडौँ, भदौ २६ गते । रोजगारी खोज्दै वैदेशिक रोजगारीमा जाने तयारीमा रहेका ठुलो सङ्ख्याका युवा अलपत्र परेका छन् । सोमबारदेखि जारी जेन जी पुस्ताको आन्दोलनका कारण रोजगारी खोज्दै विदेश जाने तयारीमा रहेका युवा अलपत्र परेका हुन् । सोमबारको टिकट भएका केहीबाहेक अधिकांश उड्न सफल भए पनि मङ्गलबार र बुधबारको टिकट भएका चार हजारभन्दा बढी युवा विदेश जान रोकिएको नेपाल वैदेशिक रोजगार व्यवसायी सङ्घले जनाएको छ । सङ्घका अध्यक्ष भुवनसिंह गुरुङले त्रिभुवन अन्तर्राष्ट्रिय विमानस्थल नै मङ्गलबारदेखि बन्द हुँदा विदेश जान हिँडेका युवा प्रभावित भएको जानकारी दिनुभयो । तथापि बुधबार अपराह्नबाट भने विमानस्थल खुला भएको छ ।मङ्गलबार र बुधबारको टिकट भएका युवा कफ्र्युका कारण विमानस्थल बन्द भएर उडान स्थगन भएपछि टिकट र काम गुम्ने जोखिम रहँदारहँदै पनि महँगो शुल्क तिरेर गेस्ट हाउसमा बस्न बाध्य छन् । यो समयदेखि सामान्य हुन्छ भन्ने अवस्था नरहेकाले बिदामा आएर एक/दुई दिनभित्र विदेश पुग्नुपर्ने श्रमिकको अवस्थामा अन्योल रहेको सङ्घले जनाएको छ । वैदेशिक रोजगार विभागबाट दैनिक औसतमा दुई हजार दुई सय जनाले श्रम स्वीकृति लिने गरेका छन् । मङ्गलबार छिटफुट रूपमा काम भए पनि बुधबार त श्रम कार्यालयमा नै आगजानी भएपछि श्रम स्वीकृतिको कामसमेत प्रभावित भएको छ । वैदेशिक रोजगार विभागको कार्यालयमा पनि आंशिक रूपमा आगजनी भएको जनाइएको छ । जेन जी पुस्ताको आन्दोलनमा मङ्गलबार साँझ कार्यालयको एउटा भवनमा आंशिक क्षति पुगेको विभागले जनाएको छ । विभागका महानिर्देशक कमलप्रसाद भट्टराईले विभागको संवेदनशील संरचना भने आगलागीबाट जोगिएको जानकारी दिनुभयो । उहाँका अनुसार तीन वटा ब्लकमध्ये एउटामा क्षति पुगेको छ । श्रम स्वीकृति प्रदान गरिने संरचनामा क्षति पुगेको छैन । विद्यमान विशेष परिस्थितिका कारण देशमा भएको निषेधाज्ञा तथा कफ्र्युका कारण विभागबाट प्रदान हुने श्रम स्वीकृति, अनुसन्धान तथा मुद्दाको व्यवस्थापन, राहत र उद्धारलगायत अत्यावश्यक सेवा प्रदान गर्न केही कठिनाइ भएको उहाँको भनाइ छ । यस्तै विभागबाट अनलाइन तथा फोनबाट प्रदान गर्न सकिने सेवा घरबाटै उपलब्ध गराइरहेको पनि महानिर्देशक भट्टराईले जानकारी दिनुभयो । विभागका अनुसार अवस्था सामान्य नभएसम्म विभागका कर्मचारीले घर (वर्क फम होम) बाट सेवा प्रवाहको काम गर्ने सर्कुलर भएको छ । विभागबाट अन्तिम श्रम स्वीकृति लिएर मात्रै वैदेशिक रोजगारीका लागि विभिन्न मुलुक जान सकिन्छ ।",
      "link": "https://gorkhapatraonline.com/news/171387",
      "image": "https://gorkhapatraonline.com/storage/media/302403/conversions/baidesik-rojgar-original-thumb.jpg"
    },
    {
      "slug": "171386",
      "title": "बैङ्क, बिमा र पुँजी प्रभावित भल्टमा जोगियो नगद",
      "timestamp": 1757548800000,
      "source": "gp",
      "content": "पछिल्ला तीन दिनमा देखिएको प्रतिकूल अवस्थामा बैङ्किङ, बिमा र सेयर बजार प्रभावित भएका छन् । अत्यावश्यक सेवामा पर्ने बैङ्कका शाखा कार्यालय र एटिएम मेसिन तोडफोड भएका छन् । राजधानी काठमाडौँसँगै देशका मुख्य सहरमा चलेको जेन जी पुस्ताको आन्दोलनका क्रममा बैङ्कका शाखा र एटिएम तोडफोड हुँदा",
      "longContent": "गोरखापत्र समाचारदाताकाठमाडौँ, भदौ २६ गते । पछिल्ला तीन दिनमा देखिएको प्रतिकूल अवस्थामा बैङ्किङ, बिमा र सेयर बजार प्रभावित भएका छन् । अत्यावश्यक सेवामा पर्ने बैङ्कका शाखा कार्यालय र एटिएम मेसिन तोडफोड भएका छन् । राजधानी काठमाडौँसँगै देशका मुख्य सहरमा चलेको जेन जी पुस्ताको आन्दोलनका क्रममा बैङ्कका शाखा र एटिएम तोडफोड हुँदा ग्राहकलाई असर परेको छ । तथापि सर्वसाधारणलाई ढुक्क हुन आग्रह गर्दै नेपाल बैङ्कर्स सङ्घका उपाध्यक्ष तथा ग्लोबल आइएमई बैङ्कका प्रमुख कार्यकारी अधिकृत सुरेन्द्रराज रेग्मीले छिटफुट केही घटनाबाहेक समग्र बैङ्किङ क्षेत्र भने सुरक्षित रहेको बताउनुभयो ।मङ्गलबार राति नयाँ बानेश्वरमा रहेको राष्ट्रिय वाणिज्य बैङ्कको शाखा तोडफोड गरी बैङ्कको भल्टमा प्रवेश गर्ने कोसिस भएकामा तोडफोडमा संलग्नलाई नेपाली सेनाले नियन्त्रणमा लिइसकेको छ । बैङ्कको शाखामा भौतिक क्षति भए पनि पैसा राख्ने भल्ट भने सुरक्षित रहेकाले नगदमा कुनै क्षति पुगेको छैन । त्यस्तै मारवाडी सेवा समितिको बत्तिसपुतलीमा रहेको भवन प्रदर्शनकारीले जलाउँदा उक्त भवनमा रहेको हिमालयन बैङ्कको शाखा कार्यालय पूर्ण रूपमा नष्ट भएको छ । त्यहाँ पनि भल्ट भने सुरक्षित रहेको बताइएको छ ।अन्य केही स्थानका एटिएममा तोडफोड भए पनि नगद भने सुरक्षित रहेको छ । काठमाडौँको टङ्गालमा रहेको भाटभटेनी सुपरमार्केट जलाउँदा उक्त स्थानमा रहेका बैङ्कको एटिएममा क्षति पुगेको छ । भाटभटेनीकै भरतपुर र विराटनगर स्टोरमा रहेका स्ट्यान्डर्ड चार्टर्ड बैङ्कको शाखा कार्यालय रहेकोमा यी दुई वटा शाखामा पूर्ण रूपमा क्षति भएको छ । बैङ्कको भल्ट सुरक्षित रहेकाले नगद भने सुरक्षित नै रहेको बताइएको छ ।थापाथलीमा रहेको सेन्ट्रल बिजनेस पार्क पूर्ण रूपमा जल्दा उक्त टावरमा रहेको ग्लोबल आइएमई बैङ्कको शाखामा पनि पूर्ण रूपमा क्षति पुगेको छ । यसबाहेक सरकारी कार्यालयमा आगजनी हुँदा सरकारी कार्यालयमा रहेका बैङ्कका सेवा केन्द्र भने पूर्ण रूपमा क्षतिग्रस्त भएको सङ्घले जनाएको छ ।राष्ट्र बैङ्कको समन्वयमा देशभर बैङ्कका शाखा र एटिएममा भएको क्षतिको विवरण सङ्कलन भइरहेको सङ्घले जनाएको छ ।पछिल्लो परिस्थितिकै कारण बुधबार बैङ्क तथा वित्तीय संस्थाका शाखा पनि बन्द रहे । काठमाडौँ उपत्यकासहित बाहिरी जिल्लाका शाखा पनि बन्द रहे । राष्ट्र बैङ्कसँग समन्वय गरेर काठमाडौँसहित कफ्र्यु लागेका देशभरका विभिन्न स्थानमा रहेका बैङ्क शाखा बन्द गरिएको सङ्घका उपाध्यक्ष रेग्मीले बताउनुभयो । बिमाको काम घरबाटैनेपाल बिमा प्राधिकरणले मुलुकको सुरक्षा व्यवस्था सामान्य नभएसम्म घरबाटै कार्यसञ्चालनको व्यवस्था मिलाउन बिमा कम्पनीलाई आग्रह गरेको छ । प्राधिकरणले बुधबार सूचना जारी गर्दै स्थिति सामान्य नभएसम्मका लागि बिमाको काम कारबाही घरबाटै गर्न आग्रह गरेको हो ।आफ्ना कर्मचारी तथा भौतिक सम्पत्तिको सुरक्षा सुनिश्चित गर्न सुरक्षा निकायको आदेश पूर्ण रूपमा पालना गर्न तथा कुनै पनि अवाञ्छित गतिविधि देखा परेमा तत्काल सम्बन्धित सुरक्षा निकायलाई खबर गर्नसमेत प्राधिकरणले विशेष आग्रह गरेको छ ।सेयर बजार बिहीबारसम्म बन्दप्रतिकूल अवस्थाका कारण मङ्गलबारदेखि बन्द रहेको सेयर बजार बिहीबारसम्म नै बन्द रहने भएको छ । नेपाल स्टक एक्सचेन्ज (नेप्से) ले बुधबार सूचना जारी गरी बुधबार र बिहीबार दुई दिन बजार बन्द रहने जानकारी गराएको हो । हालको विषम परिस्थिति एवं कारोबार सदस्य तथा लगानीकर्ताबाट समेत कारोबार स्थगन गर्न अवरोध भएकाले दुई दिन सम्पूर्ण धितोपत्र कारोबार स्थगन गरिएको नेप्सेले जारी गरेको सूचनामा उल्लेख छ ।जेन जी आन्दोलनका कारण सेयर बजार हिजो मङ्गलबार बन्द रहेको थियो । शुक्रबार त्यसै पनि कारोबार बन्द रहने भएकाले अब परिस्थिति अनुकूल बनेमा सेयर बजार आगामी आइतबार मात्र खुल्ने भएको छ ।",
      "link": "https://gorkhapatraonline.com/news/171386",
      "image": "https://gorkhapatraonline.com/storage/media/302402/conversions/bank_insurance-original-thumb.jpg"
    },
    {
      "slug": "171385",
      "title": "पर्यटकलाई सहजीकरण गर्दै पर्यटन बोर्ड",
      "timestamp": 1757548800000,
      "source": "gp",
      "content": "नेपाल पर्यटन बोर्डले नेपाल भ्रमणमा रहेका विदेशी पर्यटकको आवागमन तथा व्यवस्थापनमा सहजीकरण गरिएको जनाएको छ । विषम परिस्थितिका कारण पर्यटकलाई गन्तव्यमा पुग्न असहज भएको अवस्थामा बोर्डले सटल बसको व्यवस्था गरी आवतजावतमा सहजीकरण गरिरहेको उल्लेख गरेको छ ।",
      "longContent": "काठमाडौँ, भदौ २६ गते । नेपाल पर्यटन बोर्डले नेपाल भ्रमणमा रहेका विदेशी पर्यटकको आवागमन तथा व्यवस्थापनमा सहजीकरण गरिएको जनाएको छ । विषम परिस्थितिका कारण पर्यटकलाई गन्तव्यमा पुग्न असहज भएको अवस्थामा बोर्डले सटल बसको व्यवस्था गरी आवतजावतमा सहजीकरण गरिरहेको उल्लेख गरेको छ ।बोर्डका प्रमुख कार्यकारी अधिकृत (सिइओ) दीपकराज जोशीका अनुसार नेपाली सेना र नेपाल नागरिक उड्डयन प्राधिकरणका अधिकारीसँग समन्वय गरी सहज व्यवस्थापन मिलाइएको छ । विमानस्थलदेखि होटेलसम्म आवतजावत गर्न सहजीकरण भइरहेको छ । पर्यटक आवतजावतका लागि मङ्गलबारदेखि काठमाडौँ र पोखरामा पर्यटकलाई सटल बसको व्यवस्था गरिएको छ ।“पदयात्रामा निस्किएका पर्यटकलाई समस्या छैन । उनीहरू निर्बाध रूपमा यात्रा गरिरहेका छन् । खास गरी काठमाडौँमा आगमन भइरहेको र काठमाडौँबाट स्वदेश फर्किने योजनामा रहेका पर्यटकलाई समस्या भइरहेको छ । विमानस्थलदेखि होटेल र होटेलबाट विमानस्थलसम्म लैजान सहजीकरण गरिएको छ,” सिइओ जोशीले भन्नुभयो । उहाँले मङ्गलबार दिउँसो सडक अवरुद्ध भए पनि विमानस्थलमा रहेका पर्यटकलाई पानी   र बिस्कुटको व्यवस्था गरी राति सुरक्षा निकायसँगको समन्वयमा होटेलमा पु¥याउन सहजीकरण गरिएको बताउनुभयो ।बोर्डको विवरणमा पछिल्लो १० दिनमा करिब ३५ हजार पर्यटक हवाईमार्ग भएर नेपाल भित्रिएका छन् । तीमध्ये अधिकांश पदयात्रामा निस्किएका छन् । खुम्बु क्षेत्र, अन्नपूर्ण क्षेत्र, पोखरा र केही काठमाडौँमा रहेका छन् । नेपालमा मनसुन सकिएर मुख्य पर्यटक सिजन सुरु हुने समय नजिकिएको छ । यो सिजनमा धेरै सङ्ख्यामा विदेशी पर्यटक नेपाल आउँछन् ।बोर्डले विषम परिस्थितिमा पर्यटकको सूचना लिने र सहजीकरणको काम पनि गरिरहेको छ । सिइओ जोशीले राष्ट्रिय अन्तर्राष्ट्रिय ट्राभल ट्रेका मानिसले सूचना सोधिरहेकाले बोर्डले सहजीकरण गरिरहेको उल्लेख गर्नुभयो । उक्त प्रयोजनका निम्ति बोर्डले सात जना कर्मचारीलाई डेडिकेटेड राखेर २४ सै घण्टा सूचना दिने काम गरिरहेको छ । कसैलाई कुनै समस्या परेको खण्डमा सूचना लिने र सम्बन्धित निकायमा सहजीकरणका लागि काम गरिएको छ । बोर्डले फोन, टोलफ्री नम्बर र इमेलमार्फत सूचना लिने र सहजीकरण गरिएको जनाएको छ ।",
      "link": "https://gorkhapatraonline.com/news/171385",
      "image": "https://gorkhapatraonline.com/storage/media/302401/conversions/tourism-board-1-original-thumb.jpg"
    },
    {
      "slug": "171384",
      "title": "अत्यावश्यक वस्तुको मौज्दात पर्याप्त",
      "timestamp": 1757548800000,
      "source": "gp",
      "content": "पेट्रोलियम पदार्थ, खाना पकाउने ग्यास र खाद्यान्न जस्ता अत्यावश्यक र दैनिक उपभोग्य वस्तुको मौज्दात पर्याप्त रहेको सम्बन्धित संस्थाले जनाएका छन् । जेन जी पुस्ताले गरेको आन्दोलनका कारण आपूर्ति व्यवस्था बन्द भए पनि सरकारी र निजी क्षेत्रसँग खाद्यान्न मौज्दात दसैँसम्मका लागि रहेको जनाइएको छ ।",
      "longContent": "काठमाडौँ, भदौ २६ गते । पेट्रोलियम पदार्थ, खाना पकाउने ग्यास र खाद्यान्न जस्ता अत्यावश्यक र दैनिक उपभोग्य वस्तुको मौज्दात पर्याप्त रहेको सम्बन्धित संस्थाले जनाएका छन् । जेन जी पुस्ताले गरेको आन्दोलनका कारण आपूर्ति व्यवस्था बन्द भए पनि सरकारी र निजी क्षेत्रसँग खाद्यान्न मौज्दात दसैँसम्मका लागि रहेको जनाइएको छ । सरकारी स्वामित्वमा सञ्चालित खाद्य व्यवस्था तथा व्यापार कम्पनी लिमिटेड, साल्ट ट्रेडिङ लिमिटेड र नेपाल आयल निगमसँग पर्याप्त मात्रामा खाद्यान्न र पेट्रोलियम पदार्थको मौज्दात रहेको छ । जेन जी आन्दोलनले उग्र रूप लिएपछि सोमबारदेखि लगाइएको कफ्र्यु बिहीबार बिहानसम्म रहने छ । यसै कारणले गर्दा पनि आपूर्ति व्यवस्था ठप्प छ । खाद्य व्यवस्था तथा व्यापार कम्पनीका सूचना अधिकारी माधव मिश्रले कम्पनीसँग तीन लाख क्विन्टल खाद्यान्न मौज्दात रहेको जानकारी दिनुभयो । कम्पनीका सबै डिपो कार्यालयका गोदाममा खाद्यान्न मौज्दात रहेकाले आवश्यक परेको ठाउँमा तत्काल पठाउन सकिने उहाँले जानकारी दिनुभयो । कम्पनीको लहान डिपोमा रहेको खाद्यान्न भने मङ्गलबार लुटपाट भएको छ । साढे आठ हजार क्विन्टल चामल, तीन हजार दुई क्विन्टल चिनी र ५३ क्विन्टल धान लुटपाट भएको कम्पनी लहान शाखाले जनाएको छ । लहान शाखा कार्यालयका सूचना अधिकारी अनिलकुमार महतोले प्रदर्शनकारीसँगै आएका व्यक्तिले खाद्यान्न लुटेर कार्यालयसमेत जलाएको जानकारी दिनुभयो । साल्ट्र टे«डिङ कर्पाेरेसनले चामल र नुनलगायतका खाद्यान्न पर्याप्त मात्रामा मौज्दात रहेको जनाएको छ । कर्पोरेसनका प्रवक्ता कुमारराज राजभण्डारीका अनुसार  दसैँसम्म पुग्ने गरी पाँच हजार मेट्रिक टन चामल, एक लाख १० हजार मेट्रिक टन नुन र तीन हजार मेट्रिक टन चिनी रहेको छ । निजी व्यवसायीसँग पनि पर्याप्त मात्रामा खाद्यान्न मौज्दात रहेको बताएका छन् । नेपाल चेम्बर अफ कमर्सका कार्यसमिति सदस्य देवेन्द्रभक्त श्रेष्ठले एक महिनालाई पुग्ने दाल, चामल, तेललगायतका खाद्यान्न मौज्दात रहेकाले अभाव नहुने जानकारी दिनुभयो । दुई महिनापछि बजारमा नयाँ उत्पादन आउने भएकाले पनि तत्काल खाद्यान्नको मूल्य नबढ्ने उहाँले जानकारी दिनुभयो ।नेपाल खुद्रा व्यापार सङ्घका अध्यक्ष पवित्रमान वज्राचार्यले पनि दसैँसम्म पुग्ने खाद्यान्न मौज्दात रहेको जानकारी दिनुभयो ।यस्तै नेपाल आयल निगमले पनि पर्याप्त मात्रामा पेट्रोलियम पदार्थको मौज्दात रहेकाले अभाव नहुने जानकारी दिएको छ । निगमका नायब कार्यकारी निर्देशक नागेन्द्र साहले एक सातादेखि १० दिनलाई पुग्ने इन्धन मौज्दात रहेकाले इन्धन अभाव नहुने बताउनुभयो । “आन्दोलनका कारण बजारमा सवारीसाधन नचल्दा इन्धन खपत भएको छैन,” उहाँले भन्नुभयो, “स्थानीय निकायको समन्वयमा प्रहरी प्रशासनलाई निगमको डिपो कार्यालयबाट इन्धन वितरण भइरहेको छ ।” डिपोमा सुरक्षाको प्रत्याभूति भए डिपोबाट इन्धन वितरण गर्न सकिने निगमले जनाएको छ । निगमको थानकोट, अमलेखगन्ज, नेपालगन्ज डिपोमा इन्धन मौज्दात पूर्ण रहेको निगमले जनाएको छ । मङ्गलबारदेखि कफ्र्यु लागेपछि सवारीसाधन आवतजावत नहुँदा इन्धन खपतसमेत हुन सकेको छैन । प्रदर्शनकारीले निगमको टेकु कार्यालय जलाएका छन् । बबरमहलमा रहेको नयाँ कार्यालयमा सामान्य तोडफोड गरी आगो लगाए पनि आफैँ फायरफाटिङ प्रयोग गरी आगो निभाउन सफल भएकाले ठुलो क्षति हुन नपाएको निगमले जनाएको छ । राष्ट्रिय पेट्रोलियम डिलर्स एसोसिएसनका अध्यक्ष लिलेन्द्र प्रधानले पम्पलाई बन्द गर्न नभनिए पनि सुरक्षाका दृष्टिले केही खुला र केही बन्द रहेको जानकारी दिनुभयो । स्वतःस्फूर्त पम्प खोलेर अत्यावश्यक सेवालाई इन्धन वितरण भइरहेको तर बैङ्क बन्द भएकाले इन्धन बिक्री गरेको रकम सुरक्षित तरिकाले राख्न समस्या परेको उहाँले बताउनुभयो ।यस्तै खाना पकाउने एलपी ग्याससमेत पर्याप्त मात्रमा मौज्दात रहेको ग्यास विक्रेता महासङ्घका अध्यक्ष ज्ञानेश्वर अर्यालले बताउनुभयो ।",
      "link": "https://gorkhapatraonline.com/news/171384",
      "image": "https://gorkhapatraonline.com/storage/media/302400/conversions/2221-original-thumb.jpg"
    },
    {
      "slug": "171307",
      "title": "दुई दिन शेयर कारोबार नहुने",
      "timestamp": 1757462400000,
      "source": "gp",
      "content": "आज र भोलि  पुँजी बजारमा शेयर कारोबार नहुने भएको छ । नेपाल स्टक एक्सचेन्ज ९नेप्से०ले सूचना जारी गरेर यस्तो जानकारी दिएको हो ।",
      "longContent": "काठमाडौँ,  भदौ २५ गते ।  आज र भोलि  पुँजी बजारमा शेयर कारोबार नहुने भएको छ । नेपाल स्टक एक्सचेन्ज ९नेप्से०ले सूचना जारी गरेर यस्तो जानकारी दिएको हो । “हालको विषम परिस्थिति एवं कारोबार सदस्य तथा लगानीकर्ताबाट कारोबार स्थगन गर्न अनुरोध भएकाले सूचीकरण तथा कारोबार नियमावली २०७५ को नियम २१ ९१० अनुसार २०८२ भदौ २५ र २६ गते सम्पूर्ण धितोपत्र कारोबार स्थगन गरिएको छ”, नेप्सेले आज सार्वजनिक गरेको सूचनामा भनेको छ । रासस",
      "link": "https://gorkhapatraonline.com/news/171307",
      "image": "https://gorkhapatraonline.com/storage/media/302261/conversions/nepse1-original-thumb.jpg"
    },
    {
      "slug": "171292",
      "title": "तीन खर्ब ३३ अर्ब भित्रियो वैदेशिक लगानी",
      "timestamp": 1757462400000,
      "source": "gp",
      "content": "मुलुकमा प्रत्यक्ष वैदेशिक लगानी (एफडिआई) १२.७ प्रतिशतले बढेर तीन खर्ब ३३ अर्ब रुपियाँ भित्रिएको छ । नेपाल राष्ट्र बैङ्कले सार्वजनिक गरेको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा विभिन्न ६० देशबाट सो वैदेशिक लगानी भित्रिएको हो ।",
      "longContent": "भारतबाट मात्र पौने दुई खर्बकाठमाडौँ, भदौ २५ गते । मुलुकमा प्रत्यक्ष वैदेशिक लगानी (एफडिआई) १२.७ प्रतिशतले बढेर तीन खर्ब ३३ अर्ब रुपियाँ भित्रिएको छ । नेपाल राष्ट्र बैङ्कले सार्वजनिक गरेको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा विभिन्न ६० देशबाट सो वैदेशिक लगानी भित्रिएको हो । यसमा चुक्ता पुँजी ५०.७, रिजर्भ ३६.७ र ऋण १२.६ प्रतिशत रहेको छ । नेपालमा हालसम्म आएका वैदेशिक लगानीमध्ये सबैभन्दा धेरै भारतबाट आएको तथ्याङ्कले देखाएको छ ।प्रतिवेदन अनुसार कुल वैदेशिक लगानीको ३२.३ प्रतिशत हिस्सा ओगट्ने भारतबाट मात्रै सबैभन्दा धेरै एक खर्ब ७६ अर्ब रुपियाँको वैदेशिक लगानी भित्रिएको छ । यस्तै चीनबाट १०.२ प्रतिशत अर्थात् ३४ अर्ब रुपियाँ, सिङ्गापुरबाट ८.३ प्रतिशत अर्थात् २७ अर्ब रुपियाँ, आयरल्यान्डबाट ६.९ प्रतिशत अर्थात् २३ अर्ब रुपियाँ र दक्षिण कोरियाबाट ६.१ प्रतिशत अर्थात् २० अर्ब रुपियाँ विदेशी लगानी नेपाल भित्रिएको छ । प्रतिवेदन अनुसार नेपालमा धेरै लगानी विद्युत्, उत्पादन, वित्तीय सेवा र सूचना सञ्चार क्षेत्रमा भित्रिएको छ । प्रतिवेदन अनुसार वैदेशिक लगानीको क्षेत्रगत विवरण हेर्दा, औद्योगिक क्षेत्रले ५९.४ प्रतिशत हिस्सा ओगटेको छ । यो क्षेत्रमा जसमा विद्युत्, ग्यास, वाफ र एयर कन्डिसनिङ क्षेत्र २९.५ प्रतिशत र उत्पादन क्षेत्रमा २९.३ प्रतिशत छ ।सेवा क्षेत्रले ४०.५ प्रतिशत हिस्सा लिएको छ, जसमा वित्तीय र बिमा सेवा २४.४ प्रतिशत, सूचना र सञ्चार ८.१ प्रतिशत र आवास तथा खाद्य सेवा ६.५ प्रतिशत छ । यी क्षेत्रमा शीर्ष देशहरूको लगानी केन्द्रित छ । उत्पादन (म्यानुफ्याक्चरिङ) क्षेत्रमा २९.३ प्रतिशत लगानी भएको छ । यी दुवै मिलेर औद्योगिक क्षेत्रको हिस्सा ५९.४ प्रतिशत पुगेको छ । २०२४ जुलाईसम्म प्रत्यक्ष लगानीकर्ताबाट प्रत्यक्ष ऋणबाहेक नेपालका एफडिआई कम्पनीले ५९.९ अर्ब रुपियाँ बराबरको वैदेशिक ऋण लिएका छन् । यसमध्ये जलविद्युत् क्षेत्रमा मात्रै ३४.७ अर्ब रुपियाँ बराबरको ऋण रहेको छ । सर्वेक्षणमा समावेश उत्पादनमूलक कम्पनीले आफ्ना क्षमताको ४७.५ प्रतिशत मात्र प्रयोग गरेका छन् भने ती कम्पनीको नाफा दर २०२३/२४ मा १०.७ प्रतिशत रहेको छ ।उद्योग विभागका अनुसार आर्थिक वर्ष २०८१/८२ मा ६५ अर्ब लगानी प्रतिबद्धता आउँदा १२ अर्ब एक करोड रुपियाँ भित्रिएको थियो । यस्तै आव २०८०/८१ मा ६९ अर्ब ८३ करोड लगानी प्रतिबद्धता आउँदा आठ अर्ब ४७ करोड रुपियाँ लगानी भित्रिएको थियो । विभागको लगानी प्रविधि तथा हस्तान्तरण शाखा प्रमुख प्रशान्त बोहोराले नीतिगत सुधारले गर्दा गत आवमा वैदेशिक लगानी बढेको जानकारी दिनुभयो । वैदेशिक लगानी भित्र्याउन सरकारले गत आवमा अध्यादेशमार्फत कानुन संशोधन गरेको थियो । जसका कारणले गर्दा पनि लगानी बढी भित्रिएको हो । नेपालले सन् १९८०/८१ मा छैटौँ पञ्चवर्षीय योजना प्रारम्भसँगै वैदेशिक लगानीलाई प्राथमिकतामा ल्याएको हो । उद्योग विभागका अनुसार सुरुदेखि हालसम्म सात हजार ३३६ परियोजनामार्फत छ खर्ब ७५ अर्ब ५२ करोड रुपियाँ वैदेशिक लगानी प्रतिबद्धता आएको छ । नेपालमा लगानी गर्ने भनेर गरेको प्रतिबद्धता अनुसार लगानी कम भित्रिने गरेको तथ्याङ्कले देखाएको छ ।",
      "link": "https://gorkhapatraonline.com/news/171292",
      "image": "https://gorkhapatraonline.com/storage/media/302242/conversions/cartoon-original-thumb.jpg"
    },
    {
      "slug": "171291",
      "title": "दर्जनौँ व्यापारिक संरचनामा आगजनी २० अर्बभन्दा बढीको क्षति",
      "timestamp": 1757462400000,
      "source": "gp",
      "content": "‘जेनजी’ आन्दोलनको दोस्रो दिन राजधानीका विभिन्न स्थानका ठुला व्यावसायिक र व्यापारिक संरचनामा तोडफोड र आगजनी भएको छ । तोडफोड र आगजनीमा होटेलदेखि चर्चित व्यावसायिक समूहका सोरुमसम्म परेका छन् ।",
      "longContent": "गोरखापत्र समाचारदाताकाठमाडौँ, भदौ २५ गते । ‘जेनजी’ आन्दोलनको दोस्रो दिन राजधानीका विभिन्न स्थानका ठुला व्यावसायिक र व्यापारिक संरचनामा तोडफोड र आगजनी भएको छ । तोडफोड र आगजनीमा होटेलदेखि चर्चित व्यावसायिक समूहका सोरुमसम्म परेका छन् । प्रदर्शनका क्रममा बुधबार दिनभर राजधानीको नक्सालस्थित होटेल हिल्टन जलिरह्यो । पाँचतारे यो होटल गत वर्ष साउनदेखि सञ्चालनमा आएको हो । शङ्कर गु्रपको स्वामित्वमा रहेको यो होटलमा आठ अर्ब ३५ करोड रुपियाँ लगानी भएको छ । प्रदर्शनकारीले तोडफोडपछि आगजनी सुरु गरेका थिए । आगजनीका कारण होटेलमा रहेका पर्यटकले यसको सबैभन्दा माथिल्लो तलामा पुगेर उद्धारका लागि गुहार मागिरहेको दृश्य दिनभर सामाजिक सञ्जालमा देखिएको थियो । बुधबार नै प्रदर्शनकारीले तोडफोडपछि होटेल वर्णवासमा पनि आगजनी गरेका छन् । २०८० माघदेखि सञ्चालनमा आएको यस होटेलका सञ्चालक पर्यटन व्यवसायीसमेत रहनुभएका सङ्घीय सांसद राजेन्द्र बजगाईं हुनुहुन्छ । होटेलमा करिब सवा अर्ब रुपियाँ लगानी रहेको छ । होटेलबाहेक व्यापारिक कम्प्लेक्स पनि प्रदर्शनकारीको निशानामा परे । भाटभटेनीको नक्साल, बौद्ध, भक्तपुरको राधेराधे, चितवनको भरतपुर, पोखरा, विराटनगर, बिर्तामोड र जनकपुरस्थित व्यापारिक भवनमा तोडफोड, लुटपाट र आगजनी भएको छ ।प्रदर्शनका क्रममा व्यापारिक घराना चौधरी समूहको सिजी इलेक्ट्रोनिक्समा पनि आगलागी भएको छ । सिजी ब्रान्ड अन्तर्गतका इलेक्ट्रोनिक्स सामान उत्पादन गर्ने राजधानीको सतुङ्गलस्थित उक्त भवन आगलागीबाट पूर्णतः क्षतिग्रस्त भएको छ । त्यस्तै चौधरी समूह अन्तर्गतकै सिजी कर्पमा पनि प्रदर्शनकारीले तोडफोड र आगजनी गरेका छन् । विदेशबाट कार आयात गरेर बिक्री गर्ने सिजी कर्पको थापाथलीस्थित सोरुम आगजनीबाट पूर्ण ध्वस्त छ भने त्यहाँ रहेका नयाँ कार पनि जलेका छन् । चन्द्रागिरि केबुलकारको बेस स्टेसनमा पनि प्रदर्शनकारीले आगजनी गरेका छन् । प्रदर्शनकारीले सिम्रिक एयरको भवन पनि पूर्ण रूपमा ध्वस्त बनाएका छन् । तीनकुनेस्थित सिम्रिक एयरको व्यापारिक कम्प्लेक्समा आगजनी हुँदा पूर्ण रूपमा जलेको अवस्थामा छ । त्यस्तै दूरसञ्चार सेवाप्रदायक एनसेलको लैचनौरस्थित भवनमा पनि प्रदर्शनकारीले बुधबार साँझ तोडफोड र आगजनी गरेका छन् । कान्तिपुर मिडियाको केन्द्रीय कार्यालय रहेको थापाथलीस्थित कम्प्लेक्स पनि आगजनीका कारण क्षतविक्षत भएको छ । उक्त कम्प्लेक्समा आधा दर्जन व्यापारिक संस्थाका कार्यालय सञ्चालनमा थिए । बुधबारको प्रदर्शनका कारण व्यापारिक संरचनामा भएको तोडफोड र आगजनीका कारण भएको क्षतिको आधिकारिक अनुमान नभए पनि यी कम्प्लेक्समा गरिएको लगानीका आधारमा २० अर्ब रुपियाँभन्दा बढीको क्षति भएको अनुमान गर्न सकिन्छ ।",
      "link": "https://gorkhapatraonline.com/news/171291",
      "image": "https://gorkhapatraonline.com/storage/media/302241/conversions/10770128253165465494-original-thumb.jpg"
    },
    {
      "slug": "171290",
      "title": "कोरलाबाट आउन थाले चिनियाँ सामान",
      "timestamp": 1757462400000,
      "source": "gp",
      "content": "नेपाल–चीन उत्तरी कोरला नाकामा चिनियाँ सामान ढुवानीका लागि दर्जनौँ कन्टेनर त्यहाँ पुगेका छन् । भन्सार विभागले कोरला नाकास्थित मुस्ताङ भन्सार कार्यालयलाई सक्रिय बनाएसँगै त्यहाँको नाकाबाट सामान ढुवानी गर्न व्यापारीका दर्जनौँ कन्टेनर त्यहाँ पुगेका हुन् ।",
      "longContent": "मुस्ताङ, भदौ २५ गते । नेपाल–चीन उत्तरी कोरला नाकामा चिनियाँ सामान ढुवानीका लागि दर्जनौँ कन्टेनर त्यहाँ पुगेका छन् । भन्सार विभागले कोरला नाकास्थित मुस्ताङ भन्सार कार्यालयलाई सक्रिय बनाएसँगै त्यहाँको नाकाबाट सामान ढुवानी गर्न व्यापारीका दर्जनौँ कन्टेनर त्यहाँ पुगेका हुन् ।यहाँको नाकाबाट भन्सार विभागले सम्पूर्ण व्यवस्था मिलाएको हो । गत असारको बाढीले रसुवागढी नाका र साउनको पहिलो साता तातोपानी नाकामा बाढीपहिरोले चिनियाँ मालवस्तु ढुवानीमा अवरोध सिर्जना भएपछि भन्सार विभागले यहाँको नाकालाई वैकल्पिक मार्गका रूपमा सञ्चालनमा ल्याएको हो । यहाँको नाकालाई तत्कालका लागि वैकल्पिक मार्गका रूपमा प्रयोग गरिएको भए पनि अब यहाँको नाकाबाट चिनियाँ मालवस्तु आयातमा कुनै समस्या नपर्ने भन्सार कार्यालयका प्रमुख रमेश खड्काले जानकारी दिनुभयो । यहाँको नाकामा मालवस्तु आयातका लागि विभागसँग कार्यालयको अनलाइन प्रणाली दर्ता भइसकेको र चाँडै ल्होमन्थाङमा भन्सार राजस्व सङ्कलनका लागि प्रभु बैङ्कबाट वित्तीय भुक्तानी गर्ने व्यवस्था मिलाउने तयारी भएको कार्यालय प्रमुख खड्काले बताउनुभयो । उहाँले यहाँको नाकास्थित चिनियाँ भन्सारमा जाँचपास भई आयात भएका कन्टेनरको मालवस्तु जाँचपास गरी पठाइने उल्लेख गर्नुभयो । सोमबार चिनियाँ भन्सारमा जाँचपास भएका दुई कन्टेरनको मालवस्तु जाँच भइसकेको उहाँले जानकारी दिनुभयो । उहाँले व्यापारीले ल्याउने मालवस्तु ल्हासा र अन्य स्थानमा रहेको तथा ती मालवस्तु चिनियाँ भन्सारमा आउने क्रममा रहेको बताउनुभयो ।यहाँका नाकाबाट ५०० भन्दा बढी बिवाइडी इभी गाडीसहित लत्ताकपडा, कस्मेटिक सामग्री र इलेक्ट्रोनिक सामान ढुवानी गर्न बेनी–जोमसोम–कोरला सडक हुँदै दर्जनौँ मालवाहक कन्टेनर कोरला पुगेका छन् । त्यहाँ पुगेका कन्टेनरलाई चिनियाँ भूमिमा प्रवेश गराएर मालसामान लोड अनलोड गराइएको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले जानकारी दिनुभयो । उहाँले चिनियाँ सामान ढुवानी गर्न करिब एक सयभन्दा बढी कन्टेनर पर्खाइमा बसेको बताउनुभयो ।",
      "link": "https://gorkhapatraonline.com/news/171290",
      "image": "https://gorkhapatraonline.com/storage/media/302240/conversions/1757313699-V4l0I-original-thumb.jpg"
    },
    {
      "slug": "171289",
      "title": "कालीमाटीमा थन्कियो तरकारी",
      "timestamp": 1757462400000,
      "source": "gp",
      "content": "देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो ।",
      "longContent": "गोरखापत्र समाचारदाता काठमाडौँ, भदौ २५ गते । देशकै ठुलो तरकारी बजार कालीमाटीमा उपत्यकावासी उपभोक्ताका लागि आएको तरकारी बिक्री हुन नपाएर थन्किएको छ । ‘जेनजी’ युवाको आन्दोलनका कारण कालीमाटी क्षेत्र बिहानदेखि नै तनावग्रस्त भएपछि सोमबार रातिदेखि मङ्गलबार बिहान ९ बजेसम्म उपत्यकाबाहिरबाट आएका तरकारी साना बजार र तरकारीका खुद्रा बजारमा जान नपाएर थन्किएको हो । कालीमाटी फलफूल तथा तरकारी बजार विकास समितिका अनुसार दैनिक जस्तै छ सयको मेट्रिक टनको हारहारीमा तरकारी आएको थियो । बजारमा सोमबार रातिदेखि मङ्गलबार बिहानसम्म आएको तरकारी उपत्यकाका साना बजारमा लैजाने क्रम जारी रहेकै बेला कालीमाटी वरपर कफ्र्यु लागेपछि बजार बन्द गरियो ।बजारबाहिर आन्दोलन भएकाले मानिसको आउजाउ नै रोकिएकाले तरकारी बजार आफैँ बन्द भएको कालीमाटी तरकारी बजार समितिका सूचना अधिकारी विनय श्रेष्ठले जानकारी दिनुभयो । कालीमाटी थोक व्यापारी संस्थाका अध्यक्ष गीताप्रसाद आचार्यले बजारमा तरकारी पर्याप्त भए पनि बजार खोल्न सक्ने अवस्था नरहेको जानकारी दिनुभयो ।",
      "link": "https://gorkhapatraonline.com/news/171289",
      "image": "https://gorkhapatraonline.com/storage/media/302239/conversions/tarkari2021-01-24-11-01-01-original-thumb.jpg"
    },
    {
      "slug": "171288",
      "title": "संयम अपनाउन निजी क्षेत्रको आग्रह",
      "timestamp": 1757462400000,
      "source": "gp",
      "content": "नेपालका निजी क्षेत्रले युवाको चाहना अनुरूप समुन्नत समाज निर्माणमा योगदान दिन सबैमा आग्रह गरेको छ । नेपाल उद्योग वाणिज्य महासङ्घ र नेपाल उद्योग परिसङ्घले ‘जेनजी’ पुस्ताले विभिन्न सुधारका माग राखी सञ्चालन गरेको प्रदर्शनका क्रममा भएको जनधनको क्षतिप्रति दुःख, प्रदर्शनका क्रममा ज्यान गुमाएकाप्रति श्रद्धाञ्जली तथा घाइतेको शीघ्र स्वास्थ्य लाभको कामना गरेका छन् ।",
      "longContent": "गोरखापत्र समाचारदाताकाठमाडौँ, भदौ २५ गते । नेपालका निजी क्षेत्रले युवाको चाहना अनुरूप समुन्नत समाज निर्माणमा योगदान दिन सबैमा आग्रह गरेको छ । नेपाल उद्योग वाणिज्य महासङ्घ र नेपाल उद्योग परिसङ्घले ‘जेनजी’ पुस्ताले विभिन्न सुधारका माग राखी सञ्चालन गरेको प्रदर्शनका क्रममा भएको जनधनको क्षतिप्रति दुःख, प्रदर्शनका क्रममा ज्यान गुमाएकाप्रति श्रद्धाञ्जली तथा घाइतेको शीघ्र स्वास्थ्य लाभको कामना गरेका छन् । महासङ्घले विज्ञप्ति जारी गर्दै युवाको चाहना अनुरूप सरकारी सेवामा नागरिकको सहज र मर्यादित पहुँच, स्वतन्त्र भएर पेसा व्यवसाय गर्न पाउने अधिकारको सुनिश्चित हुनुपर्ने माग गरेको छ । “लगानी एवं रोजगारी प्रवर्धनका लागि उपयुक्त वातावरण सिर्जना गरी समुन्नत समाज निर्माणमा योगदान पु¥याउन महासङ्घ सरोकारवाला सबैमा आग्रह गर्दछ ।”मर्यादित रोजगारी, स्वरोजगारी, सर्वसाधारण एवं उद्यमी व्यवसायीले तिरेको राजस्वको सदुपयोगलगायतका विषयमा युवा पुस्ताले देखाएको चासोप्रति संवेदनशील हुन नेपाल सरकारलगायत सम्बन्धित सबैमा महासङ्घले आग्रह गरेको छ । मुलुकमा थप निराशा र अशान्तिको वातावरण कहीँकतैबाट पनि सिर्जना नहोस् भन्दै सम्बद्ध सबैको ध्यानाकर्षण गरिएको छ । महासङ्घले सामाजिक न्यायसहितको उच्च आर्थिक वृद्धिको वातावरण निर्माण गरेर मात्र उच्च ज्यालासहितको मर्यादित रोजगारी सम्भव हुने औँल्याएको छ । आर्थिक गतिविधि चलायमान बनाउन र मुख्य पर्यटकीय समयमा नेपालबाट सकारात्मक सन्देश विश्वभर प्रवाह गर्न पनि हामी सबैले संयमित भई संवाद र सहकार्यका माध्यमबाट समृद्धितर्फको यात्रा तय गर्नुपर्ने महासङ्घको माग छ । नेपाल उद्योग परिसङ्घ (सिएनआई) पनि विज्ञप्ति जारी गर्दै प्रदर्शनका क्रममा युवाको ज्यान गएकोप्रति गहिरो दुःख व्यक्त गरेको छ । हाम्रो भविष्य नेपालका युवाको ऊर्जा, रचनात्मकता र आकाङ्क्षामा निर्भर रहेको भन्दै परिसङ्घले संयमता अपनाउन सबै सरोकारवालालाई अपिलसमेत गरेको छ । नेपालको समृद्धिको मार्गमा द्वन्द्वभन्दा संवाद, विभाजनभन्दा समझदारी र सबैभन्दा माथि नागरिकको सुरक्षा हुनु पर्छ भन्नेमा परिसङ्घ स्पष्ट रहेको जनाएको छ । एनसेलका सेवा निःशुल्कयसैबिच एनसेलले दूरसञ्चार जस्तो अत्यावश्यक सेवा तथा सम्पत्तिका कुनै पनि क्षति नगरिदिन र अविच्छिन्न सञ्चार सेवा प्रदान गर्न सहयोगको अनुरोध गरेको छ । एनसेलले उपभोक्तालाई सहज सञ्चारको पहुँच सुनिश्चित गर्न आजैदेखि लागु हुने गरी दुई दिनका लागि फोन, इन्टरनेट र एसएमएस सेवा निःशुल्क गर्ने घोषणा गरेको छ ।",
      "link": "https://gorkhapatraonline.com/news/171288",
      "image": "https://gorkhapatraonline.com/storage/media/302238/conversions/fncci-original-thumb.jpg"
    },
    {
      "slug": "171178",
      "title": "युरोपतिर मोडिँदै नेपालीको रोजगारी",
      "timestamp": 1757376000000,
      "source": "gp",
      "content": "मध्यपूर्वका देश र मलेसियामा सीमित नेपाली युवाको वैदेशिक रोजगारी युरोपतिर मोडिएको छ । आर्थिक वर्ष २०८१/८२ मा युरोपमा ७६ हजारभन्दा बढी युवा रोजगारीका लागि श्रम स्वीकृति लिएर गएका छन् । वैदेशिक रोजगार विभागका अनुसार गत आवमा आठ लाख ३९ हजार २६६ जनाले वैदेशिक रोजगारीका लागि श्रम स्वीकृति लिएकोमा त्यो सङ्ख्याले युरोपका लागि श्रम स्वीकृति लिएर गएका छन् ।",
      "longContent": "काठमाडौँ, भदौ २४ गते । मध्यपूर्वका देश र मलेसियामा सीमित नेपाली युवाको वैदेशिक रोजगारी युरोपतिर मोडिएको छ । आर्थिक वर्ष २०८१/८२ मा युरोपमा ७६ हजारभन्दा बढी युवा रोजगारीका लागि श्रम स्वीकृति लिएर गएका छन् । वैदेशिक रोजगार विभागका अनुसार गत आवमा आठ लाख ३९ हजार २६६ जनाले वैदेशिक रोजगारीका लागि श्रम स्वीकृति लिएकोमा त्यो सङ्ख्याले युरोपका लागि श्रम स्वीकृति लिएर गएका छन् । तीन आवमा वैदेशिक रोजगारीमा जानेको तथ्याङ्क विश्लेषण गरेर हेर्दा युरोप जानेको सङ्ख्या क्रमशः बढेको छ । अघिल्लो आव २०८०/८१ मा युरोपका क्रोएसिया, साइप्रस, जोर्डन माल्टा, मौरिसस, रोमानिया र पोल्यान्ड, साइबेरियालगायतका देशमा जाने युवाको सङ्ख्या ६६ हजारभन्दा बढी छ जबकि आव २०८०/८१ मा सो अवधिमा रोमानिया, क्रोएसिया, साइप्रस, जोर्डन, माल्टा, मौरिसस, पोर्चुगल, पोल्यान्ड, टर्की, इटाली, साइबेरियालगायतका युरोपेली देशमा ६६ हजारभन्दा बढी रोजगारीका लागि गएका थिए । आव २०७९/८० मा क्रोएसिया, साइप्रस, जोर्डन, माल्टा, मौरिसस, रोमानिया र पोल्यान्ड, साइबेरियालगायतका देशमा झन्डै ५० हजार रोजगारीका लागि गएका थिए । व्यक्तिगत रूपमा जाने धेरैयुरोप रोजगारीमा जाने अधिकांश व्यक्तिगत रूपमा जाने गरेका छन् । युरोपका १०/१२ देशमा गएका श्रमिकमध्ये संस्थागतभन्दा व्यक्तिगत रूपमा जाने बढी छन् । विभागका अनुसार गत आवमा युरोपमा १२ देशमा ७८ हजारभन्दा बढी युवा गएकोमा व्यक्तिगत रूपमा जाने ८० प्रतिशतभन्दा बढी रहेका छन् भने संस्थागत रूपमा जाने २० प्रतिशत मात्रै छन् । गत आवमा रोमानिया जानका लागि २७ हजार ८७४ जनाले श्रम स्वीकृति लिएको संस्थागत रूपमा एक हजार ३९० जना र बाँकी सबै व्यक्तिगत रूपमा गएका छन् । क्रोएसिया जानका लागि १३ हजार ८३५ जनाले श्रम स्वीकृति लिएकोमा सबैले व्यक्तिगत रूपमा श्रम स्वीकृति लिएका छन् । त्यस्तै माल्टा रोजगारीका लागि पाँच हजार ४५८ जनाले व्यक्तिगत श्रम स्वीकृति लिँदा २१० जनाले मात्र संस्थागत रूपमा श्रम स्वीकृति लिएको पाइएको छ । श्रम, रोजगार तथा सामाजिक सुरक्षा मन्त्रालयका प्रवक्ता डण्डुराज घिमिरेले युरोपको रोजगारीलाई आगामी दिनमा व्यवस्थित बनाउने विषयमा छलफल भइरहेको जानकारी दिनुभयो । संस्थागत रूपमा असुली गर्नेले समेत विज्ञापन गर्दा ५०/६० हजार उल्लेख गरेर पाँच लाखदेखि १४ लाखसम्म असुल्छन् । यसरी असुली हुने रकमको आधाभन्दा बढी रकम विदेशकै एजेन्टलाई जाने गरेको छ । युरोप रोजगारीको मुख्य बेथिति रोजगारीमा जान पाएकाभन्दा पटक पटक कोसिस गरेर पनि जान नपाएका वा विविध बहानामा फसेकालाई थाहा छ । अनुमानित आकलन अनुसार हरेक एक सय युवाले युरोप रोजगारीका लागि प्रयास गर्दा सफल हुनेको सङ्ख्या २०/३० मात्र रहेको छ ।युरोप रोजगारी व्यक्तिगत रूपमा श्रमिक पठाउन अवैधानिक रहेको अवस्थामा व्यक्तिगत रूपमा श्रम स्वीकृति दिने नाममा प्रतिव्यक्ति रोजगारीमा जानेबाट असुली हुने गरेको अवस्था छ । यसरी असुली हुने रकम सात लाखदेखि १०/१५ लाख रुपियाँसम्म रहने गरेको बताइएको छ ।",
      "link": "https://gorkhapatraonline.com/news/171178",
      "image": "https://gorkhapatraonline.com/storage/media/302060/conversions/baidesik-rojgar-original-thumb.jpg"
    },
    {
      "slug": "171627",
      "title": "यौन दुर्बलता र बाँझोपनको समस्या बढ्दो",
      "timestamp": 1757721600000,
      "source": "gp",
      "content": "नेपालमा पहिलो पटक भएको राष्ट्रिय अध्ययनले नेपालका युवायुवतीमा यौन दुर्बलताको दर उच्च रहेको देखाएको छ । यस्तै पछिल्ला दिनमा बाँझोपनको समस्या बढ्दै गएको छ । नेपालमा विवाहित १० देखि १५ प्रतिशत दम्पती बाँझोपनबाट प्रभावित भइरहेका छन् ।",
      "longContent": "गोरखापत्र समाचारदाता काठमाडौँ, भदौ २८ गते । नेपालमा पहिलो पटक भएको राष्ट्रिय अध्ययनले नेपालका युवायुवतीमा यौन दुर्बलताको दर उच्च रहेको देखाएको छ । यस्तै पछिल्ला दिनमा बाँझोपनको समस्या बढ्दै गएको छ । नेपालमा विवाहित १० देखि १५ प्रतिशत दम्पती बाँझोपनबाट प्रभावित भइरहेका छन् ।स्वास्थ्य तथा जनसङ्ख्या मन्त्रालय, परिवार कल्याण महाशाखा र स्थानीय एकीकृत विकास समाज नेपाल (सोलिड नेपाल) ले संयुक्त रूपमा गरेको राष्ट्रिय सर्वेक्षणमा युवायुवतीमा यौन दुर्बलता उच्च रहेको पाइएको हो । अध्ययन अनुसार ३० वर्षभन्दा माथिका ७२ प्रतिशत पुरुष र ६७ प्रतिशत महिलामा यौन दुर्बलता रहेको पाइएको छ । नेपालका सात वटै प्रदेश र तीन वटै भौगोलिक क्षेत्र समेटिने गरी देशका विभिन्न ३४ वटा जिल्लाका ३३ हजार ८२ जना विवाहित महिला र पुरुषमा गरिएको अध्ययनले हालसम्म लुकेको र भित्रभित्रै भयावह रूपमा रहेको यौन दुर्बलताको विषयलाई उजागर गरेको छ ।परिवार कल्याण महाशाखाका निर्देशक डा. विवेककुमार लालले यौन दुर्बलतासम्बन्धी अध्ययनले स्वास्थ्य सेवाको प्रवाहलाई बुझ्न सजिलो भएको बताउनुभयो । उहाँले यौन स्वास्थ्यबारे नेपाली समाजमा खुलेर कुरा नगर्ने गरेको भन्दै यौन स्वास्थ्यबारे खुला हुनुपर्ने बताउनुभयो ।यौन दुर्बलतासम्बन्धी प्रमुख अनुसन्धानदाता डा. खेमबहादुर कार्कीले यौन दुर्बलताका कारण यौन जोडी वा श्रीमान्श्रीमतीबिचको सम्बन्ध बिग्रने मात्रै नभई यसका कारण यौन दुव्र्यवहार, हिंसा र बलात्कार जस्ता जघन्य अपराधसमेत बढ्ने बताउनुभयो । वयस्कहरूको यौन जीवनमा समस्या आउनु भनेको खुसी र आनन्दको अनुभूति मात्रै गुमाउने होइन, डा. कार्कीले भन्नुभयो, “मानसिक तनाव तथा भावनात्मक चोटका कारण सामाजिक तथा आर्थिक क्रियाशीलतामा ह्रास आउँछ ।”उहाँले यौन दुर्बलताको दर विश्वमा नै बढ्दै गएको जानकारी दिनुभयो ।  विश्वमा ४९ प्रतिशत महिला र ४३ प्रतिशत पुरुषमा यौन दुर्बलता रहेको छ । यसमध्ये एसियाली देशका नागरिकमा यो दर झन् धेरै रहेको देखिन्छ । सन् २०११ को तथ्याङ्क अनुसार मलेसियाका पुरुषमा २७ देखि ६९ र सिङ्गापुरका पुरुषमा ५१ देखि ७३ र हङकङका पुरुषमा ६४ प्रतिशतसम्ममा लिङ्ग उत्तेजित नहुने समस्या देखाइएको छ । यसै गरी सिङ्गापुरका ५६ प्रतिशत महिलामा यौन दुर्बलता रहेको तथ्याङ्क छ ।नेपालमा गरिएको अध्ययन अनुसार यौन दुर्बलता भएका पुरुषमा लिङ्ग उत्तेजित नहुने वा यौन सम्पर्कको समयमा चाहे जति दह्रो नहुने अवस्थालाई यौन दुर्बलताको सूचकाङ्क मानिएको छ । नेपालमा गरिएको राष्ट्रिय सर्वेक्षणले यौन दुर्बलता हुने ७२ प्रतिशत पुरुषमध्ये पाँच प्रतिशत वयस्क पुरुषको गम्भीर दुर्बलता छ भने ३२ प्रतिशत पुरुषको सामान्य प्रकारको यौन दुर्बलता रहेको छ । अध्ययनमा यौन दुर्बलता  भएकामध्ये ८४ प्रतिशत पुरुषले सम्भोगबाट सन्तुष्टि प्राप्त गर्न नसकेको बताएका छन् । त्यसै गरी ९२ प्रतिशत महिला पुरुषले दुवैले यौन चाहना नै नहुने बताएका छन् । यसले उनीहरूको जीवन तनावपूर्ण भएको वा उनीहरूको स्वास्थ्यमा केही न केही समस्या छ भन्ने सङ्केत गर्दछ । डा. कार्कीले यौन सम्पर्क गर्ने जोडीमध्ये एकले आनन्द प्राप्त गर्ने अर्कोले नगर्ने अवस्थाले सम्बन्धमा चिसोपन ल्याउने बताउनुभयो । उहाँले यही विन्दुबाट घरेलु हिंसाको सुरुवात हुने उहाँको भनाइ छ ।सर्वेक्षणका अनुसार महिला र पुरुष दुवैमा रहेको यौन दुर्बलताको स्तर सबैभन्दा धेरै मधेश प्रदेश ७३ प्रतिशत र कर्णाली प्रदेशमा ७१ प्रतिशत रहेको छ । डा. कार्कीले यौन दुर्बलताको प्रमुख कारण मानसिक तनाव, गरिबी र अभाव रहेको बताउनुभयो । सर्वेक्षण अनुसार सुर्ती सेवन वा मदिराजन्य पदार्थको सेवनले पनि यौन दुर्बलता बढाएको छ । लामो समय सुर्ती सेवन गरेर छाडेकामध्ये ८० प्रतिशतमा यौन दुर्बलता देखिएको छ । त्यसै गरी मदिरा सेवन गर्नेमा ६९ प्रतिशत र नगर्नेमा ५९ प्रतिशत दुर्बलता देखिएको छ ।सर्वेक्षणले धेरै मोटोपन भएका व्यक्तिमा मोटोपन नभएको व्यक्तिको दाँजोमा बढी यौन दुर्बलता देखाएको छ । त्यस्तै उच्च रक्तचाप भएका व्यक्ति र रगतमा चिनीको मात्रा बढी भएका व्यक्तिमा पनि यौन दुर्बलताको अवस्था बढी देखिएको छ । अध्ययनले कुनै दीर्घरोग मधुमेह, उच्च रक्तचाप भएकामा यौन दुर्बलता वढी हुने देखाएको छ । सर्वेक्षणमा समावेश भएकामध्ये यौन दुर्बलता भएका व्यक्तिसँग गरिएको छलफलबाट यौन दुर्बलताका प्रमुख कारणमा व्यस्त जीवनशैली, मानसिक तनाव, श्रीमान्श्रीमती छुट्टिएर बस्नुपर्ने अवस्था, एकाआपसको द्वन्द्व, पारिवारिक कलह, काम र आरामको असन्तुलन रहेको छ । अध्ययनले शारीरिक कारणमा यौन अङ्गमा हुने सङ्व्रmमण, श्रीमान् वा श्रीमतीमा भएको स्वास्थ्य समस्या प्रमुख रहेका छन् ।",
      "link": "https://gorkhapatraonline.com/news/171627",
      "image": "https://gorkhapatraonline.com/storage/media/302779/conversions/man-stressed-about-ed_Lwos5RdV2E-original-thumb.jpg"
    },
    {
      "slug": "171626",
      "title": "‘सुनशान सिंहदरबार भग्नावशेष देखेर कुँडिएको कर्मचारीको मन’",
      "timestamp": 1757721600000,
      "source": "gp",
      "content": "सधैँभरि भिडभाड देखिने सिंहदरबार परिसर आज कार्यालय सञ्चालन हुने दिन भए पनि सुनशान देखियो । शुक्रबार भएकाले अपराह्न ३ बजे कर्मचारीको छुट्ने समयमा तीनवटै प्रवेशद्वारमा सवारी चाप हुने गरेकामा आज त्यो देखिएन ।",
      "longContent": "काठमाडौँ, भदौ २८ गते । सधैँभरि भिडभाड देखिने सिंहदरबार परिसर आज कार्यालय सञ्चालन हुने दिन भए पनि सुनशान देखियो । शुक्रबार भएकाले अपराह्न ३ बजे कर्मचारीको छुट्ने समयमा तीनवटै प्रवेशद्वारमा सवारी चाप हुने गरेकामा आज त्यो देखिएन ।जेनजी प्रदर्शनबाट तोडफोड र आगजनी भएका विभिन्न मन्त्रालयका परिसरमा सवारीसाधन ‘भग्नावशेष’ का रूपमा रहेका छन् । आफूले काम गर्दै आएको मन्त्रालय तथा कार्यालय आगजनीबाट ध्वस्त भएपछि कर्मचारीमा त्रास र निराशाको अवस्था देखिन्थ्यो । राष्ट्रका सम्पत्ति, जलेका मन्त्रालयका भवन र सवारीसाधनको भग्नावशेष देखेर आफूहरूको मन कुँडिएको कर्मचारीको दुःखेसो थियो ।आगजनीबाट धेरै मन्त्रालयका सवारीसाधन नष्ट भएपछि माथिल्लो तहका कर्मचारीसमेत मोटरसाइकल र स्कुटरमा कार्यालय पुगेका थिए । शिक्षा मन्त्रालयको भुँइतलामा रहेको राष्ट्रिय सतर्कता केन्द्रको आधा भाग जलेर नष्ट भएकाले भित्र प्रवेश गरी क्षतिको वास्तविक आँकडा यकिन गर्न कठिन भएको प्रवक्ता नारायणप्रसाद भट्टले बताउनुभयो । मूल प्रशासनिक केन्द्रका रूपमा रहेको प्रधानमन्त्री तथा मन्त्रिपरिषद् कार्यालयमा आगजनीका कारण क्षति भएपछि गृह मन्त्रालयको नवनिर्मित भवनमा सार्ने तयारी गरिएको छ । त्यसका लागि कर्मचारीहरू बचेखुचेका कम्प्युटर, ल्यापटप, कागजातलगायत सामग्री सार्न व्यस्त देखिए ।सिंहदरबारको पश्चिम खण्डको मूलभागमा चार दिनदेखि सल्किरहेको धुवाँको मुस्लो निस्किरहेको थियो भने आगो नियन्त्रणका लागि वारुणयन्त्रले पानीको फोहोरा हानिरहेको थियो । आगजनी गरिएका मन्त्रालयमा प्रवेश गर्न सुरक्षाका हिसाबले जोखिम देखिएपछि कर्मचारीहरू बाहिरै बसेर फर्किएका थिए ।गृह मन्त्रालयका एक कर्मचारीले भन्नुभयो, “निर्देशनानुसार मन्त्रालयमा उपस्थिति भइयो, पेटीमा बसेर हाजिर गरियो, मन्त्रालय ध्वस्त भएको छ, के कति क्षति भयो, यकिन हुन सकेको छैन ।” आगजनीबाट भएको क्षतिको पहिचान गर्ने, विवरण सङ्कलन तथा तथ्याङ्क बुझ्ने काम भइरहेको छ । सिंहदरबार परिसरमा सञ्चारकर्मीको प्रवेशलाई सहज तुल्याइएपछि भग्नावशेषको तस्बिर लिन पुगेका फोटो पत्रकारको सङ्ख्या उल्लेख्य देखियो । सिंहदरबारभित्रका मन्त्रालय र सडकको सरसफाइ क्रमशः सुरु गरिएको छ भने तोडफोड भएका सामग्रीको व्यवस्थापन आरम्भ भएको छ ।सिंहरबार बाहिर रहेको स्वास्थ्य तथा जनसङ्ख्या मन्त्रालय पनि आगजनीबाट क्षतिग्रस्त भएको छ । देशको एकमात्रै फरक डिजाइनको उक्त भवनमा घटना भएको चौथो दिनसम्म पनि आगो निभेको छैन । स्वास्थ्य सचिव डा विकास देवकोटाले भवन जलेर नष्ट भएकाले आफूहरूले ‘भर्चुअल’ माध्यमबाट काम प्रारम्भ गरेको बताउनुभयो । आन्दोलनका क्रममा भएको तोडफोड र आगजनीका कारण प्रमुख प्रशासनिक केन्द्र सिंहदरबारस्थित प्रधानमन्त्री तथा मन्त्रिपरिषद् कार्यालय, गृह, ऊर्जा, जलस्रोत तथा सिँचाइ, अर्थ, शिक्षा विज्ञान तथा प्रविधि, सङ्घीय मामिला तथा सामान्य प्रशासन, स्वास्थ्य तथा जनसङ्ख्या, भौतिक पूर्वाधार तथा यातायात मन्त्रालय तथा राष्ट्रिय सतर्कता केन्द्रमा बढी क्षति भएको छ ।",
      "link": "https://gorkhapatraonline.com/news/171626",
      "image": "https://gorkhapatraonline.com/storage/media/302778/conversions/e4dccdfc-f75e-4ea9-923f-40b9a393ec1e-original-thumb.jpg"
    },
    {
      "slug": "171625",
      "title": "शिक्षा मन्त्रालयको काम केशरमहलबाट",
      "timestamp": 1757721600000,
      "source": "gp",
      "content": "शिक्षा, विज्ञान तथा प्रविधि मन्त्रालयको काम केही समय केशरमहलबाट सम्पादन हुने भएको छ । ‘जेनजी’ समूहको आन्दोलनबाट मन्त्रालयको भौतिक संरचनामा ठुलो क्षति भएपछि केही समयका लागि केशरमहलबाट मन्त्रालयका सेवा सम्पादन हुने मन्त्रालयका सचिव चुडामणि पौडेलले जानकारी दिनुभयो ।",
      "longContent": "गोरखापत्र समाचारदाताकाठमाडौँ, भदौ २८ गते । शिक्षा, विज्ञान तथा प्रविधि मन्त्रालयको काम केही समय केशरमहलबाट सम्पादन हुने भएको छ । ‘जेनजी’ समूहको आन्दोलनबाट मन्त्रालयको भौतिक संरचनामा ठुलो क्षति भएपछि केही समयका लागि केशरमहलबाट मन्त्रालयका सेवा सम्पादन हुने मन्त्रालयका सचिव चुडामणि पौडेलले जानकारी दिनुभयो ।केशरमहलमा हाल केशर पुस्तकालय र सार्वजनिक खरिद तथा अनुगमन कार्यालय रहेका छन् । ती दुवै कार्यालयलाई खुम्च्याएर मन्त्रालयको काम पनि त्यहीँबाट नियमित सञ्चालन गर्न लागिएको हो । २०७२ सालको भूकम्पमा क्षति भएको केशरमहल भर्खरै मात्रै निर्माण सम्पन्न भएको हो । उक्त मन्त्रालय सिंहदरबारमा सर्नुअघि पनि केशरमहलमै थियो । शुक्रबार मुख्य सचिव एकनारायण अर्याल नेतृत्वको टोलीले मन्त्रालयको अवलोकन गरेको थियो । सचिव पौडेलका अनुसार मन्त्रालयमा भौतिक संरचनामा क्षति पुगे पनि कागजपत्र भने सुरक्षित छन् । भूमिस्थ पार्किङमा राखिएका सवारीसाधन पनि जलेर ध्वस्त भए । माथिल्लो तलामा भने तोडफोड मात्रै भएको छ । आगलागीको प्रभाव देखिएको छैन । मन्त्रालयले वैदेशिक अध्ययन अनुमतिपत्र प्रदानलगायत अनलाइनबाट प्रदान गरिने सेवा भने नियमित रहेको जनाएको छ । त्रिवि छठसम्मै बन्द‘जेनजी’ पुस्ताको आन्दोलनका कारण विद्यालय तथा विश्वविद्यालय तहको शैक्षिक क्रियाकलाप रोकिएका छन् । त्रिभुवन विश्वविद्यालयले सम्पूर्ण शैक्षिक क्रियाकलाप कात्तिक ११ गतेसम्मका लागि स्थगित रहेको जनाएको छ । त्रिविका सूचना तथा जनसम्पर्क महाशखाका प्रमुख लिल्ली थापा क्षेत्रीले बिहीबार सूचना जारी गरेर हिउँदे बिदाबाट कटौती गर्ने गरी हाललाई पठनपाठन बन्द गरिएको बताउनुभयो । साथै त्रिविले हाल सञ्चालन भइरहेको स्नातकोत्तर तथा स्नातक तहका परीक्षासमेत अर्को सूचना नआएसम्मका लागि स्थगित भएको त्रिवि परीक्षा नियन्त्रण कार्यालयका निमित्त परीक्षा नियन्त्रक डा. सूर्यकान्त कलौनीले जानकारी दिनुभयो । परिस्थित सहज भएमा आइतबारदेखि प्रशासनिक कार्य भने नियमित गर्ने त्रिविले जनाएको छ । यस्तै कक्षा १२ का विद्यार्थीका लागि भदौ २८ र २९ गतेका लागि निर्धारण गरिएको मौका परीक्षा पनि स्थगित भएको छ । राष्ट्रिय परीक्षा बोर्डले बुधबार सूचना जारी गर्दै पूरक परीक्षा अनिश्चितकालका लागि स्थगित भएको जनाएको हो । परीक्षाको अर्को तालिका परिस्थिति सहज भएपछि प्रकाशन गरिने बोर्डले जनाएको छ । प्राविधिक शिक्षा तथा व्यावसायिक तालिम परिषद् (सिटिइभिटी) ले पनि अर्को सूचना जारी नभएसम्मका लागि आफू अन्तर्गतका सम्पूर्ण शिक्षण संस्थाको पठनपाठन बन्द भएको जनाएको छ । यसैबिच निजी तथा आवासीय विद्यालय अर्गनाइजेसन (प्याब्सन) ले पनि आइतबारदेखि मात्रै पढाइ सञ्चालन हुने बताएको छ । परिस्थिति छिन छिनमा परिवर्तन भइरहेका कारण पढाइ सञ्चालन गर्ने कि नगर्ने भन्ने निर्णय पनि आफैँ गर्न विद्यालय सञ्चालकलाई प्याब्सनले भनेको छ । अधिकांश विद्यालय सञ्चालकले आइतबारभन्दा अगाडि विद्यालय खोल्न नसकिने बताएका छन् । काठमाडौँ महानगरपालिकाले यसअघि नै बिहीबारसम्मका लागि पढाइ स्थगित हुने सूचना जारी गरिसकेको थियो । शैक्षिक संस्था खोल्ने विषयमा भने परिस्थितिको विश्लेषण गरेर थप निर्णय गरिने काठमाडौँ महानगरपालिका शिक्षा विभागले जनाएको छ ।",
      "link": "https://gorkhapatraonline.com/news/171625",
      "image": "https://gorkhapatraonline.com/storage/media/302777/conversions/Kesharmahal-original-thumb.jpg"
    },
    {
      "slug": "171624",
      "title": "जोखिम मोलेर गुड्न थाले बस",
      "timestamp": 1757721600000,
      "source": "gp",
      "content": "काठमाडौँ उपत्यकाबाट बाहिरिने सार्वजनिक यातायात क्रमशः सञ्चालन हुन थालेका छन् । ‘जेनजी’ आन्दोलनका कारण निषेधाज्ञा र कफ्र्यु लगाइएपछि बन्द रहेका सार्वजनिक सवारी शुक्रबार स्वस्फूर्त रूपमा सञ्चालन भएको नेपाल यातायात व्यवसायी राष्ट्रिय महासङ्घले जनाएको छ तर यात्रुको चहलपहल भने हुन सकेको छैन ।",
      "longContent": "गोरखापत्र समाचारदाताकाठमाडौँ, भदौ २८ गते । काठमाडौँ उपत्यकाबाट बाहिरिने सार्वजनिक यातायात क्रमशः सञ्चालन हुन थालेका छन् । ‘जेनजी’ आन्दोलनका कारण निषेधाज्ञा र कफ्र्यु लगाइएपछि बन्द रहेका सार्वजनिक सवारी शुक्रबार स्वस्फूर्त रूपमा सञ्चालन भएको नेपाल यातायात व्यवसायी राष्ट्रिय महासङ्घले जनाएको छ तर यात्रुको चहलपहल भने हुन सकेको छैन । जेनजी आन्दोलन सुरु भएपछि बन्द भएका यातायात कार्यालय कहिलेदेखि नियमित सञ्चालन हुन्छन् भन्नेमा यकिन छैन । उपत्यकाका यातायात कार्यालयले कुनै निर्देशक नपाउँदा थप अन्योलमा रहेका छन् । तथापि काठमाडौँ उपत्यकाबाट बाहिरिने सार्वजनिक यातायात सेवा क्रमशः सञ्चालन हुन थालेको छ । आन्दोलनको पहिलो दिन संसद् भवननजिकै रहेको यातायात व्यवस्था कार्यालयमा तोडफोड भएपछि सर्भर बन्द भएको थियो । त्यसपछि देशभरका यातायात कार्यालयमा काम हुन सकेको छैन । आक्रमणबाट जोगिएका उपत्यकाका यातायात कार्यालयमा कर्मचारी हाजिर भए पनि सेवाग्राहीको काम हुन सकेको छैन । लिखित र प्रयोगात्मक परीक्षा स्थगित गरिएको यातायात व्यवस्था कार्यालय सवारीचालक एकान्तकुनाका प्रमुख केशवकुमार जिएमले जानकारी दिनुभयो । आन्दोलनमा भक्तपुरको यातायात कार्यालय जलेर नष्ट भएको छ । चाबहिलको यातायात कार्यालयमा तोडफोड भएको छ भने हेटौँडाको यातायात कार्यालय आगलागीले ध्वस्त भएको छ । हाल कफ्र्युका कारण सेवाग्राही जाने अवस्था पनि छैन । प्रमुख जिएमले भन्नुभयो, “अहिले सर्भर बन्द छ । सेवा नियमित सञ्चालन कहिले हुने अन्योल छ । अहिलेसम्म कुनै निर्देशन पनि आएको छैन ।”     सार्वजनिक यातायात सञ्चालनमा पनि अन्योल छ । लामो तथा मध्यम दुरीका यातायात चलेका छैनन् । आन्दोलन सुरु भएपछि व्यवसायीले सुरक्षाको प्रत्याभूति नभएसम्म काठमाडौँ उपत्यकासहित देशैभरि सार्वजनिक यातायात नचलाउने घोषणा गरेका थिए । राजनीतिक निकास र जनजीवन सामान्य नहुँदासम्म सार्वजनिक यातायात सञ्चालन गर्न नसकिने नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष सरोज सिटौलाले बताए पनि चार दिनदेखि काठमाडौँमा रहेका बसमध्ये केही बाहिरिएका छन् । निषेधाज्ञा र कफ्र्यु जारी रहेको अवस्थामा सेवा सञ्चालन गर्नु जोखिम हुने महासङ्घका अध्यक्ष विजयबहादुर स्वाँर बताउनुहुन्छ । उहाँले भन्नुभयो, “सरकारले नचलाउ भनेका बेलामा चलाउनु हाम्रै लागि जोखिम हो । हामीले स्थानीय प्रशासनसँग समन्वय गरेर जानु भनेका छौँ तर सरकारले चलाउ नभन्दासम्म पूर्ण रूपमा चलाउन सकिने अवस्था छैन ।” महासङ्घले शान्ति सुव्यवस्था कायम नहुँदासम्म र सडक सुरक्षाको प्रत्याभूति नहुँदासम्म सवारीसाधन नचलाउन निर्देशन गरेको थियो  तर नेपाल ट्रक यातायात व्यवसायी महासङ्घले भने अवरुद्ध यातायात सेवा तत्काल सञ्चालन गर्न माग गरेको छ । महासङ्घले शुक्रबार ‘जेनजी’ का मागलाई शान्तिपूर्ण संवाद र सहकार्यमार्फत सम्बोधन गरी बन्द रहेको यातायात क्षेत्र सञ्चालनमा ल्याउन अपिल गरेको हो ।  महासङ्घका महासचिव राजेन्द्रविक्रम बानियाँले विज्ञप्ति जारी गरी जेनजीले अघि सारेका राजनीतिक, सामाजिक र आर्थिक सुधारका मागलाई सरकार, सम्पूर्ण राजनीतिक दल र सरोकारवाला निकायले गम्भीरतापूर्वक लिई सम्बोधन गर्नुपर्ने बताउनुभयो । साथै महासङ्घले संविधानको रक्षा गर्दै सडक यातायात नियमित सञ्चालन गर्न र नागरिकको सहज आवागमन सुनिश्चित गर्न सबै पक्षलाई जिम्मेवार बन्न आह्वान गरेको छ । उद्योग, व्यापार, कृषि उत्पादन र आमनागरिकको दैनिकी यातायातमा निर्भर रहेकाले सरकारले यस क्षेत्रलाई प्राथमिकतामा राख्नुपर्ने महासङ्घको भनाइ छ ।",
      "link": "https://gorkhapatraonline.com/news/171624",
      "image": "https://gorkhapatraonline.com/storage/media/302776/conversions/bus-original-thumb.jpg"
    },
    {
      "slug": "171623",
      "title": "बरामद भए २६८ हतियार",
      "timestamp": 1757721600000,
      "source": "gp",
      "content": "नवयुवा (जेनजी) प्रदर्शन हिंसात्मक बनेसँगै अराजक तथा आपराधिक समूहले नेपाल प्रहरीबाट लुटेका २६८ थान हतियार नेपाली सेनाले देशका विभिन्न स्थानबाट कब्जामा लिएको छ । सैनिक जनसम्पर्क तथा सूचना निर्देशनालयका अनुसार हतियारसहित पक्राउ परेकामा अधिकांश जेलबाट भागेका कैदी रहेका छन् ।",
      "longContent": "गोरखापत्र समाचारदाता काठमाडौँ, भदौ २८ गते । नवयुवा (जेनजी) प्रदर्शन हिंसात्मक बनेसँगै अराजक तथा आपराधिक समूहले नेपाल प्रहरीबाट लुटेका २६८ थान हतियार नेपाली सेनाले देशका विभिन्न स्थानबाट कब्जामा लिएको छ । सैनिक जनसम्पर्क तथा सूचना निर्देशनालयका अनुसार हतियारसहित पक्राउ परेकामा अधिकांश जेलबाट भागेका कैदी रहेका छन् ।सेनाले शुक्रबार सिन्धुली मरिन–४ बाट प्रहरीबाट लुटेको ९–एमएम चिनियाँ पेस्तोल काठमाडौँस्थित डल्लुबाट बरामद गरेको छ । त्यसै गरी काठमाडौँको महाराजगन्‍जस्थित प्रहरी कार्यालय तोडफोड, आगजनीसहित तीन जना प्रहरीको हत्या गरी लुटिएका सात नाल हतियार, त्यसमा लाग्ने गोलीसहित सेनाले चार जनालाई नियन्त्रणमा लिएको छ । विशेष सूचनाका आधारमा बालाजु माछापोखरी इलाकाबाट थप एक नाल हतियार बरामद गरेको जनाएको छ । त्यसै गरी काभ्रेपलाञ्चोक बनेपा–९ स्थित नयाँ बस्तीमा फेला परेको शङ्कास्पद वस्तु नेपाली सेनाले सुरक्षितसाथ निष्क्रिय पारेको छ । काभ्रेस्थित धुलिखेल कारागारमा कैदीबन्दीको नेपाल प्रहरीसँग झडप भएकोमा हाल स्थिति नियन्त्रणमा आएको छ । डिल्लीबजार कारागारमा लागेको आगो नेपाली सेना तथा अन्य निकायको प्रयासमा नियन्त्रणमा लिई, फरार हुने क्रममा रहेका कैदीलाई सेनाले नियन्त्रणमा लिएर कारागार प्रशासनलाई बुझाएको थियो ।त्यसै गरी झापाको भद्रपुर–८ स्थित हस्पिटल चोकमा शङ्कास्पद वस्तुलाई नेपाली सेनाले सुरक्षित साथ निष्क्रिय पारेको छ । सुरक्षा निकायहरूले जनसाधारणलाई पनि सचेत रहन र शङ्कास्पद वस्तु वा गतिविधि देखिए प्रहरी वा सेनालाई तत्काल जानकारी गराउन अनुरोध गरेका छन् ।",
      "link": "https://gorkhapatraonline.com/news/171623",
      "image": "https://gorkhapatraonline.com/storage/media/302775/conversions/Hatiyar-1230-1024x768-original-thumb.jpg"
    },
    {
      "slug": "171622",
      "title": "एघार हजार कैदी अझै फरार",
      "timestamp": 1757721600000,
      "source": "gp",
      "content": "मुलुकमा सृजित विषम परिस्थितिको अनुचित फाइदा उठाउँदै देशका अधिकांश कारागारबाट भागेका १३ हजारभन्दा बढी कैदीमध्ये अधिकांश अझै फरार रहँदा समाजमा सुरक्षाको चिन्ता र त्रास बढेको छ ।",
      "longContent": "काठमाडौँ, भदौ २८ गते । मुलुकमा सृजित विषम परिस्थितिको अनुचित फाइदा उठाउँदै देशका अधिकांश कारागारबाट भागेका १३ हजारभन्दा बढी कैदीमध्ये अधिकांश अझै फरार रहँदा समाजमा सुरक्षाको चिन्ता र त्रास बढेको छ । फरारमध्ये झन्डै साढे दुई हजार कैदी थुनुवा र बालबन्दी (बालबिझ्याइँकर्ता) कारागारको सम्पर्कमा आएका छन् तर गम्भीर प्रकृतिका अपराधमा संलग्न अधिकांश कैदी फरार रहेका कारण समाजमा भने सुरक्षाको चिन्ता बढेको छ । कारागार व्यवस्था विभागका अनुसार काठमाडौँको सुन्धारास्थित केन्द्रीय कारागार (जगन्नाथदेवल) तोडफोड गरी पूर्वमन्त्री टोपबहादुर रायमाझी, पूर्वगृह सचिव टेकनारायण पाण्डेसहित झन्डै ११ हजार कैदी फरार छन् । कारागार व्यवस्था विभागका महानिर्देशक लीला शर्माका अनुसार शुक्रबार दिउँसोसम्म करिब दुई हजार कैदीबन्दी आफैँ सम्पर्कमा आएका छन् । फरार सबै कैदीबन्दीलाई जतिसक्दो छिटो कारागार फर्किन आग्रह गर्दै महानिर्देशक शर्माले भन्नुभयो, “आफैँ कारागार फिर्ता नहुने कैदीलाई तत्काल पक्राउ गरी थप कसुर सरह जीवनभर कुनै पनि माफी मिनाह हुने छैन ।” शर्माले सुरक्षाको अवस्थाका कारण केही कैदी कारागारबाहिर निस्कने अवस्था भए पनि फैसला गर्ने निकाय (अदालत) को आदेशबिना कारागारबाहिर बस्न नमिल्ने भएकाले सबै कैदीबन्दीलाई तत्काल सम्बन्धित कारागारमा फर्किन आग्रह गर्नुभयो । कारागार व्यवस्था विभागले फरार रहेका सबै कैदीलाई तत्काल पक्राउ गरी कारागारमा फर्काउन, सबै सुरक्षा निकाय, सबै जिल्ला प्रशासन कार्यालयलाई पत्राचार गरिसकेको जनाएको छ ।यसका साथै विभागले नागरिक समाज र विभिन्न सरोकारवाला निकायसँग त्यस्ता व्यक्तिको जानकारी उपलब्ध गराई कानुनी दायरामा ल्याउन सहयोग गर्न पनि आग्रह गरेको छ । नवयुवा पुस्ता (जेनजी) ले गरेको शान्तिपूर्ण प्रदर्शन हिंसात्मक भएपछि सुरक्षाको कारण देखाउँदै भदौ २३ गते राष्ट्रिय स्वतन्त्र पार्टीका सभापति रवि लामिछाने कारागारबाट बाहिरिएको सूचनापछि अन्य कैदीले जेल नै तोडफोड गरी भाग्ने क्रम सुरु भएको थियो । यो क्रमलाई सुरक्षा निकायले नियन्त्रणमा लिन नसक्दा ठुलो सङ्ख्यामा कैदी जेल तोडेर भागी फरार भएपछि समाजमा त्रास बढेको छ । अधिकांश प्रहरी युनिट प्रदर्शनकारीले ध्वस्त पारेका कारण प्रहरीको अनुपस्थितिमा त्यस्ता अपराधीले कुनै घटना गर्न नसकून् भनी स्थानीय नै एकताबद्ध भई टोल समाजको सुरक्षा दिन थालेका छन् । काठमाडौँ महानगरपालिका­–३, वसुन्धराका स्थानीय शिवप्रसाद कँडेलले अपराधमा संलग्न भएको अभियोगमा कारागारमा रहेको कैदी फरार भई बाहिर देखिन थालेपछि आफूहरू असुरक्षित महसुस गरेको बताउनुभयो । त्यसै गरी श्रीकृष्ण नगर टोल विकास संस्थाका उपाध्यक्ष पारु अधिकारीले अपराधी खुलेआम हिँडडुल गर्न थालेपछि स्थानीय नै विभिन्न समूह बनाएर गस्ती गर्न थालिएको बताउनुभयो । बुढानीलकण्ठ नगरपालिका–४ को सुनाखरी टोल विकास समिति अध्यक्ष ध्रुव केसी भन्नुहुन्छ, “शङ्कास्पद अपरिचित व्यक्ति समूहबाट हुन सक्ने अपराधबाट जोगिन सामुदायिक एकता नै चाहिन्छ भनेर हामीले निगरानी र गस्ती थालेका छौँ ।”",
      "link": "https://gorkhapatraonline.com/news/171622",
      "image": "https://gorkhapatraonline.com/storage/media/302774/conversions/rasuwa_Z8DENkjJ5s-original-thumb.jpg"
    },
    {
      "slug": "171621",
      "title": "प्रतिनिधि सभा विघटन, फागुन २१ गते निर्वाचन घोषणा",
      "timestamp": 1757721600000,
      "source": "gp",
      "content": "राष्ट्रपति रामचन्द्र पौडेलले पूर्वप्रधान न्यायाधीश सुशीला कार्कीलाई प्रधानमन्त्री पदमा नियुक्त गर्नुभएको छ । निडर र कुशल न्यायमूर्तिका रूपमा चर्चित नवनियुक्त प्रधानमन्त्री कार्कीले शुक्रबार शपथग्रहणलगत्तै प्रतिनिधि सभा विघटनको सिफारिस गर्नुभयो ।",
      "longContent": "काठमाडौँ, भदौ २८ गते । राष्ट्रपति रामचन्द्र पौडेलले पूर्वप्रधान न्यायाधीश सुशीला कार्कीलाई प्रधानमन्त्री पदमा नियुक्त गर्नुभएको छ । निडर र कुशल न्यायमूर्तिका रूपमा चर्चित नवनियुक्त प्रधानमन्त्री कार्कीले शुक्रबार शपथग्रहणलगत्तै प्रतिनिधि सभा विघटनको सिफारिस गर्नुभयो । राष्ट्रपति पौडेलले प्रधानमन्त्री कार्कीको सिफारिसबमोजिम भदौ २७ गते शक्रबार राति ११ बजेदेखि लागु हुने गरी वर्तमान प्रतिनिधि सभा विघटन गर्नुभएको छ । राष्ट्रपति कार्यालयका उपसचिव रुपेशजङ्ग थापामगरका अनुसार राष्ट्रपति पौडेलले २०८२ फागुन २१ गते बिहीबार प्रतिनिधि सभाको निर्वाचन गर्ने गरी मिति तोक्नुभएको छ ।जेनजी अभियानको भदौ २३ र २४ गतेको आन्दोलनले नेपाली कांग्रेस र नेपाल कम्युनिस्ट पार्टी (एमाले) को गठबन्धनलाई सत्ताच्युत गरेपछि सङ्घीय लोकतान्त्रिक गणतन्त्र नेपालले प्रथम महिला प्रधानमन्त्रीका रूपमा कार्कीलाई प्राप्त गरेको हो । राष्ट्रपति कार्यालयमा शुक्रबार राष्ट्रपति पौडेल, नेपाली सेनाका प्रधान सेनापति अशोकराज सिग्देल, जेनजी अभियानका प्रतिनिधिलगायत सरोकारवालासँगको संवादपछि देशले नयाँ प्रधानमन्त्री पाएको हो । भदौ २३ र २४ गतेको आन्दोलनले देश तहसनहस भएलगत्तै राष्ट्रपति पौडेल र नेपाली सेनाको समन्वयमा निरन्तर संवाद भएको थियो । भदौ २५ र २६ गते राष्ट्रपति पौडेल, प्रधान सेनापति सिग्देल र जेनजीका प्रतिनिधिबिच संवाद भएको थियो । राष्ट्रपति पौडेलले पनि बिहीबार संविधानविद्सँग छुट्टै संवाद गर्नुभएको थियो । निरन्तर संवाद हुँदा पनि जेनजी अभियन्ता अलग अलग समूहमा विभाजित भएर आन्दोलनको स्वामित्व लिन खोजेपछि देशमा प्रधानमन्त्री नियुक्त गर्न ढिलाइ भएको थियो तर जेनजी आन्दोलनको अगुवाइ गर्ने समूहसँग प्रधान सेनापति सिग्देलले बुधबार, बिहीबार र शुक्रबार गम्भीर विमर्श गरेपछि जेनजीद्वारा प्रस्ताव पूर्वप्रधान न्यायाधीश कार्कीलाई प्रधानमन्त्री नियुक्त गरिएको छ । नवनियुक्त प्रधानमन्त्री कार्की शुक्रबार शपथग्रहण गर्दै गर्दा सामान्य पोसाकमा उपस्थित हुनुभयो । राष्ट्रपति पौडेल, उपराष्ट्रपति रामसहायप्रसाद यादव, सर्वोच्च अदालतका प्रधान न्यायाधीश प्रकाशमान सिंह राउतसहित उच्च पदाधिकारी उपस्थित लहरसामु शपथग्रहण गर्दा उहाँको सादगीपूर्ण जीवनशैली आउने पुस्ताका लागि पनि प्रेरणादायी थियो । राष्ट्रपति पौडेलले नवनियुक्त प्रधानमन्त्री कार्कीलाई कार्यकाल सफलताको शुभकामना व्यक्त गर्दै आफू र देशलाई सफल बनाउन आग्रह गर्नुभयो । उहाँलाई बधाई दिन जेनजी अभियन्ता राष्ट्रपति भवन शीतल निवास पुग्नुभयो । उहाँहरूले प्रधानमन्त्री कार्कीले देशलाई निकास दिने भरोसा र विश्वास पनि व्यक्त गर्नुभएको थियो । यो अवसरमा प्रतिनिधि सभाका सभामुख तथा राष्ट्रिय सभाका अध्यक्ष सहभागी देखिनुभएन । “अन्तिम क्षणमा खबर आयो, बाहिर थिएँ, उपस्थित हुन सकिनँ,” राष्ट्रिय सभा अध्यक्ष नारायणप्रसाद दाहालले भन्नुभयो । नवनियुक्त प्रधानमन्त्री कार्कीको पदभार ग्रहण प्रधानमन्त्री कार्यालयमा चाहिँ शुक्रबार भएन । राष्ट्रपति कार्यालयको प्रस्टोक्ति राष्ट्रपति कार्यालयका उपसचिव रुपेशजङ्ग थापामगरले राष्ट्रपति रामचन्द्र पौडेलले ‘राष्ट्राध्यक्षको हैसियतले प्रधानमन्त्रीको सिफारिस र सम्मतिका आधारमा नेपालको संविधानले राष्ट्रपतिलाई सुम्पिएको संवैधानिक प्रतिबन्धात्मक व्यवस्था बमोजिम ६ (छ) महिनाभित्र प्रतिनिधि सभाको अर्को निर्वाचन सम्पन्न गर्ने गरी सुशीला कार्की, मोरङलाई नेपालको अन्तरिम सरकारको प्रधानमन्त्री पदमा नियुक्त गर्नुभएको’ जानकारी दिनुभएको छ । उहाँले विज्ञप्तिमार्फत मुलुकमा उत्पन्न विषम तथा असाधारण परिस्थितिलाई सम्बोधन गर्दै युवा पुस्ताद्वारा प्रकट गरिएको इच्छा र आकाङ्क्षा अनुसार राजनीतिक दल तथा सरोकारवालासँगको परामर्शसमेतका आधारमा नेपालको संविधानबमोजिम राष्ट्रपतिका अन्तरनिहीत संवैधानिक अधिकार प्रयोग गरी नेपालको संविधानको पालना र संरक्षण एवं नेपालको राष्ट्रिय एकताको प्रवर्धन गर्न आवश्यक भएकाले नयाँ प्रधानमन्त्री नियुक्त गर्नुभएको प्रस्ट पार्नुभएको छ । उहाँका अनुसार राष्ट्रपति भवनमा आयोजित विशेष समारोहमा राष्ट्रपति पौडेलसमक्ष नवनियुक्त प्रधानमन्त्री कार्कीले नेपालको संविधानको धारा ८० बमोजिम प्रधानमन्त्री पदको पद तथा गोपनीयताको शपथ लिनुभएको छ । महिला प्रधानमन्त्री नेपालको संसदीय अभ्यासमा महिला मन्त्री भएको ६६ वर्षपछि कार्यकारी पद प्रधानमन्त्रीमा पहिलो महिला नियुक्ति भएको छ । नेपाली कांग्रेसका संस्थापक एवं प्रथम जननिर्वाचित प्रधानमन्त्री बिपी कोइरालाले २०१६ जेठ १३ गते कांग्रेस नेतृ द्वारिकादेवी ठकुरानीलाई मन्त्रीपरिषद्मा सामेल गर्नुभएको थियो । नवनियुक्त प्रधानमन्त्री कार्की नेपाली महिला आन्दोलनका सशक्त हस्तीलाई पछि पार्दै ४२ औँ प्रधानमन्त्रीमा नियुक्त हुनुभएको हो । राष्ट्रिय सभा अध्यक्ष नारायणप्रसाद दाहालले प्रतिनिधि सभा विघटन भए पनि राष्ट्रिय सभा कायम रहने बताउनुभयो । “यो सभा विघटन हुने परिकल्पना संविधानमा छैन,” उहाँको भनाइ छ । सभामुख देवराज घिमिरेसँग पटक पटकको सम्पर्क प्रयास सफल हुन सकेन ।",
      "link": "https://gorkhapatraonline.com/news/171621",
      "image": "https://gorkhapatraonline.com/storage/media/302772/conversions/234-original-thumb.jpg"
    },
    {
      "slug": "171620",
      "title": "निडर न्यायमूर्तिको शासकीय यात्रा",
      "timestamp": 1757721600000,
      "source": "gp",
      "content": "नेपालको न्याय प्रणालीमा नवीनतम रूपान्तरणको पक्षधर पूर्वप्रधान न्यायाधीश सुशीला कार्की आठ वर्षअघि सर्वोच्च अदालतको जिम्मेवारीमा रहँदा न्यायालयमा नवीन विधि स्थापित भयो ।",
      "longContent": "गोरखापत्र समाचारदाताकाठमाडौँ, भदौ २८ गते । नेपालको न्याय प्रणालीमा नवीनतम रूपान्तरणको पक्षधर पूर्वप्रधान न्यायाधीश सुशीला कार्की आठ वर्षअघि सर्वोच्च अदालतको जिम्मेवारीमा रहँदा न्यायालयमा नवीन विधि स्थापित भयो । नेपाली न्यायपालिकाको इतिहासमा पहिलो महिला प्रधान न्यायाधीश भएर सर्वोच्च अदालतको जिम्मेवारी समाल्दा उहाँले अनेकौँ चुनौती झेल्नुपरेको थियो । विसं २०७४ वैशाख १७ गतेको एउटा फैसलाले तत्कालीन प्रधान न्यायाधीश कार्कीलाई वास्तवमै एक ‘क्रान्तिकारी’ न्यायमूर्तिका रूपमा स्थापित ग¥यो । त्यो थियो– शान्तिसेना अन्तर्गत सुडानको डार्फर मिसनको भ्रष्टाचार प्रकरण । तीन जना पूर्वप्रहरी प्रमुखलाई दोषी ठहर गर्दै जेल सजायको फैसलापश्चात् प्रधान न्यायाधीश कार्कीसँग भ्रष्टहरू डराउन थाले, उहाँविरुद्ध तानाबाना बुन्न थालियो तर न्यायपालिकाप्रति नागरिकमा आशा र विश्वासको सञ्चार भयो । उहाँ प्रधान न्यायाधीश नियुक्त भएपछि न्यायालय सुधारका प्रयत्न सुरु भए । साथै न्यायसम्पादन पनि सेवाग्राहीको सुविधालाई दृष्टिगत गरी तीव्र रूपमा हुन थाल्यो । तत्कालीन प्रधान न्यायाधीश कार्की सर्वोच्च अदालतको सर्वोच्च पदमा रहँदा निडर न्यायमूर्तिको परिचय स्थापित गर्दै सेवानिवृत्त हुनुभयो । सङ्घर्ष र सेवा यात्रा नेपालको पहिलो महिला प्रधान न्यायाधीश सुशीला कार्कीले पुनः अर्को इतिहास रच्दै पहिलो महिला प्रधानमन्त्री बन्नुभएको छ । प्रधान न्यायाधीशको जिम्मेवारीमा उहाँले २०७३ असारदेखि २०७४ जेठसम्म सर्वोच्च अदालतको नेतृत्व समाल्नुभएको थियो । मोरङमा विसं २००९ मा जन्मिनुभएकी नवनियुक्त प्रधानमन्त्री कार्कीले २०३४ मा त्रिभुवन विश्वविद्यालयबाट कानुन सङ्कायतर्फ स्नातक तहको अध्ययन पूरा गरेसँगै २०३६ देखि कानुन व्यवसायको सेवा सुरु गर्नुभएकी उहाँले पछि धरानस्थित महेन्द्र बहुमुखी क्याम्पसमा पढाउनु पनि भयो ।विसं २०६१ मा वरिष्ठ अधिवक्ता बन्नुभएकी उहाँले भारतको बनारस हिन्दु विश्वविद्यालयबाट राजनीतिशास्त्रमा स्नातकोत्तर गर्नुभएको छ । सर्वोच्च अदालतमा २०६५ सालमा अस्थायी सेवामा प्रवेश गरी २०६७ मा स्थायी न्यायाधीश हुनुभएकी उहाँले २०७३ मा कायममुकायम प्रधान न्यायाधीशको जिम्मेवारी समाल्नुभयो । इमानदार, निष्पक्ष र साहसी न्यायमूर्तिको पहिचानले स्थापित उहाँ भ्रष्टाचारविरुद्ध कठोर निर्णय गर्ने र न्यायपालिकाको स्वतन्त्रता कायम राख्ने न्यायमूर्ति पनि हुनुहुन्छ । विद्यार्थी जीवनमा प्रजातन्त्रका लागि निडर भएर लड्नुभएकी उहाँ न्यायका निम्ति पनि उत्तिकै निडर र सरल जीवनशैलीका कारण पनि न्याय क्षेत्रले सधैँ उहाँलाई सम्मान व्यक्त गर्छ । भ्रष्टाचारका काण्डमा फैसला आमाको नामबाट नागरिकता लिन पाइने, सुडानको डार्फर घोटाला, ठुला राजनीतिक व्यक्तिविरुद्धका भ्रष्टाचार मुद्दामा न्यायिक निर्णय र इँटाभट्टामा हालेर सर्वसाधारणको हत्या गरेको आरोपमा तत्कालीन कांग्रेस सांसद मोहम्मद अफताब आलमलाई पक्राउ गरी अनुसन्धान अघि बढाउन दिएको आदेशसहितका न्याय सम्पादनमा उहाँले निर्वाह गरेको भूमिकाले उहाँलाई थप उचाइमा पु¥यायो । सर्वोच्च अदालतले २०७४ वैशाख १७ गते सुडानको डार्फरमा प्रहरीलाई चाहिने एपिसीलगायतका सामान खरिदमा घोटाला गरेको अभियोग पुष्टि भएपछि तीन पूर्वप्रहरी प्रमुख ओमविक्रम राणा, हेमबहादुर गुरुङ र रमेश चन्द ठकुरीलाई जरिबाना र कैद सजायको फैसला सुनायो । तत्कालीन प्रधान न्यायाधीश सुशीला कार्की र तत्कालीन न्यायाधीश विश्वम्भर श्रेष्ठको संयुक्त इजलासले राणालाई दुई वर्ष कैद र ५० हजार जरिबाना, गुरुङ र ठकुरीलाई एक वर्ष कैद र ४० हजार जरिबाना गर्ने फैसला सुनाएको थियो । नवनियुक्त प्रधानमन्त्री कार्कीले न्यायपालिकाको नेतृत्व गर्दा राजनीतिक दबाबले लामो समयसम्म रोकिएका मुद्दा एकपछि अर्को गर्दै किनारा लाग्न थाले । भ्रष्टहरू जेल पुग्न थाले । नेपाली कांग्रेसका सभापति शेरबहादुर देउवा प्रधानमन्त्री नभए पनि माओवादी अध्यक्ष पुष्पकमल दाहाल ‘प्रचण्ड’ नेतृत्वको सत्ता साझेदार प्रमुख दलका शक्तिशाली नेता हुनुहुन्थ्यो । नेपाल प्रहरीमा महानिरीक्षक नियुक्तिको निर्णयलाई लिएर तत्कालीन प्रधान न्यायाधीश कार्कीविरुद्ध संसद्मा महाअभियोग प्रस्ताव दर्ता गरियो तर कुरा प्रहरी महानिरीक्षक नियुक्तिको मात्रै थिएन । भ्रष्टका संरक्षक आफ्नो आग्रहलाई नसुनी कानुनी शासन स्थापित गर्न कटिबद्ध तत्कालीन प्रधान न्यायाधीश कार्कीबाट आत्तिएका थिए । उहाँले एक सन्दर्भमा भन्नुभएको थियो, “महाअभियोग लगाइएको कारण त्यही थियो ।” तत्कालीन प्रमुख प्रतिपक्षी एमालेसहित राष्ट्रव्यापी रूपमै प्रतिरोध भएपछि अन्ततः सरकारले महाअभियोग फिर्ता लिएको थियो । सादगी जीवनशैली, प्रस्ट वक्ता नवनियुक्त प्रधानमन्त्री कार्की सेवानिवृत्तपछि पारिवारिक काममा नै व्यस्त रहनुभयो । तथापि उहाँले भ्रष्टाचारविरुद्ध र सुशासनका पक्षमा आवाज उठाइरहनुभयो । वास्तवमै अदूरदर्शी नेतृत्वका कारण, प्रधान न्यायाधीश पदमा रहँदा दुखेको उहाँको मन जेनजी आन्दोलनको बलमा सरकार प्रमुख नियुक्त भएपछि समालिएको हुनु पर्छ । उहाँले आफ्नो जिम्मेवारीलाई राष्ट्र सर्वोपरि मानेर पूरा गर्ने बताउनुभएको छ । उहाँका श्रीमान् दुर्गा सुवेदी नेपाली कांग्रेसको राजनीतिमा लामो समय सक्रिय रहनुभएको थियो । प्रजातान्त्रिक आन्दोलनका पुराना योद्धा उहाँ नेपाली कांग्रेसले आर्थिक स्रोत जुटाउने अभिप्रायले २०३० सालमा गरेको तत्कालीन शाही नेपाली सेनाको हवाईजहाज अपहरणका एक सदस्य उहाँ पनि हुनुहुन्छ ।",
      "link": "https://gorkhapatraonline.com/news/171620",
      "image": "https://gorkhapatraonline.com/storage/media/302771/conversions/Sushila-Karki-original-thumb.jpg"
    },
    {
      "slug": "171619",
      "title": "प्रतिनिधिसभा विघटन, फागुन २१ गते निर्वाचन",
      "timestamp": 1757721600000,
      "source": "gp",
      "content": "राष्ट्रपति रामचन्द्र पौडेलले प्रधानमन्त्री सुशीला कार्कीको सिफारिसमा प्रतिनिधिसभा विघटन गर्नुभएको छ ।",
      "longContent": "काठमाडौँ,  भदौ २८ गते । राष्ट्रपति रामचन्द्र पौडेलले प्रधानमन्त्री सुशीला कार्कीको सिफारिसमा प्रतिनिधिसभा विघटन गर्नुभएको छ ।राष्ट्रपतिले यही भदौ २७ गते शुक्रबार रातीको ११ः०० बजेदेखि लागू हुने गरी वर्तमान प्रतिनिधिसभाको विघटन गर्नुभएको राष्ट्रपति कार्यालयका उपसचिव रुपेशजंग थापा मगरद्वारा हस्ताक्षरित विज्ञप्तिमा उल्लेख छ ।आज यहाँ विज्ञप्तिका अनुसार नयाँ प्रतिनिधिसभाको निर्वाचनका लागि आगामी फागुन २१ गते बिहीबारका लागि मिति तोकिएको छ । विसं २०७९ मा गठन भएको प्रतिनिधिसभा राजनीतिमा आएको परिवर्तनसँगै आफ्नो कार्यकाल पूरा नगरी विघटन भएको छ ।",
      "link": "https://gorkhapatraonline.com/news/171619",
      "image": "https://gorkhapatraonline.com/storage/media/302773/conversions/Samsad_Baithak___5_-original-thumb.jpg"
    },
    {
      "slug": "171618",
      "title": "संयुक्त राष्ट्रसङ्घको बधाई सन्देश",
      "timestamp": 1757721600000,
      "source": "gp",
      "content": "नेपालका लागि संयुक्त राष्ट्रसङ्घकी आवासीय संयोजक हाना सिङ्गर हम्डीले नेपालको पहिलो महिला प्रधानमन्त्री सुशीला कार्कीलाई बधाईका साथै शुभकामना सन्देश दिनुभएको छ ।",
      "longContent": "गोरखापत्र समाचारदाता काठमाडौँ, भदौ २८ गते ।  नेपालका लागि संयुक्त राष्ट्रसङ्घकी आवासीय संयोजक हाना सिङ्गर हम्डीले नेपालको पहिलो महिला प्रधानमन्त्री सुशीला कार्कीलाई बधाईका साथै शुभकामना सन्देश दिनुभएको छ । संयुक्त राष्ट्रसङ्घद्वारा शुक्रबार जारी विज्ञप्तिमा नेपालका जनताको शान्ति, न्याय, पारदर्शिता, जवाफदेहिता र प्रगतिप्रतिको आकाङ्क्षामा संयुक्त राष्ट्रसङ्घको साथ रहने उल्लेख गरिएको छ । सन्देशमा राष्ट्रपति रामचन्द्र पौडेल, प्रधान सेनापति अशोकराज सिग्देल र युवा पुस्ताका नेताको योगदानलाई विशेष रूपमा स्मरण गरिएको उल्लेख छ । साथै आन्दोलनका क्रममा ज्यान गुमाएकाहरूप्रति श्रद्धाञ्जली अर्पण गरिएको छ । प्रधानमन्त्री नियुक्तिमा नेपाली जनतालाई बधाई दिँदै राष्ट्रसङ्घले शान्ति, न्याय, पारदर्शिता, जवाफदेहिता र प्रगतिप्रतिको जनअपेक्षामा साथ दिने प्रतिबद्धता जनाएको छ । साथै परिवर्तनका क्रममा ज्यान गुमाउनेहरूप्रति श्रद्धाञ्जली अर्पण गरिएको छ ।",
      "link": "https://gorkhapatraonline.com/news/171618",
      "image": "https://gorkhapatraonline.com/storage/media/302769/conversions/un-1757035050-original-thumb.jpg"
    },
    {
      "slug": "171617",
      "title": "विराटनगरबाट छैटौँ प्रधानमन्त्री",
      "timestamp": 1757721600000,
      "source": "gp",
      "content": "पूर्वी नेपालको औद्योगिक तथा राजनीतिक सहर तथा कोशी प्रदेशको राजधानी विराटनगरले मुलुकलाई पहिलो महिला प्रधानमन्त्री प्रदान गरेको छ । नेपालका प्रथम जननिर्वाचित प्रधानमन्त्री विश्वेश्वरप्रसाद कोइराला विराटनगरकै बासिन्दा हुनुहुन्थ्यो ।",
      "longContent": "सचिन पोख्रेलविराटनगर, भदौ २८ गते । पूर्वी नेपालको औद्योगिक तथा राजनीतिक सहर तथा कोशी प्रदेशको राजधानी विराटनगरले मुलुकलाई पहिलो महिला प्रधानमन्त्री प्रदान गरेको छ । नेपालका प्रथम जननिर्वाचित प्रधानमन्त्री विश्वेश्वरप्रसाद कोइराला विराटनगरकै बासिन्दा हुनुहुन्थ्यो । त्यसपछि मातृकाप्रसाद कोइराला, नगेन्द्रप्रसाद रिजाल, गिरिजाप्रसाद कोइराला, मनमोहन अधिकारीले यस सहरलाई राजनीतिज्ञको उर्वर भूमिका रूपमा स्थापित गर्दै प्रधानमन्त्री भएर देशलाई नेतृत्व दिनुभएको थियो । आजदेखि मुलुकको पहिलो महिला प्रधानमन्त्रीका रूपमा यही विराटनगर महानगरपालिका वडा नम्बर ११ निवासी सुशीला कार्कीले प्रधानमन्त्री पद समाल्नुभएको छ । विराटनगरकी स्थायी निवासी कार्की लामो समयसम्म धरान र विराटनगरमा वकालत पेसामा संलग्न भई न्यायको पक्षमा सङ्घर्षरत हुनुहुन्थ्यो । इमानदार, निडर र हक्की स्वभावकी कानुन व्यवसायी कार्कीले कार्की एन्ड घिमिरे ल फर्मबाट कानुन व्यवसायको यात्रा सुरु गर्नुभएको थियो । नवनियुक्त प्रधानमन्त्री कार्कीसँग कार्की एन्ड घिमिरे नामको एउटै ल फर्ममा रहेर सँगै वकालत गर्नुभएका विराटनगर निवासी अधिवक्ता शान्तिराम भण्डारीका अनुसार जीविकोपार्जनका लागि वकालत पेसामा आबद्ध रहने सुनसरी र मोरङ जिल्लाकी उहाँ पहिलो महिला वकिलका रूपमा स्थापित हुनुभएको थियो । धरानमा रहेर वकालत गर्दै गर्दा उहाँले महेन्द्र बहुमुखी क्याम्पसमा २०४२ देखि ०४६ सालसम्म प्राध्यापनसमेत गर्नुभएको थियो । पञ्चायतकालीन समयमा उहाँले जिल्ला अदालतका अतिरिक्त अञ्चल र क्षेत्रीय अदालतमा समेत वकालत गर्नुभएको थियो ।  ऐतिहासिक जनआन्दोलनपछि अञ्चल र क्षेत्रीय अदालत खारेज गरिएर विराटनगरमा पुनरावेदन अदालत स्थापना भएसँगै उहाँले विराटनगरमा आएर जिल्ला अदालत मोरङ र पुनरावेदन अदातलमा वकालत गर्नुभएको अधिवक्ता भण्डारीको भनाइ छ । त्यही वकालत पेसाको कर्मशीलताको जगमा उहाँले वरिष्ठ अधिवक्ताको हैसियत प्राप्त गर्नुभयो र सर्वोच्च अदालतमा इतिहास रच्दै मुलुककै  पहिलो महिला प्रधान न्यायाधीश बन्ने अवसर पाउनुभयो । आफ्नो पेसागत जीवनको सुरुवात धरान र विराटनगरमा वकालतबाट गर्दै गर्दा पूर्वी नेपालको कानुनी क्षेत्रमा दृढता, इमानदारी र न्यायप्रतिको लगावले उहाँलाई छिट्टै नै विशिष्ट परिचय दिलाएको विराटनगरका सामाजिक अभियन्ता रामकृष्ण आचार्य बताउनुहुन्छ । नवनियुक्त प्रधानमन्त्री कार्कीको परिवार जननायक बिपी कोइरालाको परिवारसँग नजिक रहेको थियो । त्यस क्रममा उहाँको विवाह नेपाली कांग्रेसका नेता विराटनगर निवासी दुर्गाप्रसाद सुवेदीसँग भएको थियो । पूर्वी नेपालमा वकालत गर्दै हुर्केकी कार्की प्रधानमन्त्री बन्नुभएको खबरले विराटनगर, धरान र कोशी प्रदेशका सर्वसाधारणलाई गर्वित बनाएको छ । स्थानीयवासीले कार्कीको नियुक्तिलाई महिला सशक्तीकरण, विराटनगरको मात्र नभएर समग्र कोशी प्रदेशकै गौरव र मुलुकको सुशासन यात्राको नयाँ ढोका खुलेका रूपमा लिएका छन् ।“विराटनगर नेपाली राजनीतिक इतिहासमा कहिल्यै छुटाउन नहुने अध्याय हो । यहाँबाट पटक पटक प्रधानमन्त्री हुनु यो सहरको योगदान र पहिचान हो,” विराटनगरका बुद्धिजीवी तुलसीप्रसाद भट्टराईको भनाइ छ ।",
      "link": "https://gorkhapatraonline.com/news/171617",
      "image": "https://gorkhapatraonline.com/storage/media/302768/conversions/sushila-karki-sapath-1757693592-original-thumb.jpg"
    },
    {
      "slug": "171611",
      "title": "प्रधानमन्त्री कार्की : न्यायिक स्वतन्त्रता र इमानदार नेतृत्वको प्रतीक",
      "timestamp": 1757635200000,
      "source": "gp",
      "content": "नेपालकी पूर्व प्रधानन्यायाधीश सुशीला कार्की २०८२ भदौ २७ गते नेपालको नयाँ प्रधानमन्त्री बन्नुभएको छ।",
      "longContent": "काठमाडौँ, भदौ २७ गते । नेपालको पूर्व प्रधानन्यायाधीश सुशीला कार्की २०८२ भदौ २७ गते नेपालको नयाँ प्रधानमन्त्री बन्नु भएको छ। भदौ २३ बाट चर्किएको सरकारविरोधी ‘जेनजी आन्दोलन’का बीच तत्कालीन प्रधानमन्त्री केपी शर्मा ओलीले राजीनामा दिएपछि विभिन्न दलको सहमति अनुसार उहाँलाई सरकार प्रमुखको रूपमा अघि सारिएको हो। राष्ट्रपति रामचन्द्र पौडेलसमक्ष शुक्रबार उहाँले प्रधानमन्त्री पदको शपथ लिनुभयो ।  नेपालको पहिलो महिला प्रधानन्यायाधीशको हैसियतमा कार्की २०७३ असार २७ देखि २०७४ जेठ २४ सम्म सर्वोच्च अदालतको नेतृत्व गरिसक्नु भएको छ। न्यायपालिकामा स्वच्छ छवि, निडर निर्णय र भ्रष्टाचारविरुद्ध शून्य सहिष्णुताका लागि परिचित उहाँलाई इमानदार, निष्पक्ष र साहसी नेतृत्वकर्ता मानिनुहुन्छ ।उहाँको कार्यकालमा ऐतिहासिक महत्त्वका फैसला भएका थिए । आमाको नामबाट नागरिकता लिन पाइने आदेश, उच्चस्तरीय नेताविरुद्धको भ्रष्टाचार मुद्दामा कठोर निर्णय, तत्कालीन सांसद मोहम्मद अफताब आलमको इँटाभट्टा हत्या प्रकरणमा अनुसन्धान अघि बढाउने आदेश लगायतका निर्णयले उहाँलाई न्यायपालिकामा दृढसंकल्पी नेतृका रूपमा चिनायो।कार्कीमाथि सत्तापक्षीय दलले महाभियोग प्रस्ताव ल्याए पनि त्यसलाई जनसमर्थनले निष्प्रभावी बनाइदियो। त्यसपछि न्यायपालिकाको स्वतन्त्रता पुनर्स्थापित गर्ने प्रमुख व्यक्तित्वको रूपमा उहाँको पहिचान झनै मजबुत भएको हो।कार्कीलाई नजिकबाट चिन्नु हुने विराटनगरका भरत आचार्य भन्नुहुन्छ, ‘‘उहाँ र उहाँको परिवार नै प्रजातान्त्रिक तथा लोकतान्त्रिक आन्दोलन सरिक रहेको छ । २०३३ सालमा बीपी कोइराला राष्ट्रिय मेलमिलापको नीति लिएर स्वदेश फर्कनु भयो र २०३४ सालमा विराटनगरमा आयोजित कार्यक्रममा बीपी कोइराला, ऋषिकेश शाहसँग मैले पहिलो पटक उहाँ सुशीला कार्कीलाई देखेको थिएँ । उहाँको जीवन आदर्शमय रहेको छ ।’’ विराटनगरकै उषा पोखरेलका अनुसार, सुशीला कार्की विद्यार्थी जीवनमै राजनीतिमा सक्रिय हुनुहुन्थ्यो । कार्कीको जीवन सरल र स्वच्छ छविको रहेको भनाइ पोखरेलको छ ।  व्यक्तिगत जीवन र शिक्षा२००९ जेठ २५ मा जन्मनुभएकी कार्की पिताको सात सन्तानमध्ये जेठी हुनुहुन्छ। विराटनगरमा किसान परिवारमा हुर्कनु भएकी उहाँ बनारस हिन्दु विश्वविद्यालयमा अध्ययनरत रहँदा कांग्रेसका नेता दुर्गाप्रसाद सुवेदीसँग वैवाहिक जीवनमा बाँधिनु भयो। विराटनगरका पुराना बासिन्दा डिल्लीबहादुर कार्कीका सात सन्तानमध्ये सुशीला  जेठी छोरी हुनुहुन्छ । उहाँका चार बहिनी र दुई भाइ छन् । विराटनगरको जनता माध्यमिक विद्यालयबाट प्रारम्भिक शिक्षा लिनु भएकी कार्कीले महेन्द्र मोरङ आदर्श बहुमुखी क्याम्पसबाट २०२८ सालमा स्नातक उत्तीर्ण गर्नुभयो । त्यसपछि बनारस हिन्दु विश्वविद्यालयबाट २०३१ सालमा राजनीतिशास्त्रमा एमए गर्नुभयो । त्यस्तै, नेपाल ल क्याम्पसबाट २०३४ सालमा कानुनमा स्नातक उपाधि हासिल गर्नुभएकी कार्कीले २०३६ सालदेखि धरानस्थित तत्कालीन जिल्ला अदालत सुनसरीबाट कानुन व्यवसाय सुरु गर्नुभएको हो । व्यावसायिक जीवनविराटनगरको जनता माध्यमिक विद्यालयबाट प्रारम्भिक शिक्षा लिनुभएकी कार्कीले महेन्द्र मोरङ आदर्श बहुमुखी क्याम्पसबाट २०२८ सालमा स्नातक उत्तीर्ण गर्नुभयो । नेपाल ल क्याम्पसबाट २०३४ सालमा कानुनमा स्नातक उपाधि हासिल गर्नुभएकी कार्कीले २०३६ सालदेखि धरानस्थित तत्कालीन जिल्ला अदालत सुनसरीबाट कानुन व्यावसाय सुरु गर्नु भएको हो । त्यसपछि बनारस हिन्दु विश्वविद्यालयबाट २०३१ सालमा राजनीतिशास्त्रमा एमए गर्नुभयो । न्याय क्षेत्रमा सक्रिय रहँदै उहाँले आत्मकथा ‘न्याय’ (२०७५) र उपन्यास ‘कारा’ (२०७६) प्रकाशन गर्नुभएको छ।प्रधानमन्त्रीको रूपमा नयाँ यात्राआज शीतल निवासमा पद तथा गोपनीयताको शपथ लिनुभएसँगै कार्कीले पदभार ग्रहण गर्नुभएको छ । उहाँले आज एक्लै शपथ लिनुभएको छ । मन्त्रिपरिषदको बाँकी संरचना सार्वजनिक हुन बाँकी छ भने कर्फ्युबीच सुरक्षा निकायका प्रमुख र विशिष्ट श्रेणीका कर्मचारी, राजनीतिज्ञकाे उपस्थितिमा शीतल निवासमा शपथ भएको हो । नेपाल ल क्याम्पसबाट २०३४ सालमा कानुनमा स्नातक उपाधि हासिल गर्नुभएकी कार्कीले २०३६ सालदेखि धरानस्थित तत्कालीन जिल्ला अदालत सुनसरीबाट कानुन व्यावसाय सुरु गर्नुभएको हो । विराटनगरका पुराना बासिन्दा डिल्लीबहादुर कार्कीका सात सन्तानमध्ये सुशीला  जेठी छोरी हुनुहुन्छ । उहाँका चार बहिनी र दुई भाइ छन् ।युवा पुस्ताको आन्दोलनको जगमा सत्तारोहणविसं. २०८२ भदौ २३ गते नवयुवाको समूह (जेनजी) को आह्वानमा नयाँ वानेश्वरमा हजारौंको प्रदर्शन भएको थियो । सो प्रदर्शनमा घुसपैठ भएपछि प्रदर्शनकारीले निषेधज्ञा तोड्दै नयाँबानेश्वमा रहेको संघीय संसद भवनभित्र प्रवेश गरेपछि सुरक्षाकर्मीको गोली प्रहारबाट त्यही दिन १७ जनाको ज्यान गएको थियो । त्यसको विरुद्धमा भदौ २४ गते काठमाडौँमा सुरु भएको प्रदर्शन देशव्यापी भयो र हिंसात्मक बन्न पुग्यो । नेपालका कार्यपालिका, व्यवस्थापिका र न्यायपालिकाका मूल भवनहरू खरानी बने। सिंहदरबारदेखि संसद भवन, बबरमहलदेखि सर्वोच्च अदालत, राष्ट्रका धरोहर खरानीमा बदलिए । काठमाडौं उपत्यका— इतिहासमै पहिलो पटक मुलुकका सबैभन्दा महत्वपूर्ण सरकारी भवनरू एकैसाथ आगजनी र लुटपाटको चपेटामा परे । एकै दिनको आन्दोलनले प्रधानमन्त्री केपी शर्मा ओलीले प्रधानमन्त्री पदबाट राजीनामा दिनुभयो र नयाँ राजनीतिक परिस्थिति सिर्जना भयो । यही जगमा न्यायमूर्ति सुशीला कार्कीको सत्तारोहण सुरु भएको छ । अनगिन्ती चुनौतीका माझ सत्ता सम्हाल्ने कार्की नेता जन्माउने शहर विराट नगरको हुनुहुन्छ ।विराटनगरले रच्यो नयाँ इतिहास राजनीतिक चेतनाको उर्बर भूमि विराटनगरले बेला–बेलामा नयाँ राजनीतिक इतिहास रच्दै आएको छ । २००७ सालको क्रान्तिपछि नेपालको पहिलो नागरिक प्रधानमन्त्री मातृकाप्रसाद कोइराला हुनुभयो । त्यति मात्र होइन नेपालको पहिलो निर्वाचित प्रधानमन्त्री बीपी कोइराला पनि विराटनगरकै हुनुहुन्थ्यो । त्यसैगरी, पञ्चायतको अवधिमा प्रधानमन्त्री हुनुभएका नगेन्द्रप्रसाद रिजाल पनि विराटनगरबासी नै हुनुहुन्थ्यो । २०३० सालमा सिंहदरबार जलेपछि कीर्तिनिधि विष्टले राजीनामा दिएपछि रिजाल प्रधानमन्त्री बन्नुभएको थियो । जनआन्दोलनपछि २०४८ सालमा भएको निर्वाचनपछि गिरिजाप्रसाद कोइराला प्रधानमन्त्री हुनुभयो । त्यति मात्र होइन २०५२ सालमा नेपालको पहिलो कम्युनिष्ट प्रधानमन्त्री मोहनमोहन अधिकारी पनि विराटनगरकै हुनुहुन्थ्यो । हो, त्यही राजनीतिज्ञ जन्माउने भूमिमै सुशीला कार्कीको जन्म भएको हो ।",
      "link": "https://gorkhapatraonline.com/news/171611",
      "image": "https://gorkhapatraonline.com/storage/media/302764/conversions/sushila-karki--original-thumb.jpg"
    },
    {
      "slug": "171615",
      "title": "राष्ट्रपतिसमक्ष प्रधानमन्त्री कार्कीले लिनुभयो पद तथा गोपनीयताको शपथ",
      "timestamp": 1757635200000,
      "source": "gp",
      "content": "राष्ट्रपति रामचन्द्र पौडेलसमक्ष नवनियुक्त प्रधानमन्त्री सुशीला कार्कीले पद तथा गोपनीयताको शपथ ग्रहण गर्नुभएको छ ।",
      "longContent": "काठमाडौँ, भदौ २७ गते। राष्ट्रपति रामचन्द्र पौडेलसमक्ष नवनियुक्त प्रधानमन्त्री सुशीला कार्कीले पद तथा गोपनीयताको शपथ ग्रहण गर्नुभएको छ । राष्ट्रपति कार्यालयमा आयोजित विशेष समारोहमा राष्ट्रपति पौडेलसमक्ष पद तथा गोपनीयताको शपथ ग्रहण गर्नुभएको हो । शपथ समारोहमा उपराष्ट्रपति रामसहाय प्रसाद  यादवलगायत संवैधानिक अंगका प्रमुख, कूटनीतिक नियोगका उच्च अधिकारीको उपस्थिति छ । राष्ट्रपति पौडेलले असाधारण परिस्थितिमा युवा पुस्ताद्वारा प्रकट गरिएको माग र आकाक्षा अनुसार, राजनीतिक दल र सरोकारबालासँगको परामर्शमा उहाँलाई नियुक्ति गर्नुभएको हो।राष्ट्रपति पौडेलबाट छ महिनाभित्र अर्को निर्वाचन सम्पन्न गराउनेगरी अन्तरिक सरकारको प्रधानमन्त्रीमा कार्कीलाई नियुक्त गरिएको हो।शपथ ग्रहण समारोहमा उपराष्ट्रपतिसँगै प्रधानन्यायाधीश, नेपाल सरकारका उच्च पदस्थ अधिकृत, सुरक्षा निकायका प्रमुख, नेपालस्थित कूटनीतिक नियोगका प्रतिनिधि उपस्थित हुनुहुन्थ्यो।जेनजीले उठाएका मागका विषयमा सहमति जुटेसँगै पूर्व प्रधानन्यायाधीश कार्की प्रधानमन्त्रीमा नियुक्त हुनुभएको हो ।नवनियुक्त प्रधानमन्त्रीले सानो मन्त्रिमण्डल गठन गर्ने र उक्त मन्त्रिमण्डलले गर्ने सिफारिशका आधारमा सरकारका प्राथमिकताका थप काम अघि बढाइनेछ।जेनजीले मुलुकमा सुशासन, नयाँ पुस्ताको नेतृत्व र निस्क्रिय तुल्याइएको सामाजिक सञ्जालको सञ्चालन सञ्चालनको माग राख्दै आयोजना गरिएको प्रदर्शनी र त्यसपछिका घटनामा ठूलो जनधनको क्षति भएको थियो।उक्त घटनापछि तत्कालीन सरकारका प्रदानमन्त्री केपी शर्मा ओलीले राजीनामा दिएपछि उक्त आन्दोलनको माग अनुरूप पूर्व प्रधानन्यायाधीश कार्कीको नेतृत्वमा नयाँ सरकार गठन गरिएको हो।सेनाले इतिहासदेखि नै प्राप्त जिम्मेवारीलाई संविधान अनुसार प्रजातान्त्रिक–मूल्य मान्यताका आधारमा जिम्मेवारी बहन गर्दै आएको छ। निकै जटिलपूर्ण अवस्थामा संयम भएर  छोटो समयमा परिस्थितिलाई सहजरूपमा अवतरण गराउन सफल भएको छ।नेपालको पहिलो महिला प्रधानन्यायाधीश कार्की  कार्यपालिका प्रमुख अर्थात् पहिलो महिला प्रधानमन्त्री बन्न सफल हुनुभयो। यसअघि उहाँ लामो समयसम्म वकालत गर्दै सर्वोच्च अदालतको न्यायाधीश हुँदै उहाँ प्रधानन्यायाधीश बन्नुभएको थियो।न्यायालयभित्र प्रष्ट विचार, खरो स्वभाव र इमान्दार छवी बनाउनुभएकी उहाँको नेतृत्वको सरकारले प्राप्त समयाधिभित्र स्वच्छ, स्वतन्त्र र निष्पक्ष निर्वाचन गराई  नयाँ सरकारलाई सत्ता हस्तान्तरण गर्ने छ।",
      "link": "https://gorkhapatraonline.com/news/171615",
      "image": "https://gorkhapatraonline.com/storage/media/302757/conversions/sapatha-cover-original-thumb.jpg"
    },
    {
      "slug": "171610",
      "title": "नवनियुक्त प्रधानमन्त्रीको शपथ ९ बजे : सिंहदरबारमा पदभार ग्रहण",
      "timestamp": 1757635200000,
      "source": "gp",
      "content": "राष्ट्रपतिका सल्लाहकार किरण पोखरेलका अनुसार शुक्रबार साँझ ९ बजे राष्ट्रपति कार्यालयमा शपथ कार्यक्रमको लागि तयारी भएको छ।",
      "longContent": "काठमाडौँ, भदौ २७ गते। राष्ट्रपति रामचन्द्र पौडेलले पूर्व प्रधानन्यायाधीश सुशीला कार्कीलाई अन्तरिम सरकारको प्रधानमन्त्रीमा नियुक्त गर्नुभएको छ। उहाँको शपथ ग्रहण समारोह अहिले केही बेरमा हुँदैछ। राष्ट्रपतिका सल्लाहकार किरण पोखरेलका अनुसार शुक्रबार साँझ ९ बजे राष्ट्रपति कार्यालयमा शपथ कार्यक्रमको लागि तयारी भएको छ।शपथ लगत्तै कार्कीले सानो आकारको मन्त्रिपरिषद् गठन गर्नुहुनेछ। नवनियुक्त प्रधानमन्त्री कार्कीले सिंहदरबारस्थित गृहमन्त्रालयका लागि बनेको नयाँ भवनमा पदभार ग्रहण गर्नेगरी तयारी भएको छ। राष्ट्रपतिसँगको सहमति अनुसार मन्त्रिपरिषद्को पहिलो बैठकले आजै प्रतिनिधिसभाको विघटनको सिफारिस गर्नेछ। उक्त सिफारिस राष्ट्रपतिबाट अनुमोदन भएपछि प्रतिनिधि सभा विघटन भए लगत्तै अन्तरिम सरकारले नयाँ निर्वाचनको मिति तय गर्नेछ। भदौ २३ र २४ गते देशव्यापी रुपमा भएको जेनजी पुस्ताको आन्दोलन उग्र बनेपछि प्रधानमन्त्री पदबाट केपी शर्मा ओलीले राजनीनामा दिएसँगै उहाँ नेतृत्वको सरकार काम चलाउ बनेको थियो। जेनजीको आन्दोलन उग्र बन्दा संघीय संसद भवन, प्रधानमन्त्री तथा मन्त्रिपरिषद्को कार्यालय सिंहदरबार, राष्ट्रपति कार्यालय, सर्वोच्च अदालतसँगै शीर्ष नेता र केही व्यापारीका घरमा आगजनी भयो। आन्दोलनले उग्र रुप लिएपछि आन्दोलनकारीको माग अनुसार नयाँ सरकार गठनका लागि राष्ट्रपतिबाट मार्ग प्रशस्त भएको हो। आन्दोलनकारी पक्ष जेनजीको प्रस्ताव अनुसार राष्ट्रपतिले पूर्व प्रधानन्यायाधीश कार्कीलाई अन्तरिम सरकारको प्रधानमन्त्री नियुक्त गर्नुभएको हो।",
      "link": "https://gorkhapatraonline.com/news/171610",
      "image": "https://gorkhapatraonline.com/storage/media/302741/conversions/sushila-karki-original-thumb.jpg"
    },
    {
      "slug": "171609",
      "title": "प्रधानमन्त्रीमा सुशीला कार्कीको नियुक्ति र शपथग्रहण आजै",
      "timestamp": 1757635200000,
      "source": "gp",
      "content": "राजनीतिक सहमति जुटेसँगै प्रधानमन्त्री पदमा सुशीला कार्कीको नियुक्ति तथा शपथग्रहण आजै हुने भएको छ ।",
      "longContent": "गोरखापत्र अनलाइन काठमाडौं, भदौ २७ गते । राजनीतिक सहमति जुटेसँगै प्रधानमन्त्री पदमा सुशीला कार्कीको नियुक्ति तथा शपथग्रहण आजै हुने भएको छ । उहाँको शपथ आज ९ बजे हुने भएको छ । राष्ट्रपतिका सल्लाहकार किरण पोखरेलले सो जानकारी दिनुभएको हो । राष्ट्रपति रामचन्द्र पौडेलले कार्कीलाई अन्तरिम सरकारको प्रधानमन्त्री पदमा नियुक्ति गर्नुका साथै आजै शपथ ग्रहणको कार्यक्रम राखिएको छ । नेपाली राजनीतिक इतिहासमा कार्की पहिलो महिला प्रधानमन्त्री हुनुहुन्छ । जेन जी आन्दोलनकारीको प्रतिनिधित्व गर्दै उहाँ सरकारको नेतृत्व गर्दै हुनुहुन्छ । यससम्बन्धी विस्तृत विवरण आउन बाँकी छ । को हुन सुशीला कार्की ? सुशीला कार्की नेपालको पहिलो महिला प्रधानन्यायाधीश हुनुहुन्छ । उहाँले २०७३ साल असारदेखि २०७४ जेठसम्म सर्वोच्च अदालतको नेतृत्व गर्नुभएको थियो । इमानदार, निष्पक्ष र साहसी न्यायाधीशका रूपमा चिनिने कार्की भ्रष्टाचारविरुद्ध कठोर निर्णय गर्ने र न्यायपालिकाको स्वतन्त्रता कायम राख्ने व्यक्तित्वको रूपमा परिचित हुनुहुन्छ । निडर स्वभाव र सरल जीवनशैली अपनाउने कार्की न्याय क्षेत्रमा स्वच्छ छविका रूपमा स्थापित व्यक्तित्व हो । उहाँको कार्यकालमा विभिन्न ठूला मुद्दाहरूमा ऐतिहासिक फैसला भएका थिए । जसमा आमाको नामबाट नागरिकता लिन पाइने आदेश, ठूला राजनीतिक व्यक्ति विरुद्धका भ्रष्टाचार मुद्दामा कठोर निर्णय र तत्कालीन कांग्रेस सांसद मोहम्मद अफताब आलमलाई इँटाभट्टामा हालेर हत्या गरेको आरोपमा पक्राउ गरी अनुसन्धान अघि बढाउन दिएको आदेशलगायत छन् । कार्कीमाथि राजनीतिक शक्तिहरूले महाभियोग प्रस्तावसमेत ल्याएका थिए तर न्यायिक स्वतन्त्रताप्रतिको जनसमर्थनका कारण त्यो प्रस्ताव अघि बढेन । उहाँले आफ्नो कार्यकालमा जनतामाझ न्यायपालिकाको छवि पुनर्स्थापित गर्ने महत्वपूर्ण योगदान दिनुभएको छ ।",
      "link": "https://gorkhapatraonline.com/news/171609",
      "image": "https://gorkhapatraonline.com/storage/media/302737/conversions/sushila-karki-original-thumb.jpg"
    },
    {
      "slug": "171599",
      "title": "पत्रकार कुटपिट गर्ने वडाध्यक्षसहित एक पक्राउ",
      "timestamp": 1757635200000,
      "source": "gp",
      "content": "सल्यानका पत्रकार नोखिराम थापामाथि भएको कुटपिट प्रकरणमा संलग्न दुई व्यक्तिलाई प्रहरीले पक्राउ गरेको छ । पक्राउ पर्नेमा शारदा नगरपालिका –६ का वडाध्यक्ष तथा नेपाली कांग्रेसका स्थानीय नेता भिकराज बुढाथोकी र प्रमोद भण्डारी रहेका छन् ।",
      "longContent": "सल्यान, भदौ २७ गते । सल्यानका पत्रकार नोखिराम थापामाथि भएको कुटपिट प्रकरणमा संलग्न दुई व्यक्तिलाई प्रहरीले पक्राउ गरेको छ । पक्राउ पर्नेमा शारदा नगरपालिका –६ का वडाध्यक्ष तथा नेपाली कांग्रेसका स्थानीय नेता भिकराज बुढाथोकी र प्रमोद भण्डारी रहेका छन् ।जिल्ला प्रहरी कार्यालय सल्यानका प्रवक्ता प्रहरी इन्सपेक्टर बावुराम बस्नेतले उनीहरूलाई शुक्रबार पक्राउ गरी हिरासतमा राखेर अनुसन्धान प्रक्रिया अगाडि बढाइएको बताउनुभयो । भदौ २२ गते राति करिब ९ बजे श्रीनगर बजारस्थित करुवा रेस्टुरेन्टमा खाना खाइरहेका बेला कुमाख राष्ट्रिय दैनिकका कार्यकारी सम्पादक थापामाथि भण्डारी र बुढाथोकीले आक्रमण गरेको आरोप छ । कुटपिटबाट थापाको टाउको र आँखामा चोट लागेको छ । उहाँ उपचाररत हुनुहुन्छ ।पीडित पत्रकार थापाले केही दिनअघि मात्र ‘श्रीनगर बसपार्क हस्तान्तरण नहुँदै चिरा परेको’ विषयमा समाचार प्रकाशित गरेका थिए । सोही समाचारलाई आधार मानेर आफूलाई लक्षित गरेर कुटपिट गरिएको उहाँको दाबी छ । प्रहरीले घटनाबारे विस्तृत अनुसन्धान भइरहेको जनाउँदै दोषी पुष्टि भए कानुनबमोजिम कारबाही हुने बताएको छ ।यसैविच पत्रकार कुटपिटमा संलग्न दोषीलाई कानुनी कार्वाही गर्न नेपाल पत्रकार महासंघसहित जिल्लामा क्रियाशील पत्रकार संघ संगठनले प्रशासनसँग आग्रह गरेका छन् । नेपाल पत्रकार महासंघ जिल्ला शाखा, सल्यानका अध्यक्ष डिल्लीराज रावतले जारी गरेको प्रेस विज्ञप्तिअनुसार थापा बेलुका रिपोर्टिङ गरेर खाना खान श्रीनगरको होटल करुवामा पुगेका बेला शारदा नगरपालिका–६ का वडाअध्यक्ष भिकराज बुढाथोकी र सोही ठाउँका स्थानीय प्रमोद भण्डारीसहितको ५–६ जनाको टोलीले उहाँमाथि कुटपिट गरेको थियो ।आक्रमणले प्रेस स्वतन्त्रतामाथि नै आघात पुगेको भन्दै जिल्ला र प्रदेशस्तरका पत्रकार संघ तथा विभिन्न पेशागत संगठनहरूले आपत्ति जनाएका छन् ।",
      "link": "https://gorkhapatraonline.com/news/171599",
      "image": "https://gorkhapatraonline.com/storage/media/302716/conversions/arrest.jpg.salyan-original-thumb.jpg"
    },
    {
      "slug": "171592",
      "title": "सिसाजन्य फोहर छुट्टै सङ्कलन गर्न आग्रह",
      "timestamp": 1757635200000,
      "source": "gp",
      "content": "काठमाडौँ महानगरपालिकाले जेनजी आन्दोलनका क्रममा ध्वस्त भएका संरचनाबाट निस्केका सिसाजन्य फोहर अन्य फोहरसँगै नमिसाउन आग्रह गरेको छ । महानगपलिकाको वातावरण व्यवस्था विभागले शुक्रबार सूचना जारी गरी सो आग्रह गरेको हो ।",
      "longContent": "गोरखापत्र अनलाइनकाठमाडौँ, भदौ २७ गते । काठमाडौँ महानगरपालिकाले जेनजी आन्दोलनका क्रममा ध्वस्त भएका संरचनाबाट निस्केका सिसाजन्य फोहर अन्य फोहरसँगै नमिसाउन आग्रह गरेको छ । महानगपलिकाको वातावरण व्यवस्था विभागले शुक्रबार सूचना जारी गरी सो आग्रह गरेको हो ।  सिसाजन्य फोहरलाई सामान्य फोहोरसँगै ल्यान्डफिल्ड साइटमा लग्न नमिल्ने महानगरले प्रष्ट पारेको छ । फोहरलाई छुट्टै संकलन गरी आफ्नै घरको कम्पाउण्ड वा कार्यालयको परिसरभित्र सुरक्षित रुपमा राख्न पनि महानगरपलिकाले आग्रह गरेको छ ।",
      "link": "https://gorkhapatraonline.com/news/171592",
      "image": "https://gorkhapatraonline.com/storage/media/302707/conversions/Ktm-Mahanagar-original-thumb.jpg"
    },
    {
      "slug": "171584",
      "title": "वकिल र पत्रकारले भने, ‘राष्ट्र बचाऔं, संविधान जोगाऔं’",
      "timestamp": 1757635200000,
      "source": "gp",
      "content": "रामकृष्ण बोहराबागलुङ, भदौ २७ गते । जेनजी आन्दोलनपछिको परिस्थिति सम्हाल्न संवैधानिक बाटो अपनाउनुपर्ने भन्दै नेपाल बार र पत्रकारले पहल थालेका छन् । शुक्रबार दिउँसो उच्च अदालत बार इकाई बागलुङ र नेपाल पत्रकार महासंघ बागलुङ शाखाले संयुक्त रुपमा मौन र्‍याली निकाल्दै संवैधानिक मार्ग खोज्न राज्यको ध्यानाकर्षण गराएका हुन् ।कालोकोट लगाएका कानुन व्यवसायीको साथमा पत्रकारले हातमा संविधानको किताव बोकेर र्‍याली आयोजना गरेका हुन् । ‘राष्ट्र बचाऔ, संविधान जोगाऔं’ अंकित प्लेकार्ड पनि उनीहरुले बोकेका थिए । उच्च अदालत बार एसोसिएसन बागलुङ र नेपाल पत्रकार महासंघ बागलुङले अभियानका अन्य क्रियाकलापमा बार र महासंघ सँगैजाने योजनामा सुनाएका छन् ।तीन दिनदेखि बागलुङमा दिउँसो निशेधाज्ञा र रातमा कर्फ्यू लागेको छ । निशेधाज्ञाका बाबजुद कानुन व्यवसायीले शुक्रबार कालो कोट लगाएर, हातमा संविधानको किताब समात्दै दबाव दिएका छन् । उनीहरुले संविधान बचाउन सकियो भने संविधानले देश बचाउने भनेका छन् । उच्च अदालत बार एसोसिएशनका अध्यक्ष गीता श्रीष र नेपाल पत्रकार महासंघका अध्यक्ष राम थापा ‘अविरल’ ले र्‍यालीको नेतृत्व गर्नुभएको थियो ।",
      "longContent": "रामकृष्ण बोहराबागलुङ, भदौ २७ गते । जेनजी आन्दोलनपछिको परिस्थिति सम्हाल्न संवैधानिक बाटो अपनाउनुपर्ने भन्दै नेपाल बार र पत्रकारले पहल थालेका छन् । शुक्रबार दिउँसो उच्च अदालत बार इकाई बागलुङ र नेपाल पत्रकार महासंघ बागलुङ शाखाले संयुक्त रुपमा मौन र्‍याली निकाल्दै संवैधानिक मार्ग खोज्न राज्यको ध्यानाकर्षण गराएका हुन् ।कालोकोट लगाएका कानुन व्यवसायीको साथमा पत्रकारले हातमा संविधानको किताव बोकेर र्‍याली आयोजना गरेका हुन् । ‘राष्ट्र बचाऔ, संविधान जोगाऔं’ अंकित प्लेकार्ड पनि उनीहरुले बोकेका थिए । उच्च अदालत बार एसोसिएसन बागलुङ र नेपाल पत्रकार महासंघ बागलुङले अभियानका अन्य क्रियाकलापमा बार र महासंघ सँगैजाने योजनामा सुनाएका छन् ।तीन दिनदेखि बागलुङमा दिउँसो निशेधाज्ञा र रातमा कर्फ्यू लागेको छ । निशेधाज्ञाका बाबजुद कानुन व्यवसायीले शुक्रबार कालो कोट लगाएर, हातमा संविधानको किताब समात्दै दबाव दिएका छन् । उनीहरुले संविधान बचाउन सकियो भने संविधानले देश बचाउने भनेका छन् । उच्च अदालत बार एसोसिएशनका अध्यक्ष गीता श्रीष र नेपाल पत्रकार महासंघका अध्यक्ष राम थापा ‘अविरल’ ले र्‍यालीको नेतृत्व गर्नुभएको थियो ।",
      "link": "https://gorkhapatraonline.com/news/171584",
      "image": "https://gorkhapatraonline.com/storage/media/302698/conversions/Bar-&-Fnj-Photo-original-thumb.jpg"
    },
    {
      "slug": "171581",
      "title": "संविधानमार्फत नै जेन–जी पुस्ताको आकांक्षा पूरा हुन्छ : पूर्व राष्ट्रपति यादव",
      "timestamp": 1757635200000,
      "source": "gp",
      "content": "पूर्व राष्ट्रपति डा. रामवरण यादवले २०८२ भदौ २३ र २४ गते ‘जेन–जी’ आन्दोलनका क्रममा भएको हिंसा, आगजनी र तोडफोडले मुलुकलाई कम्पित बनाएको भन्दै गहिरो दुःख व्यक्त गर्नुभएको छ।",
      "longContent": "गोरखापत्र अनलाइन काठमाडौं, भदौ २७ गते । पूर्व राष्ट्रपति डा. रामवरण यादवले २०८२ भदौ २३ र २४ गते ‘जेन–जी’ आन्दोलनका क्रममा भएको हिंसा, आगजनी र तोडफोडले मुलुकलाई कम्पित बनाएको भन्दै गहिरो दुःख व्यक्त गर्नुभएको छ। राजनीतिक तथा प्रशासनिक अन्योल अन्त्य गर्दै नागरिकको जीउधनको सुरक्षा सुनिश्चित गर्न जिम्मेवार निकायले ढिलाइ नगर्ने विश्वास व्यक्त गर्दै उहाँले भन्नुभएको छ, “नेपालको संविधान २०७२ र त्यसले दिएको मार्गचित्र नै यो संकट समाधान गर्ने एक मात्र उपाय हो। यही संविधानको सही कार्यान्वयनबाट ‘जेन–जी’ पुस्ताका आकांक्षा र उद्देश्यहरू समेत पूरा गर्न सम्भव छ।”उहाँले ज्यान गुमाउने युवाप्रति श्रद्धाञ्जलि अर्पण गर्दै पीडित परिवारलाई धैर्यधारणको शक्ति मिलोस् भनी कामना गर्नुभएको छ।उहाँले यस्तो गतिविधिले सिंगो मुलुकलाई कम्पित र स्तब्ध तुल्याएको उल्लेख गर्दै अकालमै ज्यान गुमाउने युवाहरूको आत्माको चिरशान्तिको कामना गर्नुभएको छ । डा. यादवले वक्तव्यमा भन्नु भएको छ, “युवाहरूको आन्दोलन भ्रष्टाचारको अन्त्य, अभिव्यक्ति स्वतन्त्रता र उत्तरदायी शासन जस्ता अत्यन्त स्वाभाविक र आधारभूत मागका लागि भएको थियो। तर, आन्दोलनका नाममा भएको विनाश र विध्वंसको कारण र कर्ता पहिल्याउनु आज अपरिहार्य छ।”उहाँले सिंहदरबार, शीतल निवास, सर्वोच्च अदालत, प्रदेश सभा, स्थानीय तहका संरचनालगायत देशका संवैधानिक र ऐतिहासिक धरोहरमा गरिएको तोडफोड नियोजित देखिएको भन्दै यसको वास्तविक उद्देश्य र कारकहरू पहिचान गर्नु राष्ट्रको एकता, अमनचयन र सुरक्षित भविष्यका लागि जरुरी भएको टिप्पणी गर्नुभयो।आन्दोलनका क्रममा औद्योगिक तथा व्यावसायिक प्रतिष्ठानमा भएको क्षतिले लाखौंलाई रोजगारी दिने संरचना मात्र नभई राष्ट्रिय अर्थतन्त्रमा ठूलो धक्का पुराएको भन्दै डा. यादवले यस्तो प्रवृत्तिबाट देशलाई जोगाउन सबैलाई सचेत रहन आग्रह गर्नुभएको छ।",
      "link": "https://gorkhapatraonline.com/news/171581",
      "image": "https://gorkhapatraonline.com/storage/media/302695/conversions/Former-President-Rambaran-Yadav-original-thumb.jpg"
    },
    {
      "slug": "171570",
      "title": "शव हस्तान्तरण गर्न सुरु, तीनको पहिचानै खुलेन",
      "timestamp": 1757635200000,
      "source": "gp",
      "content": "भदौ २३ गते जेनजी समूहको प्रदर्शनपछि भड्किएको हिंसामा निधन भएकाको शव परिवारलाई हस्तान्तरण गर्न सुरु गरिएको छ ।",
      "longContent": "काठमाडौँ, भदौ २७ गते । भदौ २३ गते जेनजी समूहको प्रदर्शनपछि भड्किएको हिंसामा निधन भएकाको शव परिवारलाई हस्तान्तरण गर्न सुरु गरिएको छ । त्रिवि शिक्षण अस्पतालका फरेन्सिक विभागका प्रमुख डा. गोपाल चौधरीले जेनजी आन्दोलनमा मृत्यु भएकाको शव पोस्टमार्टम गरेर परिवारलाई हस्तान्तरण गर्न सुरु गरिएको  जानकारी दिनुभयो । उहाँका अनुसार पोस्मार्टम गरेर परिवारलाई शव हस्तान्तरण गर्न सुरु गरिएको हो । त्रिवि शिक्षण अस्पतालको फरेन्सिक विभागमा ३६ वटा शवलाई पोस्टमार्टमका लागि लगिएको थियो । डा. चौधरीका अनुसार दुई महिला र एक पुरुषको पहिचान खुल्न सकेको छैन । स्वास्थ्य तथा जनसंख्या मन्त्रालयका प्रवक्ता डा. प्रकाश बुढाथोकीका अनुसार आन्दोलनमा एक हजार ८७२ घाइते भएका थिए । जसमध्ये एक हजार ४६५ जना उपचारपछि डिस्चार्ज भएका छन्। दुई सय ९९ घाइतेको देशका विभिन्न ६१ अस्पतालमा  उपचारत छन्।",
      "link": "https://gorkhapatraonline.com/news/171570",
      "image": "https://gorkhapatraonline.com/storage/media/302682/conversions/shab-original-thumb.jpg"
    },
    {
      "slug": "171569",
      "title": "अर्जुनधारामा एकको हत्या आशंका",
      "timestamp": 1757635200000,
      "source": "gp",
      "content": "झापामा एक युवाको हत्या भएको छ । अर्जुनधारा नगरपालिका –३ जुकेखाडीका कोशी भनेर चिनिने बिजय लिम्बूको घरनजिक हत्या भएको हो ।",
      "longContent": "बिष्णुप्रसाद पोखरेलदमक, भदौ २७ गते । झापामा एक युवाको हत्या भएको छ । अर्जुनधारा नगरपालिका –३ जुकेखाडीका कोशी भनेर चिनिने बिजय लिम्बूको घरनजिक हत्या भएको हो ।बुधबार राति करिब १२ बजे दुर्गापुर–दानाबारी सडक खण्डअन्तर्गत जुकेखाडीस्थित बाटोमा हत्या गरेको अबस्थामा उहाँको शव भेटिएको छ । टाउकोमा धारिलो हतियार प्रयोग गरेर हत्या भएको स्थानीयले बताएका छन् ।जिल्ला प्रहरी कार्यालय झापाका अनुसार घटनाको बिषयमा विहान जानकारी पाएपछि प्रहरी टोली खटिएर घटनाको बिषयमा अनुसन्धान सुरु गरेको छ । हत्याको कारण खुल्न नसकेको प्रहरीको भनाइ छ ।",
      "link": "https://gorkhapatraonline.com/news/171569",
      "image": "https://gorkhapatraonline.com/storage/media/302680/conversions/death-2-original-thumb.jpg"
    },
    {
      "slug": "171558",
      "title": "धरानको भाटभटेनीभित्र जलेको शव भेटियो",
      "timestamp": 1757635200000,
      "source": "gp",
      "content": "धरान उपमहानगरपालिकाको भाटभटेनी सुपरमार्केटमा आगजनी हुँदा जलेर खरानी भएको अवस्थामा एक जनाको शव भेटिएको छ ।",
      "longContent": "निशा राई धरान, भदौ २७ गते । धरान उपमहानगरपालिकाको भाटभटेनी सुपरमार्केटमा आगजनी हुँदा जलेर खरानी भएको अवस्थामा एक जनाको शव भेटिएको छ ।धरान-१० स्थित पुतली लाइनमा रहेको भाटभटेनीमा जेनजी आन्दोलनको दोस्रो दिनको प्रदर्शनमा अराजक समूहले आगो लगाउँदा एक जनाको आगोले शव जलेर शरीरको आकारमा खरानी भेटिएको धरान-१० को वडाध्यक्ष बिबेक राईले बताउनुभयो ।आगलागी भएको २ दिनपछि आगो पूर्णरुपमा निभाएर खोजी गर्दा उक्त शव भाटभटेनीको दोस्रो तल्लामा खप्पर, दाँत एवम् हड्डीको केही अवशेष मात्र भेटिएको छ। शव कस्को हो भन्ने थाहा नभएको डिनए चेक गरेर मात्र थाहा हुने उहाँले बताउनुभयो ।उक्त अवशेषलाई प्रहरीले मुचुल्का उठाएर पोष्टमार्टम गर्ने बताएका छन् । अझै दुई जनाको शव हुनसक्ने स्थानीयले आशंका गरेका छन् । आगजनीको बेलामा ३ जना प्रदर्शनकारीहरु त्यहाँ फसेको स्थानीयको भनाइ छ।",
      "link": "https://gorkhapatraonline.com/news/171558",
      "image": "https://gorkhapatraonline.com/storage/media/302666/conversions/dharan--original-thumb.jpg"
    },
    {
      "slug": "171549",
      "title": "आन्दोलनमा जलेका कार्यालयको सरसफाईमा कर्मचारी",
      "timestamp": 1757635200000,
      "source": "gp",
      "content": "दाङमा कर्फ्यू हटेपछि जिल्लाभित्रका सरकारी कार्यालयका कर्मचारीहरु आफ्ना–आफ्ना कार्यस्थलमा उपस्थित भई सरसफाईमा जुटेका छन्। जेनजी पुस्ताद्वारा सञ्चालित आन्दोलनका क्रममा दर्जनौं कार्यालयमा तोडफोड र आगजनी भएपछि त्यहाँका कर्मचारीले कार्यालय सञ्चालनअघि परिसर सफा गर्ने कामलाई प्राथमिकता दिएका हुन्।",
      "longContent": "सन्तोष दहितदाङ, भदौ २७ गते । दाङमा कर्फ्यू हटेपछि जिल्लाभित्रका सरकारी कार्यालयका कर्मचारीहरु आफ्ना–आफ्ना कार्यस्थलमा उपस्थित भई सरसफाईमा जुटेका छन्। जेनजी पुस्ताद्वारा सञ्चालित आन्दोलनका क्रममा दर्जनौं कार्यालयमा तोडफोड र आगजनी भएपछि त्यहाँका कर्मचारीले कार्यालय सञ्चालनअघि परिसर सफा गर्ने कामलाई प्राथमिकता दिएका हुन्।दाङ जिल्ला अदालतका कर्मचारीहरुले समेत कार्यालय बाहिर प्रदर्शनकारीले जलाइदिएका सामग्री हटाउने काम सुरु गरेका छन्। जिल्ला अदालत कार्यालय दाङका कर्मचारीहरु जिल्ला अदालत कार्यालयको परिसरमा जलाएका सामग्रीको सरसफाई गरिरहेको कार्यालय शाखा अधिकृत एवम् सूचना अधिकारी गोकर्ण वलीका जानकारी दिनुभयो । उहाँका अनुसार अदालतका सबै अहिले सरसफाईमा जुटेकाछन् । “पहिलो चरणमा जलाइएका सामग्री हटाउने र परिसर सफा गर्ने काम भइरहेको छ”, उहाँले भन्नुभयो, “त्यसपछि कार्यालयभित्र पनि सरसफाई गर्छौ ।” यद्यपि नागरिकलाई दैनिक दिइने सेवा अनिश्चित भएको उहाँले बताउनुभयो । अदालतभित्र रहेका सम्पूर्ण फाइल, मिसिल, कम्प्युटर तथा महत्वपूर्ण कागजात जलेर नष्ट भएकाले नियमित सेवा दिन केही समय लाग्ने सूचना अधिकारी वलीले बताउनुभयो ।यस्तै, जिल्ला अदालत मात्र नभई अन्य कार्यालयका कर्मचारीहरु पनि आ–आफ्नो कार्यालयमा सरसफाईमा सक्रिय रहेका छन्। घोराही, तुलसीपुर, लमही लगायतका क्षेत्रमा करिब ६ दर्जनभन्दा बढी सरकारी कार्यालय, विभिन्न राजनीतिक दलका कार्यालय, नेताहरुका घर, सवारीसाधन तथा सार्वजनिक संरचनामा जेनजी आन्दोलनका प्रदर्शनकारीहरुले आगजनी गरेका थिए। आगजनीका कारण जनतासँग प्रत्यक्ष सम्बन्धित सेवा ठप्प भएको छ। सरसफाई अभियानसँगै कार्यालय पुनः सञ्चालन गर्ने प्रयास सुरु भए पनि सेवाग्राहीलाई सहज सुविधा लिन अझै केही समय प्रतिक्षा गर्नुपर्ने देखिएको छ।",
      "link": "https://gorkhapatraonline.com/news/171549",
      "image": "https://gorkhapatraonline.com/storage/media/302649/conversions/dang-original-thumb.jpg"
    },
    {
      "slug": "171543",
      "title": "खाडलको पानीमा डुबेर बालबालिकाको मृत्यु",
      "timestamp": 1757635200000,
      "source": "gp",
      "content": "ताप्लेजुङको मैवाखोला गाउँपालिकामा खाडलमा जमेको पानीमा डुबेर दुई बालबालिकाको मृत्यु भएको छ । प्रहरीकाअनुसार मैवाखोला गाउँपालिका –३ साँघुस्थित नारायणी माध्यमिक विद्यालयको शौचालयको सेफ्टी ट्याङ्कीका लागि खनिएको खाडलमा जमेको पानीमा डुबेर बालबालिकाको मृत्यु भएको हो ।",
      "longContent": "चन्द्र पन्दाकताप्लेजुङ, भदौ २७ गते । ताप्लेजुङको मैवाखोला गाउँपालिकामा खाडलमा जमेको पानीमा डुबेर दुई बालबालिकाको मृत्यु भएको छ । प्रहरीकाअनुसार मैवाखोला गाउँपालिका –३ साँघुस्थित नारायणी माध्यमिक विद्यालयको शौचालयको सेफ्टी ट्याङ्कीका लागि खनिएको खाडलमा जमेको पानीमा डुबेर बालबालिकाको मृत्यु भएको हो ।जिल्ला प्रहरी कार्यालय ताप्लेजुङका सूचना अधिकारी एवम् विवेक बस्नेतका अनुसार नारायणी माविको निर्माणाधीन शौचालयको सेफ्टी ट्याङ्कीमा जमेको पानीमा डुबेर दुई बालबालिकाको मृत्यु भएको हो । मृत्यु हुनेमा वडा –३ साँघुका चन्द्रबहादुर थक्लुङ लिम्बूका नौ वर्षीय छोरा मौसम लिम्बू र वडा ४ साँघुकै लाक्पा शेर्पाकी छोरी नौ वर्षीया याङ्जु शेर्पा रहेका प्रहरी निरीक्षक बस्नेतले जानकारी दिनुभयो ।उहाँका अनुसार शौचालयको सेफ्टी ट्याङ्कीका लागि खनिएको करिव ७–८ फिटको गहिरो खाडलमा जमेको पानीमा पौडी खेल्ने क्रममा बालबालिकाको डुबेर मृत्यु भएको छ । घटनाबारे खबर भएपछि प्रहरी चौकी साँघुबाट प्रहरी सहायक निरीक्षक (असई) प्रदिपकुमार मधुवनको नेतृत्वमा प्रहरी टोली घटनास्थल गएको थियो । घटना दिउँसो साढे २ बजेतिर भएको प्रहरीले जनाएको छ ।",
      "link": "https://gorkhapatraonline.com/news/171543",
      "image": "https://gorkhapatraonline.com/storage/media/302643/conversions/death-child2-original-thumb.jpg"
    }
  ]
}