{
  "date": "2025-03-09T13:32:25.122Z",
  "news": [
    {
      "slug": "146394",
      "title": "राष्ट्रिय वाणिज्य बैँकद्वारा ९४ जना कर्मचारीलाई पूर्व सेवाकालिन तालिम",
      "timestamp": 1741478400000,
      "source": "gp",
      "content": "राष्ट्रिय वाणिज्य बैँक लिमिटेडले लोकसेवा आयोगबाट सञ्चालित लिखित परीक्षा तथा अन्तर्वार्ताबाट गण्डकी, लुम्बिनी, कर्णाली र सुदूरपश्चिम प्रदेशका लागि प्रदेशगत रुपमा छनोट भएका नवनियुक्त सहायक (प्रशासन सेवाका) ९४ जना कर्मचारीलाई चौध दिने पूर्व सेवाकालिन तालिम काठमाडौंमा सञ्चालन गरिरहेको छ ।",
      "longContent": "काठमाडौँ, फागुन २५ गते । राष्ट्रिय वाणिज्य बैँक लिमिटेडले लोकसेवा आयोगबाट सञ्चालित लिखित परीक्षा तथा अन्तर्वार्ताबाट गण्डकी, लुम्बिनी, कर्णाली र सुदूरपश्चिम प्रदेशका लागि प्रदेशगत रूपमा छनोट भएका नवनियुक्त सहायक (प्रशासन सेवाका) ९४ जना कर्मचारीलाई चौध दिने पूर्व सेवाकालिन तालिम काठमाडौँमा सञ्चालन गरिरहेको छ । तालिमको उद्घाटन गर्दै बैँकका प्रमुख कार्यकारी अधिकृत देवेन्द्ररमण खनालले तालिममले बैंकिङ काम प्रतिको ज्ञान बढाउनुका साथसाथै काम गर्ने दौरानमा कामप्रति स्मार्टनेस, सकारात्मकता र सेवाभाव झल्कने बताउनुभयो । उहाँले नवनियुक्त युवा कर्मचारीहरूलाई प्रतिस्पर्धी बजारमा खरो रूपमा उत्रनुका साथै जनताको असल सेवक हुनुपर्ने बताउनुभयो । कार्यक्रममा बैँकका नायब प्रमुख कार्यकारी अधिकृतहरू सरस्वती अधिकारी र देवेशप्रसाद लोहनीले नवनियुक्त कर्मचारीहरूलाई कार्यस्थलमा जिम्मेवारी बहन गर्दा अपनाउनुपर्ने कर्तव्य बोध गराउनुभएको थियो । कार्यक्रममा मानव संशाधन विभागका विभागीय प्रमुख भीमप्रसाद घिमिरेले नवनियुक्त सहायक ९४ जना कर्मचारीहरूलाई बैँकको कर्मचारी सेवा विनियमावली बमोजिम शपथ गराउनु भएको थियो । कार्यक्रम माानव संशाधन विभागका विभागीय उपप्रमुख हरिबाबु आचार्यले सञ्चालन गर्नुभएको थियो । कार्यक्रममा बैँकका उपकार्यकारी अधिकृतहरू पवन रेग्मी, विमल डंगोल, दुर्गाकुमारी कँडेल, विभागीय प्रमुख पद्यमा लक्ष्मी जि.सी.लगायत कर्मचारीहरूके उपस्थिति रहेको थियो । बैँकको हाल ७ प्रदेश, ७७ जिल्लाका सबै सदरमुकाममा सहित २९४ वटा शाखा कार्यालय, ७२ वटा एक्सटेन्सन काउन्टर, ३१२ वटा एटिएम र ९९ वटा शाखा रहित बैंकिङ रहेको छ ।",
      "link": "https://gorkhapatraonline.com/news/146394",
      "image": "https://gorkhapatraonline.com/storage/media/258255/conversions/Preservice-original-thumb.jpg"
    },
    {
      "slug": "146323",
      "title": "इलामको मिठाइ भारतमा विक्री",
      "timestamp": 1741478400000,
      "source": "gp",
      "content": "इलाम, फागुन २५ गते ।  सूर्योदय नगरपालिकाको प्रमुख पर्यटकीय गन्तव्य कन्याम र श्रीअन्तु हो । गर्मीयाम सुरु भएसँगै यहाँ आउने पर्यटकको सङ्ख्यामा पनि वृद्धि हुँदैछ । कन्यामको चियाबारीमा फोटो, भिडियो लिएपछि चिसो मौसममा रमाउँदै अन्तु पुगेर पोखरीमा डुङ्गा सयर गर्ने, बिहानको भुल्के घाम हेर्ने र फर्किने औसत पर्यटकको ‘सेड्युल’ हुन्छ । तर, घुमफिर गरेर घर फर्किँदा पर्यटक रित्तै जाँदैनन् । उनीहरु नगरपालिकाको केन्द्र फिक्कल बजार पुगेर कोसेली किन्छन् ।दुग्धजन्य उत्पादन छुर्पी, घ्यू, ललिपप र बम्बइसन साथै चिया र अकबरे कोसेलीका रूपमा लगिने गरेको छ । “कार्यालयमा साथीहरूले इलामको कोसेली खोई भन्छन्”, चितवनबाट घुम्न आउनुभएका रोशन सापकोटाले भन्नुभयो, “ललिपप नलिई नआउनु भनेका छन् । रु छ हजारको किनिसके, जुन हेर्यो, त्यहीँ लैजानुजस्तो छ ।”कोसेली सामान बिक्रीका लागि बजारमा लहरै सजाएर राखिएको छ । एउटा पसलले सामान्यतया पाँचदेखि १० हजारसमम्म बिक्री गर्छन् । फिक्कलमा सयभन्दा बढी पसल खुलेका छन् । “हिजो रु नौ हजारको बिक्री भयो । कुनै दिन चार– हजारको मात्रै बिक्छ । सिजन सुरु हुँदैछ । पोहोर त सिजनमा दिनकै रु ३० हजारसम्म बेचेको”, स्थानीय सुजन सापकोटाले भन्नुभयो ।यहाँ आउने पर्यटक खाली हात जाँदैनन् । कुनै न कुनै कोसेली बोकेर जाने चलन नै बसिसकेको स्थानीय बताउँछन् । “इलाम आउँदा चिया बगानमा फोटो खिचेर मात्र हुँदैन, इलामबाट छुर्पी, बम्बइसन र ललिपप पनि खरिद गरेर लग्नैपर्छ भन्ने मान्यता नै स्थापित भएको छ ।” स्थानीय व्यापारी अमीर आचार्य भन्नुहुन्छ, “फिक्कलमा सबैभन्दा बढी चल्ने कोसेली बस्तु हो । धेरै पसल छन्, कुनै खाली हुँदैनन् ।”काठमाडौँमा व्यवसाय गरिरहनुभएका दीपक खड्का चिनजानका कोही इलामबाट काठमाडौँ आउने सूचना पाए इलामे कोसेली मगाइहाल्नुहुन्छ । “छोरीले इलामको मिठाई भनेपछि मरिहत्ते गर्छिन्”, उहाँले भन्नुभयो, “इलामको ललिपप र छुर्पी नमगाइ हुँदैन ।”दूध र चिनीको मिश्रणबाट बन्ने ललिपप र बम्बइसनले अहिले इलामको घरेलु उद्योगलाई टेवा पुगेको छ । अचेल यहाँका गाउँगाउँमा छुर्पी, ललिपप र बम्बइसन बनाइन्छ । यी मिठाई अहिले ‘इलाम ब्रान्ड’का रुपमा स्थापित हुँदै गएको सूर्योदय नगरपालिका–१० का वडाध्यक्ष पेमा उर्गेन लामाले बताउनुभयो ।जिल्लामा दुई दर्जनको हाराहारीमा ललिपप उद्योग छन् । यहाँ उत्पादित मिठाइको माग स्थानीय बजारका साथै काठमाडौँ र भारतलगायत अन्य मुलुकमा समेत रहेको उद्यमी शिवलाल प्रधान बताउनुहुन्छ ।  सानो एक प्याकेट ललिपपको खुद्रा मूल्य रु ५० र ठूलो रु एक सयमा बिक्री हुँदै आएको छ । उपहारका लागि कलात्मक ढङ्गले प्याकेजिङ गरिएको ‘गिफ्ट ललिपप’समेत इलामका बजारमा पाइन्छ ।इलामका १८ वटा चिज कारखानाले दैनिक २७ हजार लिटर दूध सङ्कलन गर्दै आएका छन् । स्थानीय बजार क्षेत्रमा दैनिक पाँच हजार लिटर दूध बिक्री हुने गरेका थियो । छुर्पी बनाउने उद्योगले दैनिक १५ हजार लिटर खपत गर्ने गरेका थिए । ललिपप, बम्बइसनजस्ता मिठाई उद्योगले पाँच हजार लिटर र भारतीय बजारमा तीन हजार लिटर दूध बिक्री हुने गरेको छ ।  इलाममा १८ चिज कारखाना, एक सय ५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्याङ्क छ ।इलाममा वार्षिक एक लाख १६ हजार ८६ मेट्रिक टन दूध उत्पादन हुने गरेको छ । होलिस्टिन, जर्सी गरी इलाममा ३३ हजार तीन सय ७१ वटा उन्नत जातका गाई पालिएको सरकारी तथ्याङ्क छ ।",
      "longContent": "इलाम, फागुन २५ गते ।  सूर्योदय नगरपालिकाको प्रमुख पर्यटकीय गन्तव्य कन्याम र श्रीअन्तु हो । गर्मीयाम सुरु भएसँगै यहाँ आउने पर्यटकको सङ्ख्यामा पनि वृद्धि हुँदैछ । कन्यामको चियाबारीमा फोटो, भिडियो लिएपछि चिसो मौसममा रमाउँदै अन्तु पुगेर पोखरीमा डुङ्गा सयर गर्ने, बिहानको भुल्के घाम हेर्ने र फर्किने औसत पर्यटकको ‘सेड्युल’ हुन्छ । तर, घुमफिर गरेर घर फर्किँदा पर्यटक रित्तै जाँदैनन् । उनीहरु नगरपालिकाको केन्द्र फिक्कल बजार पुगेर कोसेली किन्छन् ।दुग्धजन्य उत्पादन छुर्पी, घ्यू, ललिपप र बम्बइसन साथै चिया र अकबरे कोसेलीका रूपमा लगिने गरेको छ । “कार्यालयमा साथीहरूले इलामको कोसेली खोई भन्छन्”, चितवनबाट घुम्न आउनुभएका रोशन सापकोटाले भन्नुभयो, “ललिपप नलिई नआउनु भनेका छन् । रु छ हजारको किनिसके, जुन हेर्यो, त्यहीँ लैजानुजस्तो छ ।”कोसेली सामान बिक्रीका लागि बजारमा लहरै सजाएर राखिएको छ । एउटा पसलले सामान्यतया पाँचदेखि १० हजारसमम्म बिक्री गर्छन् । फिक्कलमा सयभन्दा बढी पसल खुलेका छन् । “हिजो रु नौ हजारको बिक्री भयो । कुनै दिन चार– हजारको मात्रै बिक्छ । सिजन सुरु हुँदैछ । पोहोर त सिजनमा दिनकै रु ३० हजारसम्म बेचेको”, स्थानीय सुजन सापकोटाले भन्नुभयो ।यहाँ आउने पर्यटक खाली हात जाँदैनन् । कुनै न कुनै कोसेली बोकेर जाने चलन नै बसिसकेको स्थानीय बताउँछन् । “इलाम आउँदा चिया बगानमा फोटो खिचेर मात्र हुँदैन, इलामबाट छुर्पी, बम्बइसन र ललिपप पनि खरिद गरेर लग्नैपर्छ भन्ने मान्यता नै स्थापित भएको छ ।” स्थानीय व्यापारी अमीर आचार्य भन्नुहुन्छ, “फिक्कलमा सबैभन्दा बढी चल्ने कोसेली बस्तु हो । धेरै पसल छन्, कुनै खाली हुँदैनन् ।”काठमाडौँमा व्यवसाय गरिरहनुभएका दीपक खड्का चिनजानका कोही इलामबाट काठमाडौँ आउने सूचना पाए इलामे कोसेली मगाइहाल्नुहुन्छ । “छोरीले इलामको मिठाई भनेपछि मरिहत्ते गर्छिन्”, उहाँले भन्नुभयो, “इलामको ललिपप र छुर्पी नमगाइ हुँदैन ।”दूध र चिनीको मिश्रणबाट बन्ने ललिपप र बम्बइसनले अहिले इलामको घरेलु उद्योगलाई टेवा पुगेको छ । अचेल यहाँका गाउँगाउँमा छुर्पी, ललिपप र बम्बइसन बनाइन्छ । यी मिठाई अहिले ‘इलाम ब्रान्ड’का रुपमा स्थापित हुँदै गएको सूर्योदय नगरपालिका–१० का वडाध्यक्ष पेमा उर्गेन लामाले बताउनुभयो ।जिल्लामा दुई दर्जनको हाराहारीमा ललिपप उद्योग छन् । यहाँ उत्पादित मिठाइको माग स्थानीय बजारका साथै काठमाडौँ र भारतलगायत अन्य मुलुकमा समेत रहेको उद्यमी शिवलाल प्रधान बताउनुहुन्छ ।  सानो एक प्याकेट ललिपपको खुद्रा मूल्य रु ५० र ठूलो रु एक सयमा बिक्री हुँदै आएको छ । उपहारका लागि कलात्मक ढङ्गले प्याकेजिङ गरिएको ‘गिफ्ट ललिपप’समेत इलामका बजारमा पाइन्छ ।इलामका १८ वटा चिज कारखानाले दैनिक २७ हजार लिटर दूध सङ्कलन गर्दै आएका छन् । स्थानीय बजार क्षेत्रमा दैनिक पाँच हजार लिटर दूध बिक्री हुने गरेका थियो । छुर्पी बनाउने उद्योगले दैनिक १५ हजार लिटर खपत गर्ने गरेका थिए । ललिपप, बम्बइसनजस्ता मिठाई उद्योगले पाँच हजार लिटर र भारतीय बजारमा तीन हजार लिटर दूध बिक्री हुने गरेको छ ।  इलाममा १८ चिज कारखाना, एक सय ५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्याङ्क छ ।इलाममा वार्षिक एक लाख १६ हजार ८६ मेट्रिक टन दूध उत्पादन हुने गरेको छ । होलिस्टिन, जर्सी गरी इलाममा ३३ हजार तीन सय ७१ वटा उन्नत जातका गाई पालिएको सरकारी तथ्याङ्क छ ।",
      "link": "https://gorkhapatraonline.com/news/146323",
      "image": "https://gorkhapatraonline.com/storage/media/258147/conversions/qewrgq-original-thumb.jpg"
    },
    {
      "slug": "146317",
      "title": "धनगढी र सुर्खेतमा उडान गर्ने यतीको तयारी",
      "timestamp": 1741478400000,
      "source": "gp",
      "content": "यती एयरलाइन्सले गन्तव्य विस्तार गर्ने उद्देश्यले एकैदिन दुई वटा विमानस्थलमा प्रदर्शन उडान गरेको छ ।",
      "longContent": "गोरखापत्र समाचारदाताकाठमाडौँ, फागुन २५ गते । यती एयरलाइन्सले गन्तव्य विस्तार गर्ने उद्देश्यले एकैदिन दुई वटा विमानस्थलमा प्रदर्शन उडान गरेको छ । हाल आन्तरिकतर्फका आठ वटा गन्तव्यमा नियमित उडान गर्दै आएको कम्पनीले नाइन एन–एएमएन एटिआर जहाजबाट शनिबार सुर्खेत र धनगढी विमानस्थलमा प्रदर्शन उडान सम्पन्न गरेको हो । हाल उक्त विमास्थलमा अन्य हवाई कम्पनीका एटिआर जहाजले नियमित गर्दै आएका छन् ।यती एयरलाइन्सका प्रवक्ता सुदर्शन बर्तौलाका अनुसार नेपालगन्ज विमानस्थलबाट उडेको यतीको जहाज शनिबार दिउँसो १२:१७ मा सुर्खेत विमानस्थलमा अवतरण गरेको हो भने नेपालगन्जबाटै उडेको सोही जहाज दिउँसो २:४५ बजे धनगढी विमानस्थलमा अवतरण गरेको हो । उहाँले भन्नुभयो, “निकट भविष्यमा नियमित उडान गर्ने तथा वैकल्पिक विमानस्थलका रूपमा प्रयोग गर्ने उद्देश्यले सुर्खेत र धनगढीमा परीक्षण उडान गरेको हो । यतीका जहाजले अब ११ वटा गन्तव्यमा उडान गर्न सक्ने छन् ।”यसअघि फागुन २० गते कम्पनीले राजविराज विमानस्थलमा पनि परीक्षण उडान सम्पन्न गरिसकेको जानकारी दिँदै यी विमानस्थलमा भएका परीक्षण उडानको रिपोर्टको आधारमा नियमित उडान गर्ने तयारी गरेको उहाँले बताउनुभयो । नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले हाल सुर्खेत र धनगढी विमानस्थलमा अन्य कम्पनीका एटिआर जहाजले नियमित उडान गर्दै आएकामा प्रदर्शन उडानको रिपोर्टका आधारमा नियमित उडानको स्वीकृति दिइने जानकारी दिनुभयोे । प्राधिकरणका अनुसार एटिआर जहाज उडान अवतरणका लागि १२ देखि १५ सय मिटरसम्म धावनमार्ग चाहिन्छ । धनगढी विमानस्थलको धावनमार्गको लम्बाइ १८ सय र सुर्खेत विमानस्थलको धावनमार्गको लम्बाइ एक हजार २५५ मिटर छ ।",
      "link": "https://gorkhapatraonline.com/news/146317",
      "image": "https://gorkhapatraonline.com/storage/media/258135/conversions/yeti-original-thumb.jpg"
    },
    {
      "slug": "146316",
      "title": "उखु अभावले क्रसिङ प्रभावित",
      "timestamp": 1741478400000,
      "source": "gp",
      "content": "सर्लाहीका दुई वटा चिनी उद्योगले यस वर्षको क्रसिङ बन्द गरेका छन् भने अर्को चिनी उद्योग पनि बन्द हुने तरखरमा छ ।   जिल्लाको दक्षिणी क्षेत्रस्थित महालक्ष्मी चिनी उद्योग बगदह र अन्नपूर्ण चिनी उद्योग धनकोलले चालु सिजनका लागि उखु क्रसिङ बन्द गरेका हुन् ।",
      "longContent": "सर्लाही समाचारदातासर्लाही, फागुन २५ गते । सर्लाहीका दुई वटा चिनी उद्योगले यस वर्षको क्रसिङ बन्द गरेका छन् भने अर्को चिनी उद्योग पनि बन्द हुने तरखरमा छ । जिल्लाको दक्षिणी क्षेत्रस्थित महालक्ष्मी चिनी उद्योग बगदह र अन्नपूर्ण चिनी उद्योग धनकोलले चालु सिजनका लागि उखु क्रसिङ बन्द गरेका हुन् । शनिबार बिहानबाट बन्द भएको अन्नपूर्ण चिनी उद्योगले नौ लाख २१ हजार क्विन्टल उखु क्रसिङ गरेको उद्योगका सञ्चालक शैलेन्द्र गुप्ताले जानकारी दिनुभयो । महालक्ष्मी चिनी उद्योग बगहद फागुन २१ गतेबाटै बन्द भएको उद्योगका प्रशासकीय प्रबन्धक शिवशङ्कर कुशवाहाले जानकारी दिनुभयो । कुशवाहाका अनुसार महालक्ष्मीले यस वर्ष १३ लाख ८० हजार १०४ क्विन्टल उखु क्रसिङ गरेको छ । अन्नपूर्ण र महालक्ष्मी दुवै उद्योगले किसानको बाँकी भुक्तानी चैत तेस्रो साताभित्र भुक्तानी दिइसक्ने बताएका छन् । दुवै उद्योगले माघसम्मको भुक्तानी दिइसकेको दाबी गरेका छन् । हरिवनस्थित इन्दुशङ्कर चिनी उद्योगले भने फागुन २७ गतेसम्म उखु क्रसिङ गरेर मिल बन्द गर्ने जनाइएको छ । उद्योगका उखु प्रबन्धक योगनारायण रजकले उद्योगमा जतिसक्दो चाँडो उखु ढुवानी गरिसक्न किसानलाई अन्तिम पटकको सूचना जारी गरिसकिएको र २७ गतेबाट उद्योग बन्द हुने बताउनुभयो । किसानले उखु ल्याउन छाडेपछि इन्दुशङ्कर चिनी उद्योग विगत एक सातादेखि ‘नो क्यान’ मा सञ्चालन भइरहेको उखु प्रबन्धक रजकले बताउनुभयो । उहाँका अनुसार उद्योगले २९ लाख ३१ हजार क्विन्टल उखु क्रसिङ गरिसकेको छ । फागुन २७ गते उद्योग बन्द गर्ने बेलासम्म उखु क्रसिङ ३० लाख क्विन्टलसम्म पुग्ने इन्दुशङ्कर चिनी उद्योगले जनाएको छ । यस वर्ष उखु उत्पादन घटेकाले हरेक चिनी उद्योगले किसानलाई एक हप्तादेखि १० दिनभित्रैमा भुक्तानी गरेका छन् । उद्योगबाट भुक्तानी लिन यस वर्ष खासै समस्या नरहे पनि सरकारले प्रदान गर्ने प्रतिक्विन्टल ७० रुपियाँ भने अनिश्चित नै रहेको नेपाल उखु उत्पादक महासङ्घका अध्यक्ष कपिलमुनि मैनालीले गुनासो गर्नुभयो । एभरेस्ट चिनी मिलमा पनि समस्यामहोत्तरीको रामनगरस्थित एभरेस्ट चिनी मिलमा आवश्यक उखु आपूर्ति हुन नसक्दा मिल पूर्ण क्षमतामा सञ्चालन हुन सकेको छैन । महाप्रबन्धक सुरेन्द्र शुक्लाका अनुसार पूर्ण क्षमता अनुसार मिल सञ्चालन हुन दैनिक ४५ हजार क्विन्टल उखु आवश्यक पर्छ । त्यसबाहेक पनि कारखाना परिसरमा १० हजार क्विन्टल उखु जगेडा चाहिन्छ । यसबिच आवश्यकताको आधा पनि उखु आपूर्ति हुन नसक्दा क्रसिङ प्रभावित भएको हो । यस वर्ष एभरेस्टले मङ्सिर २६ गतेदेखि क्रसिङ सुरु गरेको थियो । सुरुमा शीतलहरले गर्दा क्रसिङ प्रभावित भयो भने फागुन तेस्रो सातादेखि उखु आपूर्ति दैनिक १५ हजार क्विन्टलमा झरेको छ ।  कम्पनीका महाप्रबन्धक विनोद यादवले शनिबारसम्म क्रसिङ सुरु भएको ९० दिन पुगेको छ । यस अवधिमा सुरुका केही दिन मात्र कारखानाले पूर्ण क्षमतामा चिनी उत्पादन गरेको उहाँले जनाउनुभयो । उहाँले भन्नुभयो, “यसबिच उखुको कमीले २३ दिन क्षमता घटाएर ‘लो क्रसिङ’ गर्नु पर्‍यो । त्यसपछि ‘नो केन’ ले गर्दा १३५ घण्टा उत्पादन ठप्प भयो । पछिल्लो तीन दिनदेखि दिनभर उखु जम्मा गर्ने र रात परेपछि बढीमा १० घन्टा मात्र क्रसिङ गर्न सकिएको छ ।”आवश्यक उखु आपूर्ति हुन न सकेपछि मिलले तीन दिनअघि सार्वजनिक सूचना जारी गरी बाँकी रहेका उखु सक्दो छिटो उपलब्ध गराउन किसानलाई आग्रह गरेको छ । उखु उत्पादक कृषक सङ्घ महोत्तरीका अध्यक्ष नरेशसिंह कुशवाहाका अनुसार किसानका खेतमा उखु सकिँदै गएकाले उखु आपूर्तिमा कमी आएको हो । किसानले उखुको न्यूनतम समर्थन मूल्य प्रतिक्विन्टल ७५० रुपियाँ कायम गर्नुपर्ने माग गर्दै आएका छन् । सरकारले भने कारखानाले दिँदै आएको साबिक ५४० रुपियाँमा २० रुपियाँ मात्र वृद्धि गरी प्रतिक्विन्टल ५६० रुपियाँ तोकेको छ । उखु कृषकले भने यो वृद्धिप्रति असन्तुष्टि जनाएका छन् । मूल्य असन्तुष्टिले उखु खेतीप्रति किसनहरूको मोहभङ्ग हुँदै गएकाले त्यसको असर चिनी कारखानाको उत्पादनमा परेको अध्यक्ष कुशवाहाले जनाउनुभयो ।",
      "link": "https://gorkhapatraonline.com/news/146316",
      "image": "https://gorkhapatraonline.com/storage/media/258134/conversions/chinif-original-thumb.jpg"
    },
    {
      "slug": "146315",
      "title": "तीन क्रसर उद्योग बन्द",
      "timestamp": 1741478400000,
      "source": "gp",
      "content": "काभ्रेपलाञ्चोक जिल्लाको पनौती नगरपालिकाले आफ्नो नगरपालिकाभित्र अवैध रूपमा सञ्चालन भएका तीन वटा खानीजन्य उद्योग (क्रसर) बन्द गराएको छ ।",
      "longContent": "बनेपा समाचारदाता बनेपा, फागुन २५ गते । काभ्रेपलाञ्चोक जिल्लाको पनौती नगरपालिकाले आफ्नो नगरपालिकाभित्र अवैध रूपमा सञ्चालन भएका तीन वटा खानीजन्य उद्योग (क्रसर) बन्द गराएको छ । स्थानीय तह र जनप्रतिनिधिको मिलेमतोमा अवैध खानी सञ्चालन भएको टिप्पणी भएपछि पनौती नगरपालिकाले नगरपालिकाभित्र अवैध रूपमा सञ्चालन भएका तीन खानीजन्य उद्योग बन्द गरेको हो । पनौती नगरपालिकाका नगरप्रमुख रामशरण भण्डारीले पनौती नगरपालिकाभित्र खानी विभागबाट स्वीकृत प्राप्त दसमध्ये तीन वटा बन्द गराइएको बताउनुभयो । बन्द हुनेमा पनौती नगरपालिका–२ मा रहेको डायमन्ड स्टोन माइनिङ इन्डस्ट्रिज प्रालि र वडा नम्बर १२ मा रहेको दीपलक्ष्मी एग्रिगेट प्रालि र भालेश्वर रोडा ढुङ्गा उद्योग छन् । तीन वटै उद्योगको खानी तथा भूगर्भ विभागबाट जारी गरिएको उत्खनन् अवधि समाप्त भइसकेको छ । मङ्सिरदेखि हालसम्म पटक/पटक बन्द गर्न ताकेता गर्दासमेत अटेर गरी खानी सञ्चालन गरिरहकाले कार्यपालिकाको निर्णय अनुसार अर्को निर्णय र आदेश नभएसम्मका लागि तीन वटै खानी बन्द गरेको नगरप्रमुख भण्डारीले जानकारी दिनुभयो । बिहीबार प्रहरी, प्रशासनको सहयोगमा नगरपालिकाले अवैध खानी बन्द गरेको हो । तीन वटा अवैध खानी उद्योग बन्द गरेसँगै नगरपालिकाले नगर क्षेत्रभित्र सञ्चालनमा रहेका क्रसर उद्योगहरूले कच्चा पदार्थको स्रोत सुनिश्चित, क्रसरसँग सम्बन्धित दर्ता, नवीकरण, कर चुक्ता तथा सञ्चालन अनुमतिलगायतका आवश्यक कागजात नगरपालिकामा पेस गर्न सात दिनको म्याद जारी गरेको छ । नगरप्रमुख भण्डारीका अनुसार वडा नम्बर १२ मा बन्द गरिएको दीपलक्ष्मीसँग सम्बन्धित तीन वटा क्रसर सञ्चालनमा रहेको पाइएको छ । ती उद्योगले सात दिनभित्र कच्चा पदार्थको स्रोत सुनिश्चितको प्रमाण पेस नगरेको खण्डमा ती पनि बन्द गरिने उहाँले बताउनुभयो । नगरप्रमुख भण्डारीले अवैध खानीका विषयमा जिल्ला प्रशासन, प्रहरीलाई जानकारी गराए पनि कुनै निकायबाट कारबाही अघि नबढाएका कारण नगरपालिका आफैँ अघि बढेर खानी बन्द गराएको बताउनुभयो । खानीकै कारण नगरपालिका–२ का नागरिकहरूले बस्ती स्थानान्तरणका लागि आग्रह गरिएको छ । नगरपालिकाले वडा नम्बर २ का साथै बाढीपहिरोका कारण बस्नयोग्य नभएको वडा नम्बर १२ र वडा नम्बर ११ थुम्कीगाउँको बस्ती स्थानान्तरण गर्नका लागि राष्ट्रिय विपत् व्यवस्थापन प्राधिकरणलाई अनुरोध गरिएको बताउनुभयो । जिल्लामा २६ वटा खानी रहेको जिल्ला समन्वय समितिको तथ्याङ्कले देखाएको छ । यसैबिच तीन तहका सरकारबिच विवादका कारण विसं २०७४ सालदेखि जिल्लामा सञ्चालन रहेका क्रसर उद्योग नवीकरणसमेत भएका छैनन् । नवीकरण नभए पनि जिल्लामा निर्धक्क रूपमा सञ्चालनमा छन् । ती उद्योगमाथि कारबाही भने हुन सकेको छैन । जिल्लामा ३३ वटा क्रसर उद्योग दर्ता छन् ।",
      "link": "https://gorkhapatraonline.com/news/146315",
      "image": "https://gorkhapatraonline.com/storage/media/258133/conversions/Krasar-khani-kavre-2--original-thumb.jpg"
    },
    {
      "slug": "146314",
      "title": "बजार अनुगमन अब गाउँमा पनि",
      "timestamp": 1741478400000,
      "source": "gp",
      "content": "गुल्मीमा पहिले सहर बजार मात्रै केन्द्रित हुने गरेको बजार अनुगमन अहिले ग्रामीणस्तरमा पनि हुन थालेको छ ।   गाउँमा कमजोर अनुगमनको फाइदा उठाउँदै सहरबाट म्याद गुज्रेका तथा गुणस्तरहीन खाद्यवस्तुहरू गाउँमा पठाउने गरेको गुनासो बढ्दै आएपछि अनुगमन थालिएको घरेलु तथा साना उद्योग कार्यालय गुल्मीले जनाएको छ ।",
      "longContent": "तम्घास समाचारदातातम्घास, फागुन २५ गते । गुल्मीमा पहिले सहर बजार मात्रै केन्द्रित हुने गरेको बजार अनुगमन अहिले ग्रामीणस्तरमा पनि हुन थालेको छ । गाउँमा कमजोर अनुगमनको फाइदा उठाउँदै सहरबाट म्याद गुज्रेका तथा गुणस्तरहीन खाद्यवस्तुहरू गाउँमा पठाउने गरेको गुनासो बढ्दै आएपछि अनुगमन थालिएको घरेलु तथा साना उद्योग कार्यालय गुल्मीले जनाएको छ । कार्यालयले चन्द्रकोटको शान्तिपुर बजार र मुसीकोटको वामिटक्सारमा बजार अनुगमन गरेको छ । अनुगमनका क्रममा किराना पसल, मदिरा, हार्डवेयर, औषधी पसल, कपडा पसल तथा होटेलहरूमा अनुगमन गरिएको थियो । कालोबजारी नियन्त्रण गर्ने, म्याद गुज्रेका सामग्री बिक्रीवितरणमा रोक लगाउने र उपभोक्ता अधिकारका विषयमा जानकारी दिने उद्देश्यले अनुगमन गरिएको घरेलु तथा साना उद्योग कार्यालय गुल्मीका प्रमुख राजीव अर्यालले जानकारी दिनुभयो । बजार अनुगमनमा १३६ वटा पसलमा अनुगमन गरिएको र केही पसललाई सुधारका लागि लिखित निर्देशन दिँदै आगामी दिनमा सुधार नदेखिएमा जरिबाना गर्ने गरी सचेत गराइएको अर्यालले बताउनुभयो ।अनुगमनका क्रममा व्यापारीहरूले व्यवसाय दर्ता, नवीकरण, मूल्यसूची र बिलजस्ता कुराहरू लागु नगरेको पाइएकाले त्यस्ता व्यवसायीलाई प्रचलित कानुनले निर्धारण गरेका आवश्यक कागजात चुस्तदुरुस्त राख्न र आवश्यक सुधारका लागि सुझाव दिइएको उहाँले बताउनुभयो । अनुगमनका क्रममा एक लाख २८ हजार बराबरको म्याद गुज्रेका खाद्यवस्तुहरू बरामद गरेर नष्ट गरिएको छ । पहिलो चरणमा सचेत गराइएको बताउँदै स्वास्थ्य माथि खेलवाड गर्ने अधिकार कसैलाई नभएकाले आगामी दिनमा त्यस्तो पाइएमा कानुन अनुसारको कारबाही गरेरै छाड्ने अर्यालले चेतावनीसमेत दिनुभएको छ । घरेलु तथा साना उद्योग कार्यालय गुल्मीको नेतृत्वमा जिल्ला प्रशासन कार्यालय गुल्मी, भेटेरिनरी कार्यालय गुल्मी, जिल्ला स्वास्थ्य कार्यालय गुल्मी, कृषि ज्ञान केन्द्र गुल्मी, उद्योग वाणिज्य सङ्घ शाखा कार्यालयका अधिकारीलगायतको सहभागिता थियो ।",
      "link": "https://gorkhapatraonline.com/news/146314",
      "image": "https://gorkhapatraonline.com/storage/media/258132/conversions/gauka-pasal--anugaman-original-thumb.jpg"
    },
    {
      "slug": "146276",
      "title": "काबेली–३ जलविद्युत आयोजना अन्तिम चरणमा",
      "timestamp": 1741392000000,
      "source": "gp",
      "content": "ताप्लेजुङमा उत्पादन गर्न लागिएको काबेली–३ जलविद्युत आयोजनाको काम अन्तिम चरणमा पुगेको छ। सिरिजङ्घा गाउँपालिकास्थित काबेली खोलाको पानी उपयोग गरी उत्पादन गर्न लागिएको २१.९३ मेगावाट क्षमताको आयोजनाको काम अन्तिम चरणमा पुगेको हो ।",
      "longContent": "ताप्लेजुङ, फागुन २४ गते । ताप्लेजुङमा उत्पादन गर्न लागिएको काबेली–३ जलविद्युत् आयोजनाको काम अन्तिम चरणमा पुगेको छ। सिरिजङ्घा गाउँपालिकास्थित काबेली खोलाको पानी उपयोग गरी उत्पादन गर्न लागिएको २१.९३ मेगावाट क्षमताको आयोजनाको काम अन्तिम चरणमा पुगेको हो ।आयोजनाका सम्पर्क अधिकृत मेघनाथ ढुङ्गानाले आयोजनाको काम अन्तिम चरणमा पुगेको जानकारी दिनुभयो । हालसम्म आयोजनाको भौतिक संरचना निर्माणको काम करिब सम्पन्न भएको ढङ्गानाले बताउनुभयो । उहाँका अनुसार निर्माणको काम अन्तिम चरणमा पुगेसँगै आउँदो चैत पहिलो साता सम्ममा आयोजनाबाट औपचारिक रूपमा विद्युत् उत्पादन गर्ने तयारी गरिएको छ । काबेली हाइड्रोपावर कम्पनी लिमिटेडले आउँदो चैत मसान्तभित्र आयोजना निर्माण सम्पन्न गर्नेगरी २०७९ माघ महिनादेखि काम सुरु गरेको थियोे । सिरिजङ्घा गाउँपालिका–५ पेदाङ, वडा ६ मामाङ्खे र वडा ७ खेबाङमा आयोजनास्थल रहेको र यहाँ उत्पादित विद्युत् नेपाल विद्युत् प्राधिकरणको पाँचथरको हिलिहाङ गाउँपालिकास्थित १३२ केभीए क्षमताको अमरपुर सब–स्टेसनमार्फत राष्ट्रिय प्रसारण लाइनमा जडान हुने छ ।आयोजनाका वरिष्ठ इन्जिनियर सिद्धान्त थपलियाका अनुसार उत्पादित विद्युत् अमरपुर सब-स्टेसनसम्म पुर्‍याउन पेदाङ पुछार खोलाघारीमा रहेको विद्युत् गृहदेखि ३१ वटा टावर पोल (खम्बा) मार्फत प्रसारण लाइन जडान गरिएको छ । आयोजनाको संरचनाहरूमा भने मामाङ्खे र खेबाङको सिमानास्थित ओथम्मा गहिरीमा रहेको मुहानदेखि ५.१२८ किलोमिटर लामो सुरुङमार्फत पानी ल्याएर विद्युत् गृहमा खसालिएको इन्जिनियर थपलियाले बताउनुभयो ।  यता आयोजनाको कुल लागत भने चार अर्ब २८ करोड ५० लाख एक हजार रुपियाँ रहेको आयोजनाका सम्पर्क अधिकृत ढुङ्गानाले जानकारी दिनुभयो । आयोजनाको उक्त लागत बजेटमा एनएमवी बैँक, प्रभु बैँक र नविल बैँक लिमिटेडको साझेदारी रहेको पनि उहाँले बताउनुभयो ।काबेली–३ बाहेक यस क्षेत्रमा मात्र गएको मङ्सिरबाट उत्पादन सुरु भएको १३.५ मेगावाट क्षमताको सुपर काबेली ‘ए’ र भर्खरै उत्पादन भएको १२ मेगावाट क्षमताको सुपर काबेलीसमेत जलविद्युत् आयोजनाको सङ्ख्या तीन पुगेको छ ।",
      "link": "https://gorkhapatraonline.com/news/146276",
      "image": "https://gorkhapatraonline.com/storage/media/258066/conversions/Kabeli-3rd-Taplejung-original-thumb.jpg"
    },
    {
      "slug": "146265",
      "title": "‘व्यावसायिक योजना नबनाई काम गर्दा सहकारी धरासायी बन्दै’",
      "timestamp": 1741392000000,
      "source": "gp",
      "content": "सुनसरीको वराहक्षेत्र नगरपालिकामा बजेट र राणनीतिक योजना तर्जुमा प्रयोगात्मक तालिम सुरु गरिएको छ । नगर क्षेत्रमा रहेका सहकारी संस्थाहरूका लागि बजेट र राणनीतिक योजना तर्जुमा गर्न सहज बनाउने उद्देश्यले तीन दिने प्रयोगात्मक तालिम सुरु गरिएको हो ।",
      "longContent": "बाबुराम कार्की वराहक्षेत्र, फागुन २४ गते । सुनसरीको वराहक्षेत्र नगरपालिकामा बजेट र राणनीतिक योजना तर्जुमा प्रयोगात्मक तालिम सुरु गरिएको छ । नगर क्षेत्रमा रहेका सहकारी संस्थाहरूका लागि बजेट र राणनीतिक योजना तर्जुमा गर्न सहज बनाउने उद्देश्यले तीन दिने प्रयोगात्मक तालिम सुरु गरिएको हो । वराहक्षेत्र नगरपालिका क्षेत्रभित्र रहेका २२ वटा सहकारी संस्थाहरूलाई संस्थाको बजेट र राणनीतिक योजना तर्जुमा गर्न सञ्चालकहरूलाई प्रयोगात्मक तालिमको आयोजना गरिएको नगर आर्थिक विकास शाखा प्रमुख मातृकाप्रसाद तिवारीले बताउनुभयो ।आर्थिक शाखामार्फत सहकारीका सञ्चालकहरूलाई व्यवसायिक योजना बनाउन प्रयोगात्मक रुपमै सहजीकरणर गरिएको शाखा प्रमुख तिवारीले बताउनुभयो । उहाँका अनुसार तीन वर्षे वा पञ्चवर्षे व्यावसायिक योजना बनाएर सहकारीहरुले योजना अनुसार काम गर्न सके सदस्यहरूको आर्थिक, सामाजिक, सांस्कृतिक रूपान्तरणमा सहयोग पुर्‍याउने उद्देश्यले योजना तर्जुमा गर्न तालिम सञ्चालन गरिएको हो । व्यवसायिक योजना सहकारीहरुले नबनाई काम गर्दा संस्थाहरू आर्थिक रूपमा धरासायी बन्दै गएको अवस्थामा योजना तर्जुमा गरेर काम गर्दा सहज हुने बताइएको छ । सहकारीहरूले आर्थिक विकासको चक्रअनुसार काम गर्न नसक्दा संस्थाको पूँजी, संस्थाको पेसा व्यवसाय, लगानी, सदस्यको उत्पादन, बजारीकरण र आम्दानी कम हुने गरेको छ ।“सहकारी संस्थाले व्यावसायिक योजना बनाउदा संस्थाको परिचय, कार्यक्षेत्र, परिकल्पना, ध्येय, लक्ष्य, उद्देश्य लगायतका बुँदाहरूलाई समेटेर कार्य योजना बनाउनु पर्ने भए पनि सबै बुँदाहरूलाई नसमेट्दा सहकारीको उद्देश्य र लक्ष्यमा पुग्न सकेका छैनन्” सहजकर्ता सुमन पौडेलले भन्नुभयो । प्रत्येक सहकारी संस्थाले आफ्ना सदस्यहरुको आर्थिक, सामाजिक र सांस्कृतिक हैसियतमाथि उठाउन सदस्यहरुको विवरण राखेर काम गर्दा सदस्यहरु कति सक्षम भए भन्ने थाहा हुने उहाँले बताउनुभयो । वराहक्षेत्र नगरमा २७ वटा कृषि सहकारी, चार वटा दुग्ध सहकारी, ६ वटा बहुउद्देश्य सहकारी, सानाकिसान सहकारी तीन वटा र अन्य चार वटा गरी ७२ वटा सहकारी संस्थामा ३८ हजारभन्दा बढी सदस्य आबद्ध रहेका छन् । केही सहकारीबाहेक सबै सहकारी सबल रहेको नगर आर्थिक विकास शाखाले जनाएको छ । सहकारीमा आबद्ध भएर नगर क्षेत्रमा तीन हजारभन्दा बढी कृषकहरू दूध उत्पादनसँग प्रत्यक्ष जोडिएर किसानहरूले पशुपालन गर्दै आएका छन् ।  सुनसरी जिल्लाकै पुराना सहकारीकर्मी हुमरजंग बस्नेतले भन्नुभयो “सहकारीको सिद्धान्त, मूल्य र मान्यताका आधारमा सहकारी चलाउनु पर्छ तर, धेरै सहकारीहरू त्यसरी नचल्दा डुबेका र बन्द भएका छन् ।”  सकहारी संस्थाको उद्देश्य संस्थामा आबद्ध सदस्यहरुको आर्थिक उत्थान गरी सामाजिक न्याय र समानता दिलाउनु नै सहकारीको प्रमुख उद्देश्य हुनु पर्ने उहाँ बताउनुहुन्छ । नगर क्षेत्रमा रहेका सबै सहकारीका सदस्यहरूमा सहकारी शिक्षा नहुँदा सहकारीमा आबद्ध सदस्यहरूलाई आफ्नो हक अधिकार समेत थाहा नहुने गरेको देखिन्छ । सबै सहकारी संस्थाले आफ्ना सदस्यहरूलाई सहकारी के हो भनेरै नबुझाउदा सञ्चालकहरूको मात्रै सहकारी हो भन्ने बुझाई बढेर गएको वराहक्षेत्र नगर आर्थिक विकास शाखा प्रमुख मातृका तिवारी बताउनु हुन्छ ।",
      "link": "https://gorkhapatraonline.com/news/146265",
      "image": "https://gorkhapatraonline.com/storage/media/258044/conversions/sahakari-original-thumb.jpg"
    },
    {
      "slug": "146257",
      "title": "कसरी बनाइन्छ देशको बजेट",
      "timestamp": 1741392000000,
      "source": "gp",
      "content": "यतिबेला सरकार आगामी आर्थिक वर्ष २०८२/८३ को बजेट निर्माणमा व्यस्त भएको छ भने संवैधानिक व्यवस्थाअनुसार जेठ १५ मा नयाँ बजेट ल्याउनका लागि उपप्रधान एवम् अर्थमन्त्री विष्णुप्रसाद पौडेलले मन्त्रालय छलफल थालिसक्नुभएको छ ।",
      "longContent": "काठमाडौँ, फागुन २४ गते । यतिबेला सरकार आगामी आर्थिक वर्ष २०८२/८३ को बजेट निर्माणमा व्यस्त भएको छ भने संवैधानिक व्यवस्थाअनुसार जेठ १५ मा नयाँ बजेट ल्याउनका लागि उपप्रधान एवम् अर्थमन्त्री विष्णुप्रसाद पौडेलले मन्त्रालय छलफल थालिसक्नुभएको छ । मन्त्रालय गत छलफलपछि अबको केही दिनमै संसदमा प्रि–बजेट छलफल चल्नेछ । सबैको चासो नयाँ बजेटमा भइरहँदा आखिर बजेट भनेको केहो, कसरी बनाइन्छ र यो किन ल्याइन्छ ? यसबारे आम नागरिकले बुझ्न जरुरी छ । सामान्यतया बजेट भनेको आय र व्ययको लिखित दस्तावेज हो । यसले आम्दानी कति गर्ने र खर्च कति गर्ने भन्ने निर्क्याैल गर्छ । बजेट आफैँमा एउटा चक्र पनि हो । बजेटको लक्ष्य तथा उद्देश्यहरू निर्धारण गरेर, पुराना सूचनाहरू विश्लेषण गरेर बजेटको तयारी सुरु हुन्छ । बजेट निर्माणको काम मङ्सिरबाट नै सुरु हुने गरेको छ । सरकारले बजेट निर्माण थाल्दा तल्लो तहबाट योजना तथा कार्यक्रमहरू माग्छ । खासगरी जिल्लादेखि नै सरकारी संयन्त्रहरूले योजनाहरू पठाउछन् । ती योजना विभाग हुँदै मन्त्रालयमा प्राप्त भएपछि नयाँ योजनाहरूलाई प्राजेक्ट बैँकमा दर्ता गरिन्छ । प्रोजेक्ट बैँकमा दर्ता भएका योजनालाई प्राथमिकताका आधारमा बजेटमा समावेश गरिन्छ । बजेटमा समावेश आयोजना तथा कार्यक्रमहरुलाई पि–१, पि–२, पि–३ मा वर्गीकरण गरिन्छ र प्राथमिकताका आधारमा बजेट विनियोजन गरिएको हुन्छ । अर्थ मन्त्रालयका सहसचिव श्यामप्रसाद भण्डारीका अनुसार यसले पहुँचका आधारमा सिधै बजेटमा साना तथा खुद्रे योजना तथा कार्यक्रम पार्ने पुरानो प्रवृत्तिलाई केही निरुत्साहित गरेको छ । खासगरी पहिले, नयाँ बजेट सरकारले ल्याउन थाल्दा आफ्ना खुद्रे योजना तथा कार्यक्रममा बजेट पार्न उच्चपदस्थ व्यक्ति, सांसदहरुको हानथापै अलि बढि नै हुने गथ्यो । अहिले त्यो केही निरुत्साहित भएको छ । सङ्घीयता नेपालमा आएपछि जेठ १५ मा सङ्घीय सरकारले बजेट ल्याएपछि प्रदेश सरकारले र प्रदेश सरकारले ल्याएपछि स्थानीय सरकारले बजेट ल्याउने गरेका छन् । बजेट निर्माण गर्दै गर्दा जनताका मौलिक हकलाई पनि प्राथमिकतामा राख्नुपर्छ । सङ्घीय गणतन्त्र नेपालको संविधानमा ३२ वटा मौलिक हक तथा अधिकारहरू रहेको छन् । ती अधिकारलाई सुनिश्चित गर्दै देश विकास गर्ने, उद्योग धन्दा फस्टाउने, स्वदेशमा नै रोजगारी निर्माण गर्ने खालको बजेट आवश्यक ठानिन्छ । बजेट निर्माण गर्दा अर्थ मन्त्रालय, राष्ट्रिय योजना आयोग, सम्बन्धित मन्त्रालयहरूको सहभागिता रहने गर्दछ । बजेट निर्माण गर्दैगर्दा आर्थिक कार्यविधि ऐन, आर्थिक नियमावली, स्थानिय तहको सवालमा आर्थिक कार्यविधी सम्बन्धि नियमावली रहेका छन् । बजेट निर्माण गर्दा विभिन्न विधि प्रक्रिया भने पूरा गर्नैपर्ने हुन्छ । अर्थ मन्त्रालयले बनाउने भन्दैमा मन्त्रीले सिधै सङ्घीय संसदमा पेस गर्ने चाहीँ होइन । बजेट निर्माणदेखि संसदमा पेस हुने अवधिसम्मको आफ्नो छुट्टै विधि र प्रक्रिया हुन्छ, त्यसअनुसार अघि बढ्नुपर्ने हुन्छ । राष्ट्रिय योजना आयोगले सरकारलाई फागुन ७ भित्रमा सिलिङ दिएको हुन्छ । त्यही सिलिङमा रहेर बजेट निर्माणको तयारी थालिन्छ । योजना आयोगले विभिन्न योजनाको विषयमा मन्त्रालयहरूलाई जानकारी गराउने, कुन आयोजनालाई कसरी, कति स्थान दिने भन्ने योजना समेत पेस गर्छ । बजेट निर्माण गर्दा सङ्कलन तर्जुमा फारम सङ्कलन, टेबुलेसन तथा अध्ययन, बजेटको नीतिगत र कार्यक्रम माथिको राष्ट्रिय योजना आयोगका अधिकारीहरूसँग छलफल, मन्त्रालयमा बजेटका लागि आय तथा खर्चका विषयमा छलफलसँगै आर्थिक सर्वेक्षणको तयारी हुने गर्दछ । यस्तै बजेटका लागि वैदेशिक प्राविधिक सहायता, बजेट सुझाव सङ्कलन पनि हुने गर्दछ । सरोकारवाला निकायले विभिन्न माध्यमबाट सुझाव दिने काम गर्दछन् । बजेट आउनु अघि सरकारले बजेटका प्राथमिकता र सिद्धान्त संसदमा पेस गरिसकेको हुन्छ, अहिले त्यही प्रक्रिया अनुसार बजेट अधिवेशन चलिरहेको छ र यो अन्तिम चरणमा छ । संसदमा सांसदहरूले बजेटमा दिने सुझाव अर्थमन्त्रीले नयाँ बजेटमा समेट्नुपर्ने हुन्छ ।प्राथमिकता र सिद्धान्तमाथिको छलफल सकिएपछि सरकारले नयाँ आवका लागि ल्याउने नीति तथा कार्यक्रम संसदमा ल्याउनुपर्ने हुन्छ, त्यस्तो कार्यक्रम राष्ट्रपतिले संसदमा प्रस्तुत गर्ने प्रचलन नेपालमा चल्दै आएको छ । त्यसपछि संसदमा पूर्वबजेट प्रस्तुतीको तयारी गरिन्छ । र मन्त्रालयको लक्ष्य तथा प्रगति विवरणको अन्तिम मस्यौदा तयार पारिन्छ सँगै विभिन्न संस्थानको प्रगति विवरणको अन्तिम मस्यौदा तयार पारिन्छ ।राजस्व परामर्श समितिको प्रतिवेदन अध्ययन गरिन्छ भने वैदेशिक सहायता संलग्न आयोजनाको अध्ययन गरिन्छ । अर्थ मन्त्रालयले आर्थिक सर्वेक्षण तयार पार्ने काम गर्छ । व्यय अनुमान र शीर्षकगत खर्च अनुमानको मस्यौदा पनि तयारी पारिन्छ । यसैगरी व्यय अनुमानको प्रारम्भिक मस्यौदा तयारी, त्रिवर्षीय खर्चको आँकलन गरिन्छ । अर्थ मन्त्रालयले आर्थिक विधेयकहरूको अनुसूचीको मस्यौदा तयार पार्नुका साथै वैदेशिक सहायता संलग्न आयोजनाहरूको स्रोत पुस्तिका तयार पर्ने, बजेट वक्ताव्यको प्रारम्भिक मस्यौदा तयार पार्ने, संस्थानको प्रगति विवरण सार्वजनिक गर्ने, आर्थिक सर्वेक्षण सार्वजनिक गर्ने काम गरिन्छ । विनियोजन विधेयक, राष्ट्र ऋण उठाउने विधेयक, ऋण तथा जमानत विधेयक, आर्थिक विधेयक र पेस्की खर्च विधेयक पनि यही समयमा तयार गरिन्छ । राजस्व अनुमान, कार्यक्रम तय गरेर अर्थमन्त्रालयले प्रधानमन्त्री तथा मन्त्रिपरिषद् कार्यालय र राष्ट्रपतिलाई बजेटको बारेमा जानकारी गराएपछि बजेटले अन्तिम रूप पाउन थाल्छ । बजेट बनेपछि अर्थमन्त्रीले उक्त बजेटको विषयमा राष्ट्रिय योजना आयोग र मन्त्रिपरिषदबाट पनि ब्रिफिङ गर्नुपर्छ । मन्त्रिपरिषदबाट अनुमोदन भएपछि राष्ट्रपतिलाई नयाँ बजेटबारे जानकारी गराइन्छ र सङ्घीय संसदमा जेठ १५ गते बजेट वक्तव्य प्रस्तुत गरिन्छ । उक्त बजेट संसदमा छलफलमा आउछ र संसदबाट बहुमतले पारित गर्ने प्रचलन नेपालमा छ । बजेट पारित नभए त्यो कार्यान्वयनमा जान सक्दैन भने पास भएमा अर्को महिनाको साउन १ गतेबाट कार्यान्वयनमा आउँछ । नेपालमा नयाँ संविधान आउनु अघि असार ३० मा बजेट ल्याउने प्रचलन थियो । अन्तरिम संविधान खारेज भएर नयाँ संविधान संविधानसभाबाट जारी भएसँगै समयमै बजेट खर्च गर्नेगरी १५ जेठमा बजेट ल्याउने प्रचलन सुरु थियो । नयाँ बजेटको सन्दर्भमा अर्थमन्त्रालय योजना महाशाखा प्रमुख श्यामप्रसाद भण्डारीसँग न्यूज एजेन्सी नेपालले गरेको संक्षिप्त कुराकानी‘बजेट एउटा राजनीतिक दस्ताबेज हो’आगामी आर्थिक वर्षको बजेटको तयारी कसरी हुँदैछ ?– पछिल्लो समय आर्थिक कार्यविधि तथा वित्तीय उत्तरदायित्व ऐन, २०७६ अध्यादेशमार्फत संशोधन भएर आएको छ । त्यसले बजेटको कार्यतालिकामा समेत संशोधन गरेको छ । त्यसअन्तर्गत फागुन ७ गते भित्रै राष्ट्रिय योजना आयोगका उपाध्यक्षको संयोजकत्वमा हुने स्रोत अनुमान समितिले १९ खर्ब हाराहारीको आगामी वर्ष २०८२/८३ का लागि स्रोत अनुमान गरेर अर्थ मन्त्रालयलाई सिलिङ बुझाएको छ । अर्थ मन्त्रालयले फागुन १५ गते भित्रै विषयगत मन्त्रालयहरूलाई सिलिङ र आठ बुँदे बजेट तर्जुमा सम्बन्धी मार्गदशन उपलब्ध गराइसकेको छ । फागुन २१ देखि उपप्रधान तथा अर्थमन्त्रीको नेतृत्वमा भौतिक पूर्वाधार तथा यातायात मन्त्रालय, शहरी विकास मन्त्रालय, ऊर्जा जलस्रोत तथा सिँचाइ मन्त्रालय, स्वास्थ्य तथा जनसङ्ख्या मन्त्रालयका मन्त्रीसहितसँग मन्त्रालयका अधिकारीहरूसँग छलफल गर्नुभएको छ ।आम सर्वसाधारणले बजेटलाई कसरी बुझ्ने ?बजेट भनेको आगामी आर्थिक वर्षका लागि आय र व्यायको अनुमान हो । राजस्व र चालु, पुँजीगत, वित्तीय व्यवस्थामा हुने खर्चको अनुमान गरिएको हुन्छ । त्यो अनुमानलाई अर्थमन्त्रीले संसदमा पेस गर्नुहुन्छ । संसदले पास गरेपछि त्यो बजेट कार्यान्वयनको चरणमा जानेछ । नेपालको संविधानमै जेठ १५ मै बजेट प्रस्तुत गर्ने भन्ने छ, त्यो भनेको प्रत्येक वर्षको नेपाल सरकारको आय र व्यायको विवरण हो ।पछिल्ला वर्षमा ठुलो आकारको बजेट ल्याउने होड देखिन्छ, आगामी वर्षमा कार्यान्वयनयोग्य बजेट आउला ?आगामी आर्थिक वर्षका लागि अनुशासित, यथार्थ परकबजेट ल्याउने हिसाबले अघि बढेका छौं । त्यसका लागि अर्थमन्त्रीले आफैँ विषयगत मन्त्रालयहरूका मन्त्री, सचिवहरूसँग अर्थ मन्त्रालयका सचिवहरूसँग राखेर छलफल अघि बढाउनुभएको छ । यो भनेकै बजेटलाई कार्यान्वयन योग्य, यथार्थपरक बनाउ भन्ने हिसाबले नै यो तयारी भइरहेको छ । बजेटमा तोकिएका सबै कुराहरू कार्यान्वयनका सन्दर्भमा कतिपय आयोजनाहरूको पूर्वतयारी भएका हुँदैनन् । बजेट एउटा राजनीतिक दस्ताबेज पनि हो । कतिपय कुराहरू कार्यान्वयन गर्ने हिसाबमा राजनीतिक रूपमा पनि आउछन् । जुनमा अलिकति तयारी पुगेको हुँदैन । हाम्रा आयोजना, ठेक्का व्यवस्थापनमा केही समस्याहरूका कारणले बजेटमा आएका सबै कार्यक्रमहरू लागु भएको देखिँदैन । यि सबै विषयगत मन्त्रालयहरूले ध्यान दिनुपर्ने कुरा हो ।",
      "link": "https://gorkhapatraonline.com/news/146257",
      "image": "https://gorkhapatraonline.com/storage/media/258117/conversions/1741347329-6Bfs4-original-thumb.jpg"
    },
    {
      "slug": "146200",
      "title": "गौतम बुद्ध अन्तर्राष्ट्रिय विमानस्थल : नियमित उडान अन्योल",
      "timestamp": 1741392000000,
      "source": "gp",
      "content": "अन्तर्राष्ट्रिय हवाई कम्पनीले भैरहवास्थित गौतम बुद्ध अन्तर्राष्ट्रिय विमानस्थलबाट हुँदै आएका उडानलाई निरन्तरता नदिने भएका छन् ।   कहिले मौसम खराबको बहाना",
      "longContent": "काठमाडौँ, फागुन २४ गते  । अन्तर्राष्ट्रिय हवाई कम्पनीले भैरहवास्थित गौतम बुद्ध अन्तर्राष्ट्रिय विमानस्थलबाट हुँदै आएका उडानलाई निरन्तरता नदिने भएका छन् । कहिले मौसम खराबको बहाना र कहिले यात्रु अभावका कारण भैरहवामा उडान गर्न अनुच्छिक देखिएका अन्तर्राष्ट्रिय हवाई कम्पनीले गर्मीयाममा हुने उडान तालिका अनुसार भैरहवामा जारी उडानलाई निरन्तरता नदिने तयारीमा लागेका हुन् ।नेपाल नागरिक उड्डयन प्राधिकरणका अनुसार हाल भैरहवामा नेपाल वायुसेवा निगमसहित तीन वटा अन्तर्राष्ट्रिय हवाई कम्पनीले उडान गर्दै आएका छन् । चैत १९ गतेदेखि लागु हुने गर्मीयामको उडान तालिका अनुसार कुनै पनि हवाई कम्पनीले अनुमति नलिएर भैरहवाबाट उडान सुरु गरेका हवाई कम्पनी पुनः काठमाडौँबाटै उडान सुरु गर्ने तयारीमा लागेका हुन् ।प्राधिकरणका सूचना अधिकारी ज्ञानेन्द्र भुलले भन्नुभयो, “हाल भैरहवामा फ्लाई दुबईले दैनिक एक, थाई एयर एसियाले साताका दुई र जजिराले सातामा तीन वटा सिधा उडान गर्दै आएका छन् भने निगमले साताको तीन दिन मलेसियाबाट भैरहवा हुँदै काठमाडौँमा उडान गर्दै आएको छ । हालसम्म कुनै पनि वायुसेवा कम्पनीले गर्मीयाममा पनि भैरहवामा उडानलाई निरन्तरता दिने गरी अनुमति मागेका छैनन् ।”भैरहवामा नियमित उडान सञ्चालनका लागि आरएनपी–एआर (रिक्वायर्ड नेभिगेसन पर्फर्मेन्स अथराइजेसन रिक्वायर्ड) प्रणाली लागु भए पनि उक्त प्रणाली व्यवहारमा कार्यान्वयनमा आउन सकेको छैन । सम्बन्धित वायुसेवाले आफ्नो देशको विभागीय मन्त्रालयसँग अनुमति लिई आफ्ना पाइलटलाई तालिम दिएर परीक्षण उडान गरेपछि मात्रै व्यावहारिक कार्यान्वयनमा आउने यो विधिमा आधारित रहेर उडान गर्न हालसम्म फ्लाई दुबई मात्रै इच्छुक देखिए पनि हाल उडान गर्दै आएकासहित अन्य हवाई कम्पनी भने अनुमतिको प्रक्रियामा नआएको उहाँले जानकारी दिनुभयो ।गत कात्तिक २३ गतेदेखि त्रिभुवन अन्तर्राष्ट्रिय विमानस्थल विस्तारका क्रममा उडान कटौती भएर बाध्य भएर भैरहवा उडान सुरु गरेका हवाई कम्पनीमध्ये कात्तिक २७ देखि उडान सुरु गरेको कतार एयरवेजले यात्रु अभावका कारण देखाउँदै मङ्सिर १५ देखि उडान बन्द गरिसकेको छ । चैत १९ गतेदेखि त्रिभुवन अन्तर्राष्ट्रिय विमानस्थल राति १२ बजेसम्म सञ्चालनमा आउने भएपछि भैरहवाबाट खाली जहाज उडान गर्दै आएका हवाई कम्पनी पुनः काठमाडौँबाटै उडान थाल्ने तयारीमा देखिएका हुन् ।गौतम बुद्ध अन्तर्राष्ट्रिय विमानस्थल कार्यालयका अनुसार माघ १९ गतेदेखि फागुन १६ गतेसम्म त्यहाँ ११५ अन्तर्राष्ट्रिय उडान–अवतरण भएका छन् । उक्त उडानमार्फत हालसम्मकै सर्वाधिक छ हजार ७७९ यात्रु भैरहवामा अवतरण गरेका छन् ।",
      "link": "https://gorkhapatraonline.com/news/146200",
      "image": "https://gorkhapatraonline.com/storage/media/257933/conversions/Untitled-1-original-thumb.jpg"
    },
    {
      "slug": "146199",
      "title": "चैते धानको समर्थन मूूल्य निर्धारण",
      "timestamp": 1741392000000,
      "source": "gp",
      "content": "सरकारले चैते धानको न्यूूनतम समर्थन मूल्य प्रतिक्विन्टल दुई हजार आठ सय रुपियाँ ६९ पैसा तोकेको छ । मन्त्रीपरिषद्को हालै बसेको बैठकले अठार प्रतिशत चिस्यान भएको चैते धानको समर्थन मूूल्य तोकेको हो ।",
      "longContent": "गोरखापत्र समाचारदाताकाठमाडौँ, फागुुन २४ गते ।  सरकारले चैते धानको न्यूूनतम समर्थन मूल्य प्रतिक्विन्टल दुई हजार आठ सय रुपियाँ ६९ पैसा तोकेको छ । मन्त्रीपरिषद्को हालै बसेको बैठकले अठार प्रतिशत चिस्यान भएको चैते धानको समर्थन मूूल्य तोकेको हो । अठार प्रतिशतभन्दा बढी चिस्यान भएको चैते धानको हकमा एक प्रतिशत चिस्यानका लागि प्रतिक्विन्टल एक हजार दुई सय ग्रामका दरले हुन आउने तौल घटाई कायम हुुन आउने तौलका आधारमा न्यूूनतम समर्थन मूूल्य कायम गर्ने निर्णय गरिएको जनाइएको छ । सरकारले गत वर्षदेखि चैते धानको समेत न्यूनतम समर्थन मूूल्य निर्धारण गर्न थालेको हो । गत आर्थिक वर्ष २०८०/८१ का लागि १८ प्रतिशतसम्म चिस्यान भएको चैते धानको समर्थनमूल्य प्रतिक्विन्टल दुई हजार ७०७ रुपियाँ २८ पैसा तोकेको थियो । गत आवको तुुलनामा चालु आवमा प्रतिक्विन्टलमा ९३ रुपियाँ बढी मूूल्य निर्धारण गरेको हो । कृषि तथा पशुपन्छी विकास मन्त्रालयका अनुसार आव २०८१/८२ मा एक लाख नौ हजार ३०९ हेक्टर क्षेत्रफलमा पाँच लाख ४४ हजार ३९३ मेट्रिक टन चैते धान उत्पादन भएको छ । यस्तै आव २०८०/८१ एक लाख चार हजार ७१२ हेक्टर क्षेत्रफलमा पाँच लाख २० हजार ८०८, आव २०७९/८० मा एक लाख आठ हजार ६०७ हेक्टर क्षेत्रफलमा पाँच लाख ४० हजार ३३१ मेट्रिक टन उत्पादन भएको थियो । चैते धानको उत्पादकत्व प्रतिहेक्टर ४.९८ प्रतिशत रहेकामा बर्खे धानको उत्पादकत्व प्रतिहेक्टर ४.१९ प्रतिशत छ । पछिल्लो समय चैते धानको क्षेत्रफलसँगै उत्पादन पनि बढ्दै गएको तथ्याङ्कले देखाएको छ । मन्त्रालयका वरिष्ठ तथ्याङ्क अधिकृत रामकृष्ण रेग्मीले बर्खे धानको तुुलनामा चैते धानको उत्पादकत्व बढी रहेकाले उत्पादन बढाउन सकिने बताउनुुभयो । बर्खे धानको क्षेत्र विस्तार गर्न कठिन रहेकाले चैते धानमा सिँचाइ सुविधा थपेर उत्पादन बढाउन सकिने उहाँको भनाइ छ ।नेपालमा समुद्री सतहबाट तराईमा ६० मिटरदेखि संसारको सबैभन्दा उच्च स्थान जुम्लाको छुमचौरमा ३०५० मिटर उचाइसम्म चैते धान खेती गरिन्छ । चालुु आवमा बर्खे र चैते गरेर ५९ लाख ५५ हजार मेट्रिक टन धान उत्पादन भएको छ । मुलुकमा वार्षिक ७० लाख मेट्रिक टन धान आवश्यक पर्नेमा अझै ११ लाख मेट्रिक टन धान अपुुग रहेको मन्त्रालयको तथ्याङ्कले देखाएको छ । चैत धानको उत्पादन बढाएर धानमा आत्मनिर्भर बन्न खेती विस्तारमा जोड दिइएको मन्त्रालयले जनाएको छ । कुल गार्हस्थ उत्पादन (जिडिपी) मा २४.१ प्रतिशत योगदान कृषि क्षेत्रको छ । जिडिपीमा धानको १५ प्रतिशत योगदान छ । मुुलुकभर २६ लाख हेक्टर क्षेत्रफल कृषियोग्य भूूमि रहेको छ, जसमा १४ लाख २० हजार ६३६ हेक्टर क्षेत्रफलमा धान खेती गरिँदै आएको छ ।",
      "link": "https://gorkhapatraonline.com/news/146199",
      "image": "https://gorkhapatraonline.com/storage/media/257952/conversions/Untitled-1-original-thumb.jpg"
    },
    {
      "slug": "146195",
      "title": "बजेटबारे मन्त्रालयगत छलफल",
      "timestamp": 1741392000000,
      "source": "gp",
      "content": "आर्थिक वर्ष २०८२/८३ वर्षको बजेटसम्बन्धी अर्थ मन्त्रालयले शुक्रबार स्वास्थ्य तथा जनसङ्ख्या मन्त्रालय र उद्योग, वाणिज्य तथा आपूर्ति मन्त्रालयसँग छुट्टाछुट्टैै छलफल गरेको छ ।",
      "longContent": "गोरखापत्र समाचारदाताकाठमाडौँ, फागुन २४ गते ।  आर्थिक वर्ष २०८२/८३ वर्षको बजेटसम्बन्धी अर्थ मन्त्रालयले शुक्रबार स्वास्थ्य तथा जनसङ्ख्या मन्त्रालय र उद्योग, वाणिज्य तथा आपूर्ति मन्त्रालयसँग छुट्टाछुट्टैै छलफल गरेको छ ।छलफलमा अर्थ मन्त्रालयले आगामी वर्षको बजेटका लागि निरन्तरता दिनुपर्ने, परिमार्जित गर्नुपर्ने, स्थगित गर्नुपर्ने, हटाउनुपर्ने र नयाँ कार्यव्रmमबारे तयारी गरी अघि बढ्न आग्रह गरेको छ ।स्वास्थ्य तथा जनसङ्ख्या मन्त्रालयसँगको छलफलमा उपप्रधानमन्त्री तथा अर्थमन्त्री विष्णुप्रसाद पौडेलले स्वास्थ्य बिमा कार्यक्रम, आधारभूत अस्पताल, स्वास्थ्य प्रतिष्ठानको दायित्व, स्वास्थ्य क्षेत्रको जनशक्तिलगायतका विषयमा समीक्षा गरी तिनीहरूलाई प्रभावकारी बनाउने गरी कार्यव्रmम बनाउन अनुरोध गर्नुभयो ।स्वास्थ्य तथा जनसङ्ख्यामन्त्री प्रदीप पौडेलले स्वास्थ्य क्षेत्रमा राज्य र निजी क्षेत्रको भूमिकालाई स्पष्ट पार्न जरुरी रहेको बताउनुभयो । उहाँले बिमा कार्यव्रmमलाई दीर्घकालीन बनाउने गरी कार्यान्वयन गर्न उपयुक्त हुने धारणा व्यक्त गर्नुभयो ।उद्योग मन्त्रालयसँगको छलफलमा अर्थमन्त्री पौडेलले नीतिगत विषयलाई सम्बोधन गर्न र उद्योग तथा व्यापारिक क्षेत्रमा सहज हुने वातावरण सिर्जना गर्न आग्रह गर्नुभयो । उहाँले रोजगारी सिर्जना, उत्पादनमा वृद्धि र देशमा औद्योगीकरण बढाउने सम्बन्धमा ध्यान दिन जरुरी रहेको बताउनुभयो ।उद्योगमन्त्री दामोदर भण्डारीले नीतिगत रूपमा सुधार गर्दै तिनीहरूको कार्यान्वयन गर्नुपर्नेमा जोड दिनुभयो ।राष्ट्रिय योजना आयोगका सदस्य डा. प्रकाशकुमार श्रेष्ठले कार्यान्वयन क्षमता कमजोर हुने र परिणाम दिन नसक्ने प्रवृतिमा सुधार गर्नुपर्ने बताउनुभयो ।छलफलमा अर्थ सचिव, राजस्व सचिव, स्वास्थ्य तथा जनसङ्ख्या सचिव, उद्योग सचिव, विभागीय प्रमुखलगायतको उपस्थिति थियो । यसअघि अर्थ मन्त्रालयले नयाँ आवको बजेटबारे भौतिक, सहरी र ऊर्जा मन्त्रालयसँग छलफल गरेको थियो ।",
      "link": "https://gorkhapatraonline.com/news/146195",
      "image": "https://gorkhapatraonline.com/storage/media/257928/conversions/artha-matralaya-original-thumb.jpg"
    },
    {
      "slug": "146086",
      "title": "मापदण्ड विना सञ्चालित तीन वटा क्रसर उद्योग बन्द",
      "timestamp": 1741305600000,
      "source": "gp",
      "content": "काभ्रेपलाञ्चोक, फागुन २३ गते । काभ्रेपलाञ्चोकको पनौती नगरपालिका क्षेत्रमा सञ्चालित तीनवटा खानी तथा क्रसर उद्योग बन्द गराएको छ । नगरको वडा नं २ र १२ मा मापदण्डविपरीत नवीकरण नगरी सञ्चालन भएका तीन खानी तथा क्रसर उद्योग बन्द गरिएको हो ।वडा नं २ स्थित डाइमण्ड स्टोन माइनिङ प्रालि, वडा नं १२ को भालेश्वर रोडा ढुङ्गा उद्योग प्रालि र दीपलक्ष्मी एग्रिगेट एण्ड माइनिङ प्रालिलाई अर्को आदेश नभएसम्मका बन्द गरिएको छ । नगरप्रमुख रामशरण भण्डारीका अनुसार खानी तथा भूगर्भ विभागबाट जारी उत्खनन अविध समाप्त भइसकेको र पटकपटक ताकेता गर्दासमेत बिनाइजाजत सञ्चालन गरेको देखिएकाले अर्को निर्णय र आदेश नभएसम्मका लागि ती उद्योग गराइएको हो । नगरले आज बिहान ती उद्योग अनुगमन गरी बन्द गर्ने निर्णय गरेको थियो ।नगरप्रमुख भण्डारी, नगरउपप्रमुख गीता बन्जारा, सम्बन्धित वडाध्यक्ष तथा इलाका प्रहरी कार्यालय बनेपाका सुरक्षाकर्मीको टोलीले अनुगमन गरी तीन उद्योग बन्द गराएको हो । गत माघ ९ गते जिल्लास्तरीय अनुगमन समितिको बैठकले नदी तथा खानीजन्य क्रसर उद्योग र भौगोलिक विषमता नै बाढीपहिरोको मुख्य कारण रहेको निष्कर्ष निकाल्दै गैरकानुनी रूपमा सञ्चालित ढुङ्गा तथा क्रसरबाट ठूलो धनजनको क्षति भएको जनगुनासो आएकाले नियमविपरीत सञ्चालित उद्योग बन्द गराउने निर्णय गरेको थियो । पनौतीमा १४ वटा क्रसर तथा खानीमध्ये विपद्पछि आठ खानी र पाँच क्रसर उद्योग खुलेका छन् । त्यसमध्ये तीन खानी तथा क्रसर उद्योग बन्द गरिएको हो ।समितिले गत माघ ३ गते जिल्लाका सबै स्थानीय तहलाई गैरकानुनी रूपमा सञ्चालित ढुङ्गाखानी र क्रसर बन्द गर्न पत्राचार गरिए पनि कार्यान्वयन नभएपछि ९ गते नियमविपरीतका उद्योग बन्द गराउने निर्णय गरेको हो । सोहीअनुसार पनौतीले अनुगमन गरेर आज तीन उद्योग बन्द गराएको जनाइएको छ । यसैबीच समितिको निर्णयलाई कार्यान्वयन नगरी अन्य स्थानीय तहमा रहेका खानी तथा क्रसर उद्योग सञ्चालन भइरहेको पाइएको छ । गत असोज दोस्रो साताको बाढीपहिरोपछि खोलाको बहावले धार परिवर्तन गरेको, बस्ती जोखिममा परेको, वरिपरिका भूभागसमेत भत्किएको र बगाएको तथा पहिरो गएको, डस्ट ९धुलो० र गेग्य्रानले खोलाको सतह बढेको उल्लेख गर्दै हालको अवस्थामा बस्ती, खानी, खोला वन क्षेत्र भौगर्भिक अवस्थालगायत सरोकार राख्ने सबै पक्षमा गम्भीर एवं विस्तृत अध्ययन गर्नुपर्ने भएकाले अध्ययनका लागि समितिले राष्ट्रिय विपद् जोखिम न्यूनीकरण तथा व्यवस्थापन प्राधिकरणलाई अनुरोध गरेको थियो ।विशेषगरी बाढी प्रभावित रहेका स्थानीय तह पनौती, रोशी, बेथानचोक र नमोबुद्धमा बढी क्रसर तथा खानी छन् । विपद्अघि जिल्लाका १३ स्थानीय तहमध्ये पनौतीमा १४, रोशीमा पाँच, नमोबुद्ध र भुम्लुमा चार, बेथानचोकमा तीन, मण्डनमा दुई, बनेपा, तेमाल र चौरीमा एक–एक खानी तथा क्रसर सञ्चालनमा थिए ।",
      "longContent": "काभ्रेपलाञ्चोक,  फागुन २३ गते । काभ्रेपलाञ्चोकको पनौती नगरपालिका क्षेत्रमा सञ्चालित तीनवटा खानी तथा क्रसर उद्योग बन्द गराएको छ । नगरको वडा नं २ र १२ मा मापदण्डविपरीत नवीकरण नगरी सञ्चालन भएका तीन खानी तथा क्रसर उद्योग बन्द गरिएको हो ।वडा नं २ स्थित डाइमण्ड स्टोन माइनिङ प्रालि, वडा नं १२ को भालेश्वर रोडा ढुङ्गा उद्योग प्रालि र दीपलक्ष्मी एग्रिगेट एण्ड माइनिङ प्रालिलाई अर्को आदेश नभएसम्मका बन्द गरिएको छ । नगरप्रमुख रामशरण भण्डारीका अनुसार खानी तथा भूगर्भ विभागबाट जारी उत्खनन अविध समाप्त भइसकेको र पटकपटक ताकेता गर्दासमेत बिनाइजाजत सञ्चालन गरेको देखिएकाले अर्को निर्णय र आदेश नभएसम्मका लागि ती उद्योग गराइएको हो । नगरले आज बिहान ती उद्योग अनुगमन गरी बन्द गर्ने निर्णय गरेको थियो ।नगरप्रमुख भण्डारी, नगरउपप्रमुख गीता बन्जारा, सम्बन्धित वडाध्यक्ष तथा इलाका प्रहरी कार्यालय बनेपाका सुरक्षाकर्मीको टोलीले अनुगमन गरी तीन उद्योग बन्द गराएको हो । गत माघ ९ गते जिल्लास्तरीय अनुगमन समितिको बैठकले नदी तथा खानीजन्य क्रसर उद्योग र भौगोलिक विषमता नै बाढीपहिरोको मुख्य कारण रहेको निष्कर्ष निकाल्दै गैरकानुनी रूपमा सञ्चालित ढुङ्गा तथा क्रसरबाट ठूलो धनजनको क्षति भएको जनगुनासो आएकाले नियमविपरीत सञ्चालित उद्योग बन्द गराउने निर्णय गरेको थियो । पनौतीमा १४ वटा क्रसर तथा खानीमध्ये विपद्पछि आठ खानी र पाँच क्रसर उद्योग खुलेका छन् । त्यसमध्ये तीन खानी तथा क्रसर उद्योग बन्द गरिएको हो ।समितिले गत माघ ३ गते जिल्लाका सबै स्थानीय तहलाई गैरकानुनी रूपमा सञ्चालित ढुङ्गाखानी र क्रसर बन्द गर्न पत्राचार गरिए पनि कार्यान्वयन नभएपछि ९ गते नियमविपरीतका उद्योग बन्द गराउने निर्णय गरेको हो । सोहीअनुसार पनौतीले अनुगमन गरेर आज तीन उद्योग बन्द गराएको जनाइएको छ । यसैबीच समितिको निर्णयलाई कार्यान्वयन नगरी अन्य स्थानीय तहमा रहेका खानी तथा क्रसर उद्योग सञ्चालन भइरहेको पाइएको छ । गत असोज दोस्रो साताको बाढीपहिरोपछि खोलाको बहावले धार परिवर्तन गरेको, बस्ती जोखिममा परेको, वरिपरिका भूभागसमेत भत्किएको र बगाएको तथा पहिरो गएको, डस्ट ९धुलो० र गेग्य्रानले खोलाको सतह बढेको उल्लेख गर्दै हालको अवस्थामा बस्ती, खानी, खोला वन क्षेत्र भौगर्भिक अवस्थालगायत सरोकार राख्ने सबै पक्षमा गम्भीर एवं विस्तृत अध्ययन गर्नुपर्ने भएकाले अध्ययनका लागि समितिले राष्ट्रिय विपद् जोखिम न्यूनीकरण तथा व्यवस्थापन प्राधिकरणलाई अनुरोध गरेको थियो ।विशेषगरी बाढी प्रभावित रहेका स्थानीय तह पनौती, रोशी, बेथानचोक र नमोबुद्धमा बढी क्रसर तथा खानी छन् । विपद्अघि जिल्लाका १३ स्थानीय तहमध्ये पनौतीमा १४, रोशीमा पाँच, नमोबुद्ध र भुम्लुमा चार, बेथानचोकमा तीन, मण्डनमा दुई, बनेपा, तेमाल र चौरीमा एक–एक खानी तथा क्रसर सञ्चालनमा थिए ।",
      "link": "https://gorkhapatraonline.com/news/146086",
      "image": "https://gorkhapatraonline.com/storage/media/257731/conversions/wrtghsfg-original-thumb.jpg"
    },
    {
      "slug": "146077",
      "title": "‘नेपाल बिजनेस समिट’ हुने",
      "timestamp": 1741305600000,
      "source": "gp",
      "content": "उद्योग, वाणिज्य तथा आपूर्ति मन्त्रालयको संयोजन तथा नेपाल चेम्बर अफ कमर्स र नेपाल बिजनेस इन्स्टिच्युट (एनबिआई) को आयोजनामा काठमाडौँमा अन्तर्राष्ट्रियस्तरको व्यापार सम्मेलन हुने भएको छ ।",
      "longContent": "गोरखापत्र समाचारदाताकाठमाडौँ, फागुन २३ गते । उद्योग, वाणिज्य तथा आपूर्ति मन्त्रालयको संयोजन तथा नेपाल चेम्बर अफ कमर्स र नेपाल बिजनेस इन्स्टिच्युट (एनबिआई) को आयोजनामा काठमाडौँमा अन्तर्राष्ट्रियस्तरको व्यापार सम्मेलन हुने भएको छ । दिगो र आत्मनिर्भर अर्थतन्त्र भन्ने नारासाथ दोस्रो संस्करणको ‘नेपाल बिजनेस समिट’ आगामी वैशाख ७ गते हुन लागेको आयोजक नेपाल चेम्बर अफ कमर्सले जनाएको छ ।सम्मेलनमा सङ्घीय सरकारका उच्च राजनीतिक एवं प्रशासनिक अधिकारी, प्रदेशका मुख्यमन्त्री, स्थानीय निकायका प्रमुख, स्वदेशी तथा विदेशी विषयविज्ञ, अर्थविद्, बैङ्किङ क्षेत्रका ज्ञाता, दातृ निकायका प्रतिनिधि, निजी क्षेत्रसम्बद्ध अग्रणी संस्थाका नेतृत्वगण, बैङ्क तथा वित्तीय संस्थाका अध्यक्ष, सञ्चालक तथा उच्च अधिकारी, लब्धप्रतिष्ठित उद्योगी एवं व्यवसायी, नवप्रवर्धनीय क्षेत्रमा कार्यरत युवा तथा महिला, आइटी तथा डिजिटल प्रविधिमा संलग्न युवा, वैदेशिक रोजगारबाट फर्केका उद्यमशील जनशक्ति तथा उच्च शिक्षामा अध्ययनरत विद्यार्थीसहित पाँच सयभन्दा बढीको सहभागिता रहने सम्मेलन आयोजक कमिटीका संयोजक विशाल गैरेले जानकारी दिनुभयो ।",
      "link": "https://gorkhapatraonline.com/news/146077",
      "image": "https://gorkhapatraonline.com/storage/media/257718/conversions/332-original-thumb.jpg"
    },
    {
      "slug": "146076",
      "title": "‘परीक्षामा सामेल नभएपछि शून्य अङ्क’",
      "timestamp": 1741305600000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले सरकारसँग भएको सम्झौता अनुसार तोकिएको समयमा कार्यसम्पादन मूल्याङ्कनको विवरण नदिएकाले नेपाल विद्युत् प्राधिकरणका कार्यकारी निर्देशक कुलमान घिसिङले शून्य अङ्क पाएको बताउनुभएको छ ।",
      "longContent": "गोरखापत्र समाचारदाताकाठमाडौँ, फागुन २३ गते  । ऊर्जा, जलस्रोत तथा सिँचाइमन्त्री दीपक खड्काले सरकारसँग भएको सम्झौता अनुसार तोकिएको समयमा कार्यसम्पादन मूल्याङ्कनको विवरण नदिएकाले नेपाल विद्युत् प्राधिकरणका कार्यकारी निर्देशक कुलमान घिसिङले शून्य अङ्क पाएको बताउनुभएको छ । प्रतिनिधि सभामा आकस्मिक, शून्य तथा विशेष समयमा घिसिङको अङ्कबारे प्रतिपक्षी दलले प्रश्न उठाएपछि मन्त्री खड्काले जवाफ दिनुभएको हो । बिहीबार प्रतिपक्षी दलले जवाफ माग गर्दै बैठक अवरुद्ध गर्ने चेतावनी दिएपछि सभामुख देवराज घिमिरेले जवाफको रुलिङसमेत गर्नुभएको थियो । मन्त्री खड्काले कुलमान परीक्षामा नै सामेल नभएकाले अङ्क दिन आवश्यक नरहेको जवाफ प्रतिनिधि सभामा दिनुभयो । सम्झौता अनुसार भदौ मसान्तभित्र कार्यसम्पादन मूल्याङ्कनको फाइल पेस गर्नुपर्नेमा लिखित रूपमा सचेत गराउँदासमेत पुसमा मात्र बुझाएको बताउनुभयो । उहाँले भन्नुभयो, “भदौ मसान्तसम्म उहाँले कार्यसम्पादनका लागि अनुरोध गर्नुपर्ने रहेछ । भदौमा नबुझाएपछि उहाँलाई असोजमा परिपत्र गर्दा पनि दिनुभएन । पुसमा आएर आफैँले ९८.९९ नम्बर हालेर पठाउनु भयो । उहाँले पटक पटकको आग्रह मान्नुभएन ।”मन्त्री खड्काले विद्युत् प्राधिकरणको नाफा कति हो भन्ने यकिनसमेत नभएको दाबी गर्नुभयो । नाफा नोक्सानको हिसाबका लागि डिडिए गर्ने निर्णय भए पनि घिसिङले कार्यान्वयन नगरेको मन्त्रीको भनाइ थियो । विवादित ट्रङ्क र डेडिकेटेड महसुललाई पनि प्राधिकरणले नाफामा लगत कसिसकेको उहाँको भनाइ छ । लाल आयोगले छ अर्ब उठाउन राय दिएको र प्राधिकरणले त्यसलाई २२ अर्ब नै नाफामा राखेको पनि प्रतिनिधि सभामा उहाँले बताउनुभयो । विवादित विषयलाई नाफामा राख्न मिल्ने वा नमिल्नेमा पनि उहाँले प्रश्न उठाउनु भयो । घिसिङले मन्त्रालयले गठन गरेको छानबिन समितिलाई कागजात दिनसमेत अस्वीकार गरेको मन्त्री खड्काले बताउनुभयो । असहयोगका कारण समितिले काम गर्न नसकेको उहाँको भनाइ थियो । भारतबाट विद्युत् आयात गरेर लोडसेडिङ अन्त्य भएकोमा पनि आफैँले जस्तो गरी प्रचार गरेको उहाँको दाबी छ । आफैँलाई विद्युत् सङ्कट परेका बेला नेपाललाई विद्युत् दिएकोमा भारतलाई धन्यवाद दिँदै मन्त्री खड्काले लोडसेडिङ अन्त्यको श्रेय भारतलाई पनि जाने बताउनुभयो ।घिसिङलाई सरकारले हटाउने तयारी गरेको भन्दै प्रतिनिधि सभामा लगातार प्रमुख प्रतिपक्ष दल नेकपा (माओवादी केन्द्र) तथा प्रतिपक्ष दल राष्ट्रिय स्वतन्त्र पार्टी र राष्ट्रिय प्रजातन्त्र पार्टीले उठाउँदै आएका छन् ।  यस्तै प्रतिनिधि सभाले निकासी पैठारी विधेयकलाई संशोधन दर्ता प्रक्रियाका लागि स्वीकृत गरेको छ । उद्योग वाणिज्य तथा आपूर्तिमन्त्री दामोदर भण्डारीको प्रस्तावमा विधेयक संशोधन दर्ता प्रव्रिmयाका लागि स्वीकृत भएको हो ।",
      "link": "https://gorkhapatraonline.com/news/146076",
      "image": "https://gorkhapatraonline.com/storage/media/257717/conversions/D-RS_KTM-RATL9812-original-thumb.jpg"
    },
    {
      "slug": "146075",
      "title": "नयाँ बजेटबारे सहरी र ऊर्जा मन्त्रालयसँग छलफल",
      "timestamp": 1741305600000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले सङ्घीय महत्वका आयोजनाहरू मात्र सङ्घले गर्ने भएकाले नयाँ बजेटका लागि आयोजना प्रस्तुत गर्दा विशेष ध्यान दिन आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, फागुन २३ गते । उपप्रधानमन्त्री एवं अर्थमन्त्री विष्णुप्रसाद पौडेलले सङ्घीय महत्वका आयोजनाहरू मात्र सङ्घले गर्ने भएकाले नयाँ बजेटका लागि आयोजना प्रस्तुत गर्दा विशेष ध्यान दिन आग्रह गर्नुभएको छ ।आर्थिक वर्ष २०८२/८३ को बजेट निर्माणसम्बन्धी सहरी विकास मन्त्रालय र ऊर्जा, जलस्रोत तथा सिँचाइ मन्त्रालयसँगको छुट्टाछुट्टै छलफलमा अर्थमन्त्री पौडेलले संवैधानिक कार्य जिम्मेवारी अनुसार प्रदेश र स्थानीय सरकारको जिम्मेवारी र भूमिकालाई दृष्टिगत गर्दै ठुला आयोजनामा केन्द्रित हुन आग्रह गर्नुभएको हो । उहाँले सङ्घीयतामा प्रदेश र स्थानीय तहले गर्ने काम सङ्घले गर्न जरुरी नरहेको बताउनुभएको छ । अर्थमन्त्री पौडेलले प्रदेश र स्थानीय तहमा अधिकार र जिम्मेवारी हस्तान्तरण गरेर अघि बढ्दा मात्र सङ्घीयताको अभ्यास बलियो हुने बताउनुभएको छ ।उहाँले तयारीमा रहेका आयोजनाको कार्यान्वयन र आगामी दिनमा आवश्यक पर्ने महत्वपूर्ण आयोजनाको तयारीमा ध्यान पुर्‍याउन पनि अनुरोध गर्नुभयो । अर्थमन्त्री पौडेलले विकासलाई नीतिमार्फत पनि सम्बोधन गर्न जरुरी रहेकोमा जोड दिँदै नीतिले थप क्षेत्र खुला गर्ने धारणा व्यक्त गर्नुभयो ।अहिलेको संसद्बाट योभन्दा बलियो सरकार बन्ने सम्भावना नरहेको उल्लेख गर्दै अर्थमन्त्री पौडेलले सबैभन्दा बलियो सरकार भएका सबै पक्षसँग परामर्श गरी देशको आवश्यकता र जनताको चाहना अनुसार नयाँ बजेट बनाउने बताउनुभयो ।सहरी विकास मन्त्रालयसँगको छलफलमा उपप्रधानमन्त्री एवं सहरी विकासमन्त्री प्रकाशमान सिंह, सचिव र विभागीय प्रमुखहरू हुनुहुन्थ्यो भने ऊर्जा मन्त्रालयसँगको छलफलमा ऊर्जामन्त्री दीपक खड्का, सचिव, विभागीय प्रमुखलगायत सहभागी हुनुहुन्थ्यो ।",
      "link": "https://gorkhapatraonline.com/news/146075",
      "image": "https://gorkhapatraonline.com/storage/media/257716/conversions/24-Gate-WhatsApp-Image-2025-03-06-at-19.05-original-thumb.jpg"
    },
    {
      "slug": "146073",
      "title": "स्थानीय बेरुजु घट्दो क्रममा",
      "timestamp": 1741305600000,
      "source": "gp",
      "content": "स्थानीय तहमा रहँदै आएको बेरुजु घट्दो क्रममा रहेको छ । महालेखा परीक्षकको कार्यालयले बिहीबार आयोजना गरेको पत्रकार सम्मेलनमा महालेखा परीक्षक तोयम रायाले पछिल्ला छ वर्षको तथ्याङ्कका आधारमा स्थानीय तहमा बेरुजु घट्दो क्रममा रहेको पाइएको जानकारी दिनुभयो । “प्रतिशतमा हेर्दा सङ्घको तुलनामा बेरुजु बढेको छ,” उहाँले भन्नुभयो ।",
      "longContent": "गोरखापत्र समाचारदाताकाठमाडौँ, फागुन २२ गते । स्थानीय तहमा रहँदै आएको बेरुजु घट्दो क्रममा रहेको छ । महालेखा परीक्षकको कार्यालयले बिहीबार आयोजना गरेको पत्रकार सम्मेलनमा महालेखा परीक्षक तोयम रायाले पछिल्ला छ वर्षको तथ्याङ्कका आधारमा स्थानीय तहमा बेरुजु घट्दो क्रममा रहेको पाइएको जानकारी दिनुभयो । “प्रतिशतमा हेर्दा सङ्घको तुलनामा बेरुजु बढेको छ,” उहाँले भन्नुभयो । सुरुका वर्षमा ऐन, कार्यविधि, कार्यालय नभएको तथा नयाँ लेखा परीक्षकलाई आर्थिक विषयमा पर्याप्त ज्ञान नहुँदा बेरुजु बढी देखिएको जानकारी दिँदै महालेखा परीक्षक रायाले भन्नुभयो, “ती संस्था पनि नयाँ थिए, विस्तारै बेरुजु घट्दै छ । सुरुवाती वर्षमा बेरुजुको अनुपात बढी देखिएको हो तर स्थानीय तहमा बेरुजु बढेको चाहिँ होइन ।”उहाँले लेखा परीक्षणका सम्बन्धमा औँल्याइएको विषय तथा दिइएका सुझावको प्रभावकारी कार्यान्वयन हुनुपर्नेमा र वार्षिक प्रतिवेदनमा औँल्याइएका सुझाव कार्यान्वयन गर्न सबै पक्ष सजग हुनुपर्ने बताउनुभयो । उहाँले भन्नुभयो, “लेखापरीक्षण सशक्त हुनै पर्छ, कानुन अनुसार चल्नै पर्छ, कार्यालयले दिएको सुझाव कार्यान्वयन हुनै पर्छ ।” नेपालको संविधान र लेखा परीक्षण ऐन, २०७५ बमोजिम सङ्घ, प्रदेश र स्थानीय तहका सरकारी कार्यालय तथा पूर्णस्वामित्व भएको सङ्गठित संस्थाको नियमितता, मितव्ययिता, कार्यदक्षता, प्रभावकारिता र औचित्यका आधारमा महालेखा परीक्षकबाट अन्तिम लेखा परीक्षण हुने व्यवस्था छ । गत वर्ष महालेखा परीक्षकको कार्यालयले सङ्घीय तथा प्रदेश सरकारी निकाय, स्थानीय तह, सङ्गठित संस्था, समिति र अन्य संस्थासमेत ७८ खर्ब ८१ अर्ब ६० करोड रुपियाँको लेखा परीक्षण सम्पन्न गरेको थियो । महालेखाले सरकारी निकायको लेखा परीक्षणबाट ९५ अर्ब ६० करोड रुपियाँ बेरुजु औँल्याएको थियो ।",
      "link": "https://gorkhapatraonline.com/news/146073",
      "image": "https://gorkhapatraonline.com/storage/media/257714/conversions/Topyam-raya-original-thumb.jpg"
    },
    {
      "slug": "146071",
      "title": "चैतदेखि त्रिभुवन अन्तर्राष्ट्रिय विमानस्थल पूर्ण सञ्चालन हुने",
      "timestamp": 1741305600000,
      "source": "gp",
      "content": "त्रिभुवन अन्तर्राष्ट्रिय विमानस्थल आगामी १९ चैतदेखि रातको समयमा पनि बन्द नहुने भएको छ । नेपाल नागरिक उड्डयन प्राधिकरणका अनुसार विमानस्थल पूर्वाधार विस्तारका क्रममा सञ्चालित तीन वटा आयोजनामध्ये धावनमार्गको ७५ मिटर नजिकको काम पूरा हुनै लागेपछि विमानस्थल राति १२ बजेसम्म खुला गरेर दैनिक १८ घण्टा सञ्चालन हुन लागेको हो ।",
      "longContent": "गोरखापत्र समाचारदाताकाठमाडौँ, फागुन २३ गते । त्रिभुवन अन्तर्राष्ट्रिय विमानस्थल आगामी १९ चैतदेखि रातको समयमा पनि बन्द नहुने भएको छ । नेपाल नागरिक उड्डयन प्राधिकरणका अनुसार विमानस्थल पूर्वाधार विस्तारका क्रममा सञ्चालित तीन वटा आयोजनामध्ये धावनमार्गको ७५ मिटर नजिकको काम पूरा हुनै लागेपछि विमानस्थल राति १२ बजेसम्म खुला गरेर दैनिक १८ घण्टा सञ्चालन हुन लागेको हो । प्राधिकरणका सूचना अधिकारी ज्ञानेन्द्र भुलले भन्नुभयो, “विमानस्थल नै बन्द गरेर धावनमार्गसँगै जोडिएको मुख्य जटिल काम सकिन लागेपछि चैत १९ गतेदेखि विमानस्थल बिहान ६ बजेदेखि राति १२ बजेसम्म सञ्चालन गर्ने तयारीमा छौँ । अहिलेको कार्य प्रगति अनुसार चैत १९ गतेदेखि विमानस्थल दैनिक १८ घण्टा सञ्चालन हुने छ ।”धावनमार्गको क्षमता अभिवृद्धिका लागि काम सुरु गर्नुअघि विमानस्थल बिहान ६ बजेदेखि राति ३ बजेसम्म सञ्चालन हुँदै आएको थियो । यसअघि राति १२ बजेदेखि ३ बजेसम्म उडान गर्दै आएका कतार एयरवेज, फ्लाई दुबई र नेपाल वायुसेवा निगमका उडान राति १२ बजेपहिले नै गराएर विमानस्थल दैनिक १८ घण्टा सञ्चालन गर्ने तयारी रहेको उहाँले जानकारी दिनुभयो ।अन्तर्राष्ट्रिय नागरिक उड्डयन प्राधिकरणको नियम अनुसार विमानस्थलको धावनमार्गको बिच भागदेखि ७५ मिटरभित्रको काम गर्न उडान बन्द गर्नुपर्ने नियम अनुसार हाल विमानस्थल बिहान ७ बजे खुलेर राति ११ बजे बन्द हुँदै आएको छ ।विमानस्थल विस्तारका लागि जारी आयोजनाको सबै काम सन् २०२६ को फेब्रुअरीभित्रै सम्पन्न हुने भए पनि धावनमार्ग नै बन्द गरेर गर्नुपर्ने काम चैत दोस्रो साताअघि नै सम्पन्न हुने भएपछि विमानस्थलको सञ्चालन समय बढ्न लागेको उहाँले जानकारी दिनुभयो ।  गत २३ कात्तिकदेखि माघ १८ गतेसम्म दैनिक १० घण्टा बन्द भएको विमानस्थल माघ १९ देखि थप दुई घण्टा सञ्चालनमा ल्याएर हाल दैनिक आठ घण्टा बन्द हुँदै आएको थियो । तोकिएको समयमै विमानस्थल सञ्चालनमा आउने भएपछि प्राधिकरणले नोटाम (उडानसम्बन्धी सूचना) जारी गरेर गर्मीयाममा हुने उडान तालिका अनुसार वायुसेवाको उडान तालिका रिसेड्युल गर्न प्राधिकरणले सूचना जारी गरिसकेको छ । प्राधिकरणका अनुसार राति १२ बजेसम्म विमानस्थल सञ्चालनमा आउने भएपछि भारतीय वायुसेवा कम्पनी स्पाइस जेट र एयर इयर इन्डिया एक्सप्रेसले पुनः उडान गर्ने भएका छन् ।विमानस्थल दैनिक १८ घण्टा सञ्चालनमा आएपछि आन्तरिक तथा अन्तर्राष्ट्रिय उडान सहज हुनुका साथै हवाई ट्राफिक व्यवस्थापनमा समेत सहजता थपिने प्राधिकरणले जनाएको छ ।",
      "link": "https://gorkhapatraonline.com/news/146071",
      "image": "https://gorkhapatraonline.com/storage/media/257712/conversions/Tribhuwan-International-Airport-(VNKT)---Kathmandu,-Nepal-para-Microsoft-Flight-Simulator-_-MSFS-1-original-thumb.jpg"
    },
    {
      "slug": "146067",
      "title": "पूर्वअध्यक्षद्वय झा र खनाल दोषी ठहर",
      "timestamp": 1741305600000,
      "source": "gp",
      "content": "विशेष अदालतले मोबाइल डिभाइस म्यानेजमेन्ट सिस्टम (एमडिएमएस) खरिद प्रकरणमा दूरसञ्चार प्राधिकरणका पूर्वअध्यक्ष दिगम्बर झा र पुरुषोत्तम खनाललाई दोषी ठहर गरेको छ ।",
      "longContent": "गोरखापत्र समाचारदाताकाठमाडौँ, फागुन २३ गते । विशेष अदालतले मोबाइल डिभाइस म्यानेजमेन्ट सिस्टम (एमडिएमएस) खरिद प्रकरणमा दूरसञ्चार प्राधिकरणका पूर्वअध्यक्ष दिगम्बर झा र पुरुषोत्तम खनाललाई दोषी ठहर गरेको छ । प्राधिकरणलाई गैरकानुनी रूपमा हानिनोक्सनाी पुर्‍याएको ठहर गर्दै अदालतले झा र खनाललाई एक वर्ष एक महिना कैद सजाय गरेको छ । अदालतले पाँच करोड ८० लाख १४ हजार ८२८ रुपियाँ बिगो र सोहीबमोजिम जरिबानाको फैसला गरेको विशेषका सूचना अधिकारी यज्ञराज रेग्मीले बताउनुभयो । विशेषका अध्यक्ष टेकनारायण कुँवर र सदस्यद्वय रितेन्द्र थापा र विदुर कोइरालाको इजलासले झा र खनालसहित अन्य दुई कम्पनीलाई पनि दोषी ठहर गरेको छ । कम्पनीको हकमा अदालतले जरिबानाको फैसला गरेको छ । फैसलामा चित्त नबुझ्ने पक्षले अब सर्वोच्च अदालतमा पुनरावेदन गर्न पाउने छ । अदालतले प्रतिवादी बनाइएका दुई कम्पनीलाई मतियारका रूपमा दोषी ठहरेको हो । नमस्ते ग्लोबल पिटिइ सिङ्गापुरलाई अदालतले मतियारमा दोषी ठहर गरेको छ । कम्पनीले गैरकानुनी रूपमा २३ करोड २० लाख ५८ हजार ३१४ रुपियाँ भुक्तानी प्राप्त अदालतको ठहर छ । यस्तै मलेसियाको अर्को कम्पनी न्युमेरालाई पनि अदालतले मतियारमा दोषी ठहर गरेको छ । अदालतले प्राधिकरणका ११ बहालवाला कर्मचारीलाई सफाइ दिएको छ । सफाइ पाउनेमा दिपेश आचार्य, सुरेन्द्रलाल हाडा, मिनप्रसाल अर्याल, अच्युतानन्द मिश्र, रेवतीराम पन्थ, सन्दीप अधिकारी, विनोदचन्द्र श्रेष्ठ, सूर्यप्रसाल लामिछाने, प्रतीक्षा पौडेल, विजयकुमार राय यादव र निराजन कोइराला छन् । अवकाशप्राप्त कर्मचारी आनन्दराज खनाललाई पनि अदालतले सफाइ दिएको छ । अदालतले लागत अस्वाभाविक बनाएको, खरिद मूल्य अत्यधिक रहेको फैसलामा उल्लेख गरेको छ । खरिदसम्बन्धी मापदण्डसमेत स्वेच्छाचारी रहेको अदालतले फैसलामा भनेको छ । प्रतिस्पर्धामा पहिलो वरीयतामा रहेको कम्पनीलाई कानुनी आधारबिना स्वार्थ बाझिएको नाममा अयोग्य घोषित गरेकोमा पनि अदालतले प्रश्न गरेको छ ।",
      "link": "https://gorkhapatraonline.com/news/146067",
      "image": "https://gorkhapatraonline.com/storage/media/257705/conversions/Untitled-1-original-thumb.jpg"
    },
    {
      "slug": "146065",
      "title": "अध्यादेश दुवै सदनबाट स्वीकृत",
      "timestamp": 1741305600000,
      "source": "gp",
      "content": "सरकारलाई सङ्घीय संसद्मा विचाराधीन पाँच अध्यादेशको प्रतिस्थापन विधेयक ल्याउने बाटो खुलेको छ । सङ्घीय संसद्का दुवै सदनबाट अध्यादेश स्वीकृत भएसँगै प्रतिस्थापन विधेयकको बाटो खुलेको हो ।",
      "longContent": "गोरखापत्र समाचारदाताकाठमाडौँ, फागुन २३ गते । सरकारलाई सङ्घीय संसद्मा विचाराधीन पाँच अध्यादेशको प्रतिस्थापन विधेयक ल्याउने बाटो खुलेको छ । सङ्घीय संसद्का दुवै सदनबाट अध्यादेश स्वीकृत भएसँगै प्रतिस्थापन विधेयकको बाटो खुलेको हो । संसद् अधिवेशनको पहिलो दिन माघ १८ गते दुवै सदनमा पेस भएका छमध्ये पाँच अध्यादेश दुवै सदनबाट स्वीकृत भएका छन् । प्रतिनिधि सभाबाट बुधबार स्वीकृत अध्यादेश माथिल्लो सदनले बिहीबार बहुमतले स्वीकृत गरेको हो । संवैधानिक व्यवस्था अनुसारको अबको २६ दिनभित्र अध्यादेश प्रतिस्थापन विधेयक दुवै सदनबाट पारित र प्रमाणीकरणसमेत भइसक्नुपर्ने छ । संसद्मा पेस भएको ६० दिनभित्र प्रतिस्थापन प्रक्रिया पूरा नभए अध्यादेश स्वतः निष्क्रिय हुने व्यवस्था छ । माथिल्लो सदनको अङ्कगणित र राजनीतिक सहमति नभएपछि भूमिसम्बन्धी अध्यादेश स्वीकृत हुन बाँकी छ । राष्ट्रिय सभाले सुशासन प्रवर्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश, सहकारीसम्बन्धी केही नेपाल ऐनलाई संशोधन गर्ने अध्यादेश स्वीकृत गरेको हो । यस्तै आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, निजीकरण (पहिलो संशोधन) अध्यादेश र आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेश स्वीकृत गरेको हो । राष्ट्रिय सभाले बहुमतले अध्यादेश स्वीकृत गरेको हो । सभाध्यक्ष नारायणप्रसाद दाहालले राष्ट्रिय सभा नियमावलीको व्यवस्थाबमोजिम अध्यादेशलाई अस्वीकार गरियोस् प्रस्तावलाई निर्णयार्थ प्रस्तुत गर्नुभएको थियो । प्रस्ताव बहुमतले स्वीकृत भएको हो । मत विभाजनको माग नभएपछि ध्वनिमतकै आधारमा प्रस्ताव स्वीकृत भएको हो । अध्यादेश स्वीकृतका लागि राष्ट्रिय सभामा निर्णायक रहेको जनता समाजवादी पार्टी (जसपा) नेपालले भूमि अध्यादेशमा असहयोग गर्ने जनाएपछि सरकारले उक्त प्रस्ताव अघि नबढाएको हो । प्रतिनिधि सभामा पनि भूमि अध्यादेश स्वीकृतका लागि पेस भएको छैन । जसपासँगै सरकारमै सहभागी लोकतान्त्रिक समाजवादी पार्टी (लोसपा) पनि भूमि अध्यादेशको विपक्षमा उभिएको थियो । बिहीबारको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक कार्यविधि तथा वित्तीय उत्तरदायित्व (पहिलो संशोधन) अध्यादेश, निजीकरण (पहिलो संशोधन) अध्यादेश र आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने अध्यादेश स्वीकृतका लागि प्रस्ताव गर्नुभएको थियो ।यस्तै सञ्चार तथा सूचना प्रविधिमन्त्री पृथ्वीसुब्बा गुरुङले सुशासन प्रवर्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने अध्यादेश र भूमि व्यवस्था, सहकारी तथा गरिबी निवारणमन्त्री बलराम अधिकारीले सहकारीसम्बन्धी केही नेपाल ऐनलाई संशोधन गर्ने अध्यादेश स्वीकृतको प्रस्ताव गर्नुभएको थियो । सभामा अध्यादेश अस्वीकार गर्ने १२ वटा प्रस्ताव दर्ता भएका थिए । सबै प्रस्ताव बहुमतबाट अस्वीकृत भएका थिए ।",
      "link": "https://gorkhapatraonline.com/news/146065",
      "image": "https://gorkhapatraonline.com/storage/media/257702/conversions/rastriya_sAUYNKTMcB-original-thumb.jpg"
    },
    {
      "slug": "146063",
      "title": "घिसिङलाई चार बुँदे स्पष्टीकरण",
      "timestamp": 1741305600000,
      "source": "gp",
      "content": "सरकारले नेपाल विद्युत् प्राधिकरणका कार्यकारी निर्देशक कुलमान घिसिङलाई स्पष्टीकरण सोधेको छ ।",
      "longContent": "गोरखापत्र समाचारदाताकाठमाडौँ, फागुन २३ गते । सरकारले नेपाल विद्युत् प्राधिकरणका कार्यकारी निर्देशक कुलमान घिसिङलाई स्पष्टीकरण सोधेको छ । बुधबारको मन्त्रीपरिषद् निर्णय अनुसार ऊर्जा, जलस्रोत तथा सिँचाइ मन्त्रालयले चार विभिन्न बुँदामा आफ्नो सफाइ पेस गर्न भन्दै पत्राचार गरेको मन्त्रीको निजी सचिवालयले जनाएको छ ।घिसिङलाई पदबाट किन नहटाउने भन्ने आशयसहितको पत्र मन्त्रालयका सचिव सुरेश आचार्यले हस्ताक्षर गरी पठाइएको पत्रमा चार वटा आरोप लगाएर सफाइ पेस गर्न भनिएको छ । मन्त्रालय र कार्यकारी निर्देशक घिसिङका बिचमा भएको कार्यसम्पादनबमोजिम कार्यसम्पादन सम्झौता समयमै नबुझाएको, अधिकार नभएको विषयवस्तुमा निर्णय गरेको, सरकारका निर्देशन अवज्ञा गरेको र कानुन अनुसार गर्नुपर्ने कामकारबाही नगरेको भन्दै पदबाट किन नहटाउने भनी प्रश्न गरिएको छ । बुधबारको मन्त्रीपरिषद्को निर्णय अनुसार घिसिङले आगामी आइतबारसम्म मन्त्रालयमा आफ्नो सफाइ पेस गर्नुपर्ने हुन्छ । यसअघि मन्त्रालयले मन्त्रीस्तरीय निर्णयका आधारमा विभिन्न समयमा स्पष्टीकरण सोध्दै आएको थियो ।",
      "link": "https://gorkhapatraonline.com/news/146063",
      "image": "https://gorkhapatraonline.com/storage/media/257700/conversions/462555240_879753630972311_5281100859066778196_n-original-thumb.jpg"
    },
    {
      "slug": "146061",
      "title": "कटहरीमा अब रेलको प्रतीक्षा",
      "timestamp": 1741305600000,
      "source": "gp",
      "content": "भारतको बथनाहा रेलवे स्टेसनबाट मोरङको कटहरी (महेशपुर) सम्मको रेलमार्गमध्ये नेपालतर्फको निर्माण तयारी थालिएको छ ।",
      "longContent": "नवराज कट्टेल विराटनगर, फागुन २३ गते । भारतको बथनाहा रेलवे स्टेसनबाट मोरङको कटहरी (महेशपुर) सम्मको रेलमार्गमध्ये नेपालतर्फको निर्माण तयारी थालिएको छ । बथनाहादेखि कटहरीसम्मको १८.६ किलोमिटर रेलमार्गको नेपालतर्फ जग्गा मुआब्जासम्बन्धी विवादमा सर्वोच्च अदालतमा दायर रिट खारेज भएपछि रेलमार्ग निर्माण कार्य आरम्भ हुने भएको हो । कटहरी गाउँपालिकाका २२ जना स्थानीयले मुआब्जा निर्धारणमा असन्तुष्टि व्यक्त गर्दै पुनरवलोकनको मागसहित सर्वोच्चमा दायर गरेको रिट खारेज भएको हो । भारतले निर्माण गर्ने बथनाहा–कटहरी रेलवेका लागि जम्मा २१ बिघा क्षेत्रफल जग्गाको मुआब्जा विवाद टुङ्गिएपछि यसको जानकारी रेलवे विभागले भारतीय पक्षलाई पनि गराएको छ । रेलवे विभागका सिनियर डिभिजनल इन्जिनियर एवं सूचना अधिकारी कमलकुमार शाहले मुआब्जा विवाद सकिएपछि चार दिनअगाडि रेलवे विभागका महानिर्देशक अजयकुमार मुलको उपस्थितिमै भारतमा यससँग सम्बन्धित दुईपक्षीय छलफल भएको बताउनुभयो । उहाँका अनुसार यससँगै भारतीय पक्षले ठेक्का आह्वान गर्ने प्रक्रिया अघि बढ्ने छ । सर्वोच्चका न्यायाधीशद्वय कुमार चुडाल र टेकप्रसाद ढुङ्गानाको इजलासले असोज ७ गते जग्गाको वस्तुगत अवस्थाका आधारमा मुआब्जा निर्धारण भएको भन्दै निवेदनको कानुनप्रदत्त अधिकारमा आघात परेको भन्ने नदेखिएकाले रिट निवेदन खारेज हुने ठहर गरेको हो । फैसलाको पूर्णपाठ आउन ढिला भएकाले रेलवे विभागले जग्गासँग सम्बन्धित मुआब्जा विवाद टुङ्गिएको जानकारी ढिलो गरी भारतीय पक्षलाई गराएको हो । उहाँले भन्नुभयो, “जग्गासम्बन्धी विवाद सकिएपछि अब निर्माणको प्रक्रिया अगाडि बढ्छ । भारतमा दुई पक्षबिचको बैठकमा यही कुराको ब्रिफिङ भएको छ ।” कटहरी गाउँपालिकाका अध्यक्ष देवराज चौधरीले विराटनगर–१८, बुधनगरस्थित नेपाल कस्टम यार्डबाट कटहरीतर्फको काममा रहेको अवरोध हटेसँगै कामले गति लिने विश्वास व्यक्त गर्नुभयो । उहाँले कटहरी–१, महेशपुरमा कार्गोरेलको अन्तिम स्टेसन बन्ने सन्दर्भमा उत्पन्न विवाद सर्वोच्चबाट टुङ्गिनु सकारात्मक रहेको बताउनुभयो । बुधनगरको नेपाल कस्टम यार्डसम्म यसअगाडि २०८१ जेठ १८ गते कार्गो रेल एक पटक आएको थियो । त्यसपछि अर्को कार्गो रेल आएको छैन । रेलमार्गको अन्तिम अनलोड प्लेटफर्म कटहरी–१, महेशपुरमा बन्ने छ । बुधनगरदेखि रङ्गेली रोडसम्मको क्षेत्रमा केही काम भएर रोकिएको छ । यहाँको ११ किलोमिटरमा लिक बिछ्याउने काम भएको छ । अरू काम बाँकी छ । रेलवेको अन्तिमबिन्दु २.६ किलोमिटरमध्ये रेलको अन्तिम अनलोड प्लेटफर्म निर्माण गर्ने क्षेत्रको १.६ किलोटिमर दुरी पर्छ । यस क्षेत्रमा स्टाफ क्वाटर पनि बन्ने छ । अन्तिम स्टेसन कटहरी–१ स्थित महेशपुर बस्तीका २२ स्थानीयवासीको जग्गा अधिग्रहण गरेर निर्माण गरिने छ । सरकारले रेलमार्ग निर्माणका लागि २०६८ मा मुआब्जा दिएर जग्गा अधिग्रहण गर्ने निर्णय गरेको थियो । अधिग्रहणमा ११९ बिघा क्षेत्रफलभित्रका ५६५ जग्गाधनी समावेश थिए । यसमध्ये २२ जना स्थानीयको २१ बिघा क्षेत्रफल जग्गाको मुआब्जा विवाद थियो । जग्गा पर्ने स्थानीयमध्ये ९३ प्रतिशत निर्धारण भएको मुआब्जा लिए पनि बाँकी सात प्रतिशतले चित्त नबुझाएर सर्वोच्च अदालतमा रिट दिएका थिए । यससँगै पहिलेको निर्णय अनुसार २० करोड रुपियाँको हाराहारीमा मुआब्जा दिनुपर्ने छ ।  सन् २०११ मा सम्झौता भई सन् २०१८ मा निर्माण सम्पन्न गर्ने भनिएको बथनाहा–कटहरी रेलवे विस्तारको काम जग्गा मुआब्जाकै कारण ढिला भएको हो । भारतले निर्माण गर्ने रेलवेका लागि नेपालले जग्गा उपलब्ध गराउनुपर्ने सर्त राखेको थियो ।",
      "link": "https://gorkhapatraonline.com/news/146061",
      "image": "https://gorkhapatraonline.com/storage/media/257697/conversions/Rail_Way_Track_Land_NRK_Fagun_20_Gate-original-thumb.jpg"
    },
    {
      "slug": "146049",
      "title": "बढ्दो अन्तर्राष्ट्रिय ‘अनिश्चितता’को सामना गर्दै चिनियाँ अर्थतन्त्र",
      "timestamp": 1741219200000,
      "source": "gp",
      "content": "चीनको अर्थतन्त्रले अन्तर्राष्ट्रिय परिवेशमा बढ्दो ‘अनिश्चितता’का साथै अपर्याप्त आन्तरिक मागको सामना गरिरहेको एक उच्च वित्तीय अधिकारीले बिहीबार बताउनुभएको छ ।",
      "longContent": "बेइजिङ, फागुन २२ गते । चीनको अर्थतन्त्रले अन्तर्राष्ट्रिय परिवेशमा बढ्दो ‘अनिश्चितता’का साथै अपर्याप्त आन्तरिक मागको सामना गरिरहेको एक उच्च वित्तीय अधिकारीले बिहीबार बताउनुभएको छ । संयुक्त राज्य अमेरिकासँग बढ्दो व्यापार युद्धले निर्यातमा असर पारेकाले बेइजिङले बुधबार पाँच प्रतिशतको हाराहारीमा वार्षिक वृद्धिको महत्वाकांक्षी वार्षिक वृद्धिको लक्ष्य राखेको छ ।अमेरिकी राष्ट्रपति डोनल्ड ट्रम्पले यसै साता चिनियाँ आयातमा थप कर वृद्धि गर्नुभएको छ । ट्रम्पले आफ्नो सपथ ग्रहण समारोहमा जनाएको प्रतिवद्धता अनुसार कर वृद्धि हुने बताउनुभएको हो । चीनको राष्ट्रिय विकास तथा सुधार आयोगका अध्यक्ष झेङ शान्जीले एक पत्रकार सम्मेलनमा भन्नुभयो, “चीनले यो वर्ष आफ्नो आर्थिक वृद्धिको लक्ष्य हासिल गर्न सक्छ भन्नेमा उसलाई पूर्ण विश्वास छ ।”“हामीसँग यस वर्षको पाँच प्रतिशतको आर्थिक वृद्धिको लक्ष्य हासिल गर्ने आधारभूत समर्थन र सुनिश्चितता छ,” झेङले भन्नुभयो । बेइजिङको वार्षिक दुई सत्रको राजनीतिक बैठकका क्रममा बोल्दै झेङले ‘बाह्य वातावरणमा अनिश्चितता झन् बढ्दै गएको’ स्वीकार्नभएको छ । उहाँले भन्नुभयो, “केही उद्योग र केही उद्यममा अपर्याप्त आन्तरिक माग, उत्पादन र सञ्चालनको कठिनाइजस्ता केही समस्या पनि हामीले सामना गरिरहेका छौँ ।“यद्यपि, हामीलाई लाग्छ कि यी कठिनाइ र चुनौतीहरू विकास र प्रगतिको प्रक्रियामा छन्, र ती सबै पार गर्न र समाधान गर्न सकिन्छ,” झेङले भन्नुभयो । प्रधानमन्त्री ली कियाङले बुधबार कम्युनिस्ट पार्टीको वार्षिक सम्मेलनमा घोषणा गरेको चीनको महत्त्वपूर्ण वृद्धिको आँकडा व्यापकरूपमा विश्लेषकहरूको एएफपी सर्वेक्षणसँग मिल्दोजुल्दो थियो, यद्यपि विशेषज्ञहरूले चीनको आर्थिक चुनौतीहरूको परिमाणलाई ध्यानमा राख्दै यो महत्वाकांक्षी रहेको बताएका छन् ।विश्वको दोस्रो ठूलो अर्थतन्त्र भएको यो अर्थतन्त्रले कोभिड-१९ को महामारीपछि आफ्नो स्थान पुनः प्राप्त गर्न सङ्घर्ष गरिरहेको छ, घरेलु उपभोग र विशाल सम्पत्ति क्षेत्रमा निरन्तर ऋण सङ्कट जारी छ । ट्रम्पको पछिल्लो चरणको करवृद्धिले चीनले सामना गर्नु परेको अवरोधलाई थप बढाएको छ । यी करहरूले विश्वका दुई ठूला अर्थतन्त्रहरूबिचको कुल व्यापारमा सयौँ अर्ब डलरको असर पार्ने अनुमान गरिएको छ ।बेइजिङले वासिङ्टनको पछिल्लो कर वृद्धिको प्रतिशोधस्वरूप मङ्गलबार आफ्नै उपायहरूको घोषणा गरेको छ र ‘तीतो अन्त्य’ को लागि व्यापार युद्ध लड्ने प्रतिबद्धता व्यक्त गरेको छ । यो कदमले चीनले सोयाबिन, सुँगुरको मासु र गहुँलगायत अमेरिकी कृषि उत्पादनहरूमा अर्को हप्ताको सुरुदेखि १५ प्रतिशतसम्म कर लगाउने छ । रासस/एएफपी",
      "link": "https://gorkhapatraonline.com/news/146049",
      "image": "https://gorkhapatraonline.com/storage/media/257678/conversions/chaina-original-thumb.jpg"
    },
    {
      "slug": "146018",
      "title": "अर्ग्यानिक चिया उत्पादन अभियान नै सञ्चालन गर्दैै सूर्योदय नगरपालिका",
      "timestamp": 1741219200000,
      "source": "gp",
      "content": "सूर्योदय नगरपालिकाले क्यान्सर रोगको जोखिम हुन नदिन विषादी  प्रयोगमा कडाइ गर्न थालेको छ ।  नगरका किसानले तरकारी लगायत अन्य बालीमा विषादीको मात्रा बढाउन थालेपछि नगरपालिकाले कडाइ गर्न थालेको हो ।",
      "longContent": "मनोज अधिकारी इलाम, फागुन २२ गते ।  सूर्योदय नगरपालिकाले क्यान्सर रोगको जोखिम हुन नदिन विषादी  प्रयोगमा कडाइ गर्न थालेको छ ।  नगरका किसानले तरकारीलगायत अन्य बालीमा विषादीको मात्रा बढाउन थालेपछि नगरपालिकाले कडाइ गर्न थालेको हो ।  नगरपालिकाले अर्ग्यानिक  चिया उत्पादन अभियान नै सञ्चालन गर्न किसानलाई प्रोत्साह गरिराखेको छ । “हामीले उत्पादन गरेको चियाले आफैँ रोगको सिकार हुनुपर्यो भने विश्व बजारमा बिक्री गर्न सकिदैन । ” नगरप्रमुख रणबहादुर राईले भन्नुभयो, “हामी विष खाँदैनौ, वि बेच्दैनौ । विगत बर्षदेखि अर्ग्यानिक उत्पादन गर्ने भनेर अभियान चलाइए पनि तथ्याङ्कहरुले बिषादीको प्रयोग देखाएकाले अब कडाइका साथ बिषादी नियमन गर्छौ ।” नगरपालिकाले गत दुई आर्थिक बर्षमा विपन्न नागरिक सहायता कार्यक्रमअन्तर्गत स्वास्थ्य सेवाका लागि आर्थिक सहयोगमा लागि सिफारिस गरिएका बिरामीहरुमध्ये सबैभन्दा बढी क्यान्सर रोगी देखिएका छन् । आब २०७९/०८० मा सिफारिस गरिएका ५७ जना बिरामीमध्ये सबैभन्दा बढी ४० जना क्यान्सर पीडित थिए भने मिर्गौलाका १० र मुटुका ७ बिरामी थिए । त्यसैगरी गत आबमा यो तथ्याङ्क वृद्धि भएर कुल सिफारिस सङ्ख्या ८२ पुग्यो । सो तथ्याङ्कमा पनि क्यान्सरका सबैभन्दा बढी ५० बिरामी छन् । त्यसैगरी मिर्गौलाका २०, मुटुका ३ र टाउकोमा चोट भएका ३ जनाको स्वास्थ्य सेवाका लागि सिफारिस गरिएको सूर्योदय नगरपालिका स्वास्थ्य शाखाका प्रमुख विपुल अधिकारीले जानकारी दिनुभएको छ । चालु वर्षमा यो तथ्याङ्क अझ वृद्धि हुने अनुमान छ । यी त नगरपालिकामा स्वास्थ्य सेवा पाउन माग गर्दै पेश भएका निवेदनका आधारमा उपलब्ध तथ्याङ्क मात्र हो । यस बाहेक पालिकाको सम्पर्कमा नआएर उपचार गरिरहेका वा ज्यान गुमाएका क्यान्सर पीडित धेरै छन् ।  सबैमा क्यान्सर रोगको कारण चियाको बिषादी मात्र नभएपनि अधिकांश कारण भने बिषादी नै भएको  हुनसक्ने सूर्योदय–८ का वडाध्यक्ष जङ्ग गुरुङ्गले बताउनुभयो । “क्यान्सरकै कारण मैले गत वर्ष परिवारको एक सदस्य गुमाएँ । धेरै ठाउँ डाक्टरलाई देखाउँदा विषादीकै कारण रोग लागेको बताए ।” उहाँले, “झापाको पूर्वाञ्चल क्यान्सर अस्पतालदेखि राजधानीका थुप्रै अस्पतालका वरिष्ठ डाक्टरहरुले विषादीलाई कारण देखाए ।”वडाध्यक्ष गुरुङ्ले यसवर्ष आफ्नो वडालाई अर्ग्यानिक वडा घोषणा गर्नेगरी काम थालिएको बताउनुभयो । “मैले आफन्त गुमाएँ । आज घर–घरमा क्यान्सर रोगी फेला परिरहेका छन् । यो दुर्दशा सबैले भोग्नुभन्दा बेलैमा सचेत हुनुपर्छ । ”उहाँले भन्नुभयो, “सूर्योदयका सबै वडामा भन्दा ८ नं वडामा बढी चिया खेती हुन्छ । सबैभन्दा बढी चिया उद्योग यहीँ छ । यहाँबाट अग्र्यानिक वडा घोषणा सुरु गर्दैछौँ । ” पहिलो चरणमा किसान, चिया उद्योगी, व्यापारी, स्थानीय राजनीतिक दलका प्रतिनिधि, टोल विकास, बालि बिमा कम्पनीका प्रतिनिधि लगायतसँग बसेर वडाले छलफल चलाएको बताउँदै वडाध्यक्ष गुरुङ्ले अब टोलटोलमा पुगेर किसानसँग सचेतनामूलक कार्यक्रम गरिने साथै उनीहरुलाई अग्र्यानिक उत्पादन सम्बन्धी तालिम र अन्य कार्यक्रम सञ्चालन गरिने बताउनुभयो ।“बिषले मानव स्वास्थ्यलाई मात्र नभएर हाम्रो विश्व परिचयमा पनि असर गर्छ । चिया पिउन लायक बनाउनुपर्छ । उत्पादन अर्ग्यानिक र गुणस्तरीय भएपछि किसानले राम्रो मूल्य पाउँछन् ।’“ नगरप्रमुख राईले भन्नुभयो, क्षणिक लाभ हेरेर स्वास्थ्य जस्तो संवेदनशील विषयमा बेवास्ता गर्नुहुँदैन । ”सूर्योदयमा उत्पादन हुने सबै चिया विषादीयुक्त छन् भन्ने होइन । कतिपय चिया बगान अग्र्यानिक पनि छन् । सूर्योदय–९ ढोडेका रामप्रसाद राईले चियाको प्राङ्गारिक खेती सुरु गर्नुभएको ६ वर्ष भयो । उहाँको १६ रोपनी क्षेत्रफलमा फैलिएको चिया बगानबाट दैनिक ८० किलो  उत्पादन हुन्छ । “प्रतिकेजी रु. एक सय एकका दरले सुन्दरपानी कृषि सहकारी संस्थालाई दिन्छौँ, उसले रु. एक नाफा राखेर गोर्खा टी स्टेटलाई बेच्छ । ” राईले भन्नुभयो, “नगरपालिकाले तोकेको चियाको न्यूनतम समर्थन मूल्य प्रतिकिलो रु. ४० हो । तर हाम्रो चिया प्राङ्गारिक भएकाले रु. एक सयभन्दा बढी मूल्य पाएका छौँ ।”राईमात्र होइन साङपाङ टोल ढोडेका सबै किसानले रासायनिक मलको प्रयोग छाडेर गाई–बाख्राको मल प्रयोग गरिरहेका छन् । “चियामा लहलह मुना पलाउँछ, खाँदा स्वास्थ्यलाई हानि गर्दैन, बिक्री मूल्य पनि राम्रो पाइन्छ ।” किसान मनबहादुर राईले भन्नुभयो, “गाईको मल एकपटक र गहुँतबाट बनाएको ‘रक्षिन’ वर्षमा दुईपटक लगाई दिनुपर्छ, अन्य गोडमेल र सिँचाइ पुग्यो भने विषादी हालेको भन्दा राम्रो उत्पादन पनि हुन्छ ।”यो टोलका विनोद मोक्तान, विमल, सुशीला, रामप्रसाद, पूर्ण र तारा राईका परिवार बिहानसाँझ चियाको गोडमेल, मलजल, सिँचाइ र टिपाइमा व्यस्त हुन्छन् । बेलामा पानी नपरेकाले केही ढिलो भए पनि यस वर्षको टिपाइ चैत पहिलो साताबाट सुरु हुने मन बहादुरले बताउनुभयो । उहाँका अनुसार, हरियो चिया उत्पादनको उर्वर समय चैतदेखि असोजसम्मको ६ महिना हो । क्यान्सरले नागरिकको ज्यान लैजाने र उत्पादन गुणस्तरीय नहुँदा विश्व बजारमा निर्यात नहुने भएपछि नगरपालिकाले प्राङ्गारिक चिया उत्पादनको अभियान चलाइरहेको हो । ६ वर्षअघि नै चियाको कार्यविधि बनाएर न्यूनतम समर्थन मूल्य तोकेको सूर्योदयमा चियाको टिपाइ सुधार हुन नसक्दा भारतलगायत मुलुकमा नेपाली चिया बिक्रीमा समस्या छ । “पहिले भारतले यहाँको चिया किन्दा सिएफएल परीक्षण गथ्र्यो तर अब त्यसको अलावा फसाइ परीक्षण गर्दैछ ।” नगरप्रमुख राईले भन्नुभयो, “यसले गर्दा हाम्रो चिया भारतमा सजिलै बिक्री हुने अवस्था छैन । यदि चिया प्राङ्गारिक भएन भने सबै चिया नबिक्ने अवस्था हुन्छ । यो समस्या बुझेर किसानले उत्पादनलाई विषादीरहित र टिपाइ गुणस्तरको बनाउनुपर्छ ।”चियाको टिपाइ सुधार गर्न भन्दै नगरपालिकाले गतबर्ष तीन सय किसानलाई चिया टिप्ने हाते मेसिन वितरण गर्यो । “टिपाइमा सुधार भइसकेपछि न्यूनतम समर्थन मूल्य कार्यान्वयन हुन्छ । करिब तीन सय ओटा चिया टिप्ने हाते मेसिन वितरण भएको छ । यो वितरण यस वर्ष पनि हुन्छ । चियालाई ‘ब्रान्डिङ’ गर्नुपर्छ, ‘टी’ परीक्षण गर्नुपर्छ भनेर निर्माण गरिएको ‘टी टेस्टिङ एन्ड रिसर्चिङ सेन्टर’ सञ्चालनमा आइसकेको छ ।”नगरपालिकाको दीर्घकालीन सोचको नारा नै ‘सूर्योदय नगरपालिकाको समृद्धि, प्राङ्गारिक कृषि पर्यापर्यटन र आर्थिक समानता’ भन्ने रहेको छ । २०७५ साउन १ गते नै निषेधित विषादी मुक्त पालिका घोषणा गरी सबै १४ वडाका दुई सय ५२ टोलमा सचेतना कार्यक्रम भइसकेको नगर आर्थिक विकास समितिका संयोजक देवेन्द्र आचार्यले बताउनुभयो । उहाँले भन्नुभयो  ‘गोठ सुधार, भकारो सुधार, माटो परीक्षणजस्ता कार्यक्रममार्फत प्राङ्गारिक उन्मुख अभियान चलाइरहेका छौँ ।’ नगरपालिकाले चियाबाट नै आर्थिक समृद्धि हासिल गर्ने लक्ष्य लिएको छ । कार्यविधि बनाएर गुणस्तर सुधार गर्न लागिपरेको सूर्योदयले चियामा विषादीको प्रयोग रोक्न नसक्दा आलेचना खेप्नुपरिरहेको छ । अर्कातिर किसानलाई प्राङ्गारिक खेतीमा आकर्षित गर्न अनुदानको कार्यक्रम छैन । प्रमुख प्रशासकीय अधिकृत अमृतबहादुर राईले भन्नुभयो ‘८० प्रतिशतभन्दा धेरैको आयस्रोत बनेको चियामा प्रतिकिलो रु. एक अनुदान दिँदा पनि करोडौँ  लगानी चाहिन्छ । स्थानीय सरकारको एक्लो प्रयासले सहजै किसानको समस्या समाधान हुने देखिँदैन । प्रदेश र सङ्घले चिया सुधार गर्न लगानी नगर्दा स्थानीय सरकार मर्कामा परेको छ । ”नेपाली चियाको अन्तरराष्ट्रिय ‘ब्रान्डिङ’ प्रवद्र्धनका लागि सहयोग, साना किसानका लागि हरियो पत्ती उत्पादनका आधारमा उखुमा जस्तै अनुदान दिनुपर्ने माग उद्योगीले गरेका छन् । उद्योगी उदय चापागाईंले कृषिका अन्य क्षेत्रमा जस्तै चियामा अनुदान दिन सरकारले कञ्जुस्याइँ गर्ने गरेको बताउनुभयो । ‘चिया क्षेत्रको समस्यामा दिगो समाधान खोज्न किसानलाई सहुलियत दिनुपर्छ ।’ उहाँले भन्नुभयो, ‘किसानलाई मल, सिँचाइ र अनुदानमा सरकारले सहयोग गर्नसक्छ । ”अझ चियाको अन्तरराष्ट्रिय बजार दिगो बनाउन अग्र्यानिक उत्पादन मात्रै विकल्प हो ।’ नेपालमा उत्पादित ५५ लाख तयारी अर्थोडक्स चियामध्ये तीन लाख किलोमात्र अर्ग्यानिक रहेको तथ्याङ्क छ । सूर्योदय नगरपालिकामा ६२ भन्दा बढी चिया प्रशोधन उद्योग छन् । तीमध्ये सूर्योदय टी एसोसिएसनमा ५२ वटा उद्योग आबद्ध छन् । यहाँ तीन हजार हाराहारी किसानको हरियो चियापत्ती प्रशोधन गरिन्छ । यहाँका उद्योगमा सूर्योदय नगरपालिकाको मात्र होइन माइजोगमाई, रोङलगायत किसानले उत्पादन गरेको हरियो पत्ती प्रशोधनका लागि पुग्ने गरेको छ । यहाँको तयारी चिया भारतसहितका तेस्रो मुलुकसम्म पुग्ने गरेको छ ।नेपालमा १२ हजार ६६ हेक्टरमा चियाखेती हुँदै आएको छ । देशभरमै बढी चिया उत्पादन हुने जिल्ला इलाम हो । यहाँ ६ हजार नौ सय ९५ बगान रहेका छन् । सूर्योदय नगरपालिका चियाको राजधानीका रूपमा पनि परिचित छ । देशभरका ११ हजार ४१ बगानबाट १० करोड ८० हजार किलो हरियो पत्ती उत्पादन हुनेगरेको बगान सञ्चालकहरूले बताएका छन् । रासस",
      "link": "https://gorkhapatraonline.com/news/146018",
      "image": "https://gorkhapatraonline.com/storage/media/257612/conversions/Untitled-1-original-thumb.jpg"
    },
    {
      "slug": "146413",
      "title": "गेटा मेडिकल कलेज चाँडै विश्वविद्यालयमा स्तरोन्नति हुनेछ : प्रधानमन्त्री",
      "timestamp": 1741478400000,
      "source": "gp",
      "content": "प्रधानमन्त्री एवम् कुलपति केपी शर्मा ओलीको उपस्थितिमा आइतबार सम्पन्न सुदूरपश्चिम विश्वविद्यालयको पाँचौँ दीक्षान्त समारोहमा तीन सय ७२ विद्यार्थी दीक्षित भएका छन् ।",
      "longContent": "कञ्चनपुर, फागुन २५ गते । प्रधानमन्त्री एवम् कुलपति केपी शर्मा ओलीको उपस्थितिमा आइतबार सम्पन्न सुदूरपश्चिम विश्वविद्यालयको पाँचौँ दीक्षान्त समारोहमा तीन सय ७२ विद्यार्थी दीक्षित भएका छन् । विश्वविद्यालयका मानविकी तथा समाजशास्त्र, शिक्षा, व्यवस्थापन, इन्जिनियरिङ र कृषि विज्ञानमा स्नातक र स्नातकोत्तर उपाधि हासिल ती विद्यार्थी दीक्षित भएका हुन् ।दीक्षान्त समारोहलाई प्रधानमन्त्री ओलीले कैलालीको गेटा मेडिकल कलेजलाई चाँडै चिकित्सा विश्वविद्यालयका रूपमा स्तरोन्नति गरिने बताउनुभयो । उहाँले गेट मेडिकल कलेजलाई राष्ट्रिय चिकित्सा विश्वविद्यालय बनाउनुपर्छ भनेर आफूले पहिलेदेखि नै कुरा उठाउँदै आएको उल्लेख गर्दै भन्नुुभयो, “यो खुसीको कुरा हो । नेपालमा कुनै पनि क्षेत्रमा मेडिकल विश्वविद्यालय छैन, त्यो अब यहाँ बन्छ ।’’ डडेल्धुराको पर्शुराम क्षेत्र जोड्ने पुलसँगै सीमा क्षेत्रमा निर्माण हुने पुलका लागि आफू पहिले प्रधानमन्त्री हुँदा भारतीय समकक्षीसँग कुरा उठाएको जनाउँदै उहाँले त्यस क्षेत्रमा पक्की पुल निर्माणका लागि पहल गरिने प्रतिबद्धता व्यक्त गर्नुभयो । प्रधानमन्त्रीले हुलाकी राजमार्ग, दैजी छेला औद्योगिक क्षेत्र, दोधारा–चाँदनीमा सुक्खा बन्दरगाह निर्माण पनि चाँड प्रारम्भ हुनेर सुक्खा बन्दरगाह बनाउन भारत सरकारसँग छलफल जारी रहेको जानकारी दिनुभयो । दीक्षान्त समारोहमा भारतको उत्तराखण्डका सोबनसिंह जीना विश्वविद्यालयका कुलपति प्रा.डा. सतपालसिंह अतिथि हुनुुहुुन्थ्यो ।",
      "link": "https://gorkhapatraonline.com/news/146413",
      "image": "https://gorkhapatraonline.com/storage/media/258302/conversions/d1c80761-654b-448e-abdf-cba53a7fa646-original-thumb.jpg"
    },
    {
      "slug": "146398",
      "title": "एक सय ८९ कुकुरको बन्ध्याकरण",
      "timestamp": 1741478400000,
      "source": "gp",
      "content": "पर्वतमा एक सय ८९ वटा कुकुरको बन्ध्याकरण गरिएको छ । भेटेरिनरी अस्पताल तथा पशु सेवा विज्ञ केन्द्र पर्वतले तीन दिन सञ्चालन गरेको शिविरमा ११५ सामुदायिक र ७४ वटा घरपालुवा कुकुरको बन्ध्याकरण गरिएको हो ।",
      "longContent": "साजन परियार  पर्वत, फागुन २५ गते । पर्वतमा एक सय ८९ वटा कुकुरको बन्ध्याकरण गरिएको छ । भेटेरिनरी अस्पताल तथा पशु सेवा विज्ञ केन्द्र पर्वतले तीन दिन सञ्चालन गरेको शिविरमा ११५ सामुदायिक र ७४ वटा घरपालुवा कुकुरको बन्ध्याकरण गरिएको हो ।सामुदायिक कुकुरहरूका कारण राजमार्ग तथा अन्य सडकमा दुर्घटना बढ्ने र विभिन्न रोगहरू फैलिन सक्ने भएकाले कुकुरको बन्ध्याकरण गरिएको जनाइएको छ । जथाभावी छाडा छोडिएका कुकुरको टोकाइले मानवीय क्षति नहोस् भनेर तालिमप्राप्त पशुविज्ञको टोली तथा कार्यालयका कर्मचारीको सहयोगमा कुकुरलाई समातेर बन्ध्याकरण अभियान थालेको कार्यालय प्रमुख ऋषभ गुरागाइँले जानकारी दिनुभयो ।राजमार्ग क्षेत्रमा बढी छाडा कुकुरहरू हुने र निम्त्याउन सक्ने दुर्घटनालाई ध्यानमा राखेर मोदी गाउँपालिकाको बजारक्षेत्र डिमुवा, जलजला गाउँपालिकाको मिलनचोक हुँदै कुश्मा र फलेवास नगरपालिकाको बजार क्षेत्रबाट कुकुरलाई समातेर बन्ध्याकरण गरिएको उहाँले बताउनुभयो । शिविरका लागि तीन जना पशु चिकित्सकसहित ८ जना प्राविधिक जनशक्तिको व्यवस्थापन गरिएको थियो । कार्यालयले गत वर्ष सञ्चालन गरेको शिविरमा एक सय ९० वटा कुकुरको बन्ध्याकरण गरेको थियो । पछिल्लो समय बजारक्षेत्रका विभिन्न स्थानमा कुकुरको टोकाइबाट दुर्घटना बढेको गुनासो आइरहेको अवस्थामा भेटेरिनरी अस्पतालले सुरु गरेको अभियान निकै प्रभावकारी हुने अपेक्षा गरिएको छ । बन्ध्याकरण गरेको कुकुरको पहिचान होस् भनेर दाहिने कानमा चिन्ह राखेकाे गुरागाइँले बताउनुभयो । उपचारमा संलग्न डा. आशिष गौतमले सुविधासम्पन्न क्लिनिकमा बन्ध्याकरणसहित कुकुरको उपचार गरिएको बताउनुभयो । ‘एउटा कुकुरलाई शल्यक्रिया गरेर बन्ध्याकरण गर्न करिब ३५ मिनेट लागेको उहाँले बताउनुभयो । बन्ध्याकरणका लागि कार्यालयले १० लाख बजेट विनियोजन गरेको जनाएको छ ।",
      "link": "https://gorkhapatraonline.com/news/146398",
      "image": "https://gorkhapatraonline.com/storage/media/258295/conversions/photo-3-original-thumb.jpg"
    },
    {
      "slug": "146389",
      "title": "सामुदायिक वनमा महिला नेतृत्वको सफल अभ्यास",
      "timestamp": 1741478400000,
      "source": "gp",
      "content": "रूपन्देहीको देवदह–९ मा रहेको जनप्रिय सामुदायिक वन २०६६ सालमा महिलाको हातमा हस्तान्तरण भयो ।सामुदायिक वनमा महिला नेतृत्वसँगै संरक्षणमा स्थानीय महिलाको जीवनको एक महत्त्वपूर्ण पाटो बनेको छ । हस्तान्तरणको समयदेखि हालसम्म वनलाई महिला नेतृत्वले हाँकिरहेका छन् ।",
      "longContent": "तिलोत्तमा (रूपन्देही), फागुन २५ गते । रूपन्देहीको देवदह–९ मा रहेको जनप्रिय सामुदायिक वन २०६६ सालमा महिलाको हातमा हस्तान्तरण भयो ।सामुदायिक वनमा महिला नेतृत्वसँगै संरक्षणमा स्थानीय महिलाको जीवनको एक महत्त्वपूर्ण पाटो बनेको छ । हस्तान्तरणको समयदेखि हालसम्म वनलाई महिला नेतृत्वले हाँकिरहेका छन् । रूपन्देहीको देवदह–९ मा रहेको यो सामुदायिक वन दुई सय ३७ हेक्टर क्षेत्रफलमा फैलिएको छ । देवदह–९ मा वन कार्यालय रहे पनि वडा नं ९ र १० का चार सय ८० घरधुरी उपभोक्ता यसमा समेटिएका छन् । वनबाट वन पैदावरसँगै स्थानीयको आवश्यकता पूरा गर्दै महिलाहरूको आत्मविश्वास र आत्मबल बढाएको सामुदायिक वनका अध्यक्ष रुका सापकोटाले बताउनुभयो । महिलाको समूहले वन जोगाउँदै स्थानीयका आवश्यकता पूरा गरिरहेको उहाँले बताउनुभयो । “नेतृत्वसँगै सामाजिक उत्तरदायित्वका काम गरेका छौँ”, उहाँले भन्नुभयो, “महिलाका लागि अचार बनाउने तालिम, क्षमता विकासका विभिन्न तालिम प्रदान गरेका छौँ । यसबाट महिलाको आर्थिक पाटो पनि बलियो बन्न सहज भएको छ ।”वन समितिले वनलाई पर्या–पर्यटनसँग जोड्ने योजना बनाएर ‘बोटानिकल गार्डेन’को अवधारणा साधारणसभाबाट समेत पारित गरिएको उहाँले बताउनुभयो । बढ्दो आधुनिकताले च्यापिरहेको समयमा भावी पुस्तालाई बोटबिरुवा र पर्यावरणका बारेमा जानकारी हुने भएकाले यो योजना अघि सारिएको छ । वन समितिले स्थानीयलाई तरकारीका बिरुवा निःशुल्क उपलब्धसमेत गराउँदै आएको छ । यसबाट घरमा दैनिक प्रयोग गरी बढी भएको तरकारी बिक्री गरेर आम्दानी हुँदा स्थानीय महिला खुसी भएको रुकाको भनाइ छ । अध्यक्ष रुकाभन्दा अगाडि यस सामुदायिक वनको नेतृत्व माया गलामी र रुक्मा चौधरी गरिसक्नुभएको छ । अवसर पाउँदा महिलाले जुनसुकै काम सफल रूपमा गर्न सक्छन् भन्ने गतिलो उदाहरण बनेको रुकाले बताउनुभयो ।यस्तै देवदह वडा–७ मा रहेको सिर्जना सामुदायिक वनमा पनि सम्झना दुवे अध्यक्ष हुनुहुन्छ । विसं २०५१ मा स्थापना भएको यस सामुदायिक वनमा २०४९ सालमा वन ऐन आएसँगै संरक्षण गर्दै हालै अध्यक्ष बनेको सम्झना दुवेले बताउनुभयो । पहिले १९ हेक्टर क्षेत्रफलमा रहेको वन हाल विभिन्न कारणले १४ हेक्टरमा सीमित भएको अध्यक्ष दुवेको भनाइ छ । यस सामुदायिक वन क्षेत्रभित्र २०७३ सालमा ‘यशोधरा चिल्ड्रेन पार्क’ निर्माण गरिएको छ । पार्कमा बुद्धसँग सम्बन्धित महामाया, यशोधरा, प्रजापतिको मूर्ति स्थापना गरेर अवलोकनका लागि खुला गरिएको अध्यक्ष दुवेले जानकारी दिनुभयो ।सामुदायिक वनको १५ सदस्यीय समितिमा उहाँसँगै आठ महिलाको सहभागिता छ । चालु आर्थिक वर्षमा प्रदेश सरकारबाट प्राप्त रु १० लाख बजेटबाट पार्कलाई थप व्यवस्थित गरी भगवान् गौतम बुद्धको मावली स्थानका रूपमा परिचित देवदहलाई आगामी दिनमा बौद्धमय बनाउने अध्यक्ष दुवेले बताउनुभयो । “अब पार्कलाई बौद्धमय बनाउँछौँ”, उहाँले भन्नुभयो, “हरेक बुद्धजयन्तीभन्दा पाँच दिन अगाडि यशोधरा दिवस मनाउँदै आएका छौँ । यो विश्वमा नै पहिलो हो ।”जिल्लाको कञ्चन गाउँपालिकाको पहिलो खोला सामुदायिक वनको नेतृत्व लक्ष्मी रानाले गर्दै आउनुभएको छ । कञ्चन वडा नं १० मा रहेको वन एक सय २५ दशमलव ९९ हेक्टर क्षेत्रफलमा फैलिएको छ । यस सामुदायिक वनमा पालिकाका वडा नं १० र ११ का उपभोक्ता जोडिएका छन् । हालसम्म तीन कार्यकाल अध्यक्ष बनेर नेतृत्व गरिरहनुभएकी लक्ष्मीले वनकै माध्यमबाट विभिन्न सामाजिक कामहरू गरेको बताउनुभयो । वन संरक्षणसँगै यसकै माध्यमबाट महिलाको आर्थिक अवस्था बदल्न सहयोगी बनेको अध्यक्ष राना बनाउनुहुन्छ । “वन संरक्षण त भएकै छ । यससँगै घुम्ती कोष सञ्चालन गरी विपन्न परिवारका महिलालाई आर्थिक अवस्थामा सहजता प्रदान गरेका छौँ”, उहाँ भन्नुहुन्छ, “घुम्ती कोषमार्फत एक रुपैयाँ व्याजमा ऋण दिने र उक्त रकम एक वर्षमा फर्काउनुपर्ने व्यवस्था गरेका छौंँ ।” समूहकी अध्यक्ष लक्ष्मीका अनुसार घुम्ती कोषको रकमबाट महिलाले आयआर्जन हुने खालका व्यवसाय सञ्चालन गर्दै आएका छन् । उहाँका अनुसार घुम्ती कोषको ऋण सापटीबाट महिलाले कुखुरा, बाख्रा, बङ्गुर, भैँसीपालन गर्ने गरेको र कतिपयले सानोतिनो व्यापार गरी आर्थिक अवस्था सुधार गर्दै आएका छन् । त्यसका साथै वनकै माध्यमबाट सडक बत्तीको समेत व्यवस्था मिलाएको बताउनुभयो । विभिन्न समयमा हुने कटान र ढलापडा काठ बिक्री गरेर वनको आम्दानी बढाउँदै लगिएको समेत अध्यक्ष रानाले बताउनुभयो । लुम्बिनी सांस्कृतिक नगरपालिकामा रहेको शान्ति सिर्जना वनमा रेखा पौडेल अध्यक्ष हुनुहुन्छ । चारैतिरबाट बस्तीको बिचमा रहेको यो वन १८ दशमलव ६ हेक्टर क्षेत्रफलमा फैलिएको छ । करिब दुई सय ९३ उपभोक्ता रहेको यस वनमा अध्यक्षसँगै सबै महिला सदस्य रहेका छन् । वन क्षेत्र यसै पनि जोखिमको क्षेत्र भएकाले महिलालाई मात्र गाह्रो हुने भएकाले अब आगामी योजनामा पुरुषलाई पनि सहभागी गराउने अध्यक्ष पौडेलले बताउनुभयो । एघार सदस्यीय महिला समितिमा उपभोक्ता भने पुरुषहरू पनि छन् । विभिन्न समयमा हुने कटान र ढलापडा नै वनको मुख्य आम्दानीको स्रोत हो । यसबाहेक अन्य कुनै पनि आर्थिक स्रोत नहुँदा महिलाहरूको क्षमता वृद्धिका कामहरू गर्न नसकेको पौडेलले गुनासो गर्नुभयो ।महिलाहरूले नेतृत्व गरेका रूपन्देहीका सामुदायिक वनहरू सात वटा छन् । यस नगरपालिकाभित्र रहेका सिर्जना सामुदायिक वन, जनप्रिय सामुदायिक वन, चेतना सामुदायिक वन, महामाया सामुदायिक वन, हरियाली सामुदायिक वनको नेतृत्व महिलाले गरेका छन् । चेतना सामुदायिक वनमा सम्झना चौधरी, महामाया सामुदायिक वनमा कमला न्यौपाने र हरियाली सामुदायिक वनमा सरस्वती चौधरीले सामुदायिक वन समितिको नेतृत्व गर्दै आउनुभएको सब–डिभिजन वन कार्यालयले जनाएको छ । उता कञ्चन गाउँपालिकामा पनि एक सामुदायिक वनमा महिलाको नेतृत्वमा वन समिति बनेको छ । यस्तै पहिलो खोला सामुदायिक वनमा महिला अध्यक्ष लक्ष्मी राना रहेको डिभिजन वन कार्यालयका वरिष्ठ वन अधिकृत सुजन धिमालले बताउनुभयो ।त्यस्तै लुम्बिनी सांस्कृतिक नगरपालिकाको रुद्रपुर धमिनाताल सामुदायिक वनमा पनि महिला अध्यक्ष पार्वती थापासहितको वन समिति रहेको अधिकृत धिमालले जानकारी दिनुभयो । रूपन्देहीका वनमा महिला अध्यक्ष मात्र हैन जिल्लाका दुई वटा वनको समितिमा सबै महिला सदस्य रहेका छन् । कञ्चन गाउँपालिकामा एक सय ८५।७ हेक्टर क्षेत्रफलमा फैलिएको पिपरीचापा महिला सामुदायिक वनमा सिङ्गो समितिमा महिलाहरू छन् । यसमा रेउकुमारी काउचा अध्यक्ष रहेको वरिष्ठ वन अधिकृत धिमालले बताउनुभयो ।त्यस्तै लुम्बिनी सांस्कृतिक नगरपालिकाको शान्ति सिर्जना सामुदायिक वनको सिङ्गो समिति नै महिलाको छ । २१।४२ हेक्टर क्षेत्रफलमा समेटिएको वनमा रेउकुमारी काउचा अध्यक्ष रहनुभएको छ । सामुदायिक वन उपभोक्ता महासङ्घ नेपाल रूपन्देहीका अध्यक्ष श्यामकला आचार्यले महिला नेतृत्वका सामुदायिक वनमा आर्थिक पारदर्शी हुने बताउनुभएको । “महिलाहरु इमानदार हुन्छन्, उनीहरुले नियम, कानुन, पद्धतिको अनुसरण गर्छन्” उहाँले भन्नुभयो, तर कतिपय पुरुष नेतृत्व भएको ठाउँमा आर्थिक सुशासन कमजोर रहेको देखिन्छ ।” महासङ्घका अध्यक्ष आचार्यले वैज्ञानिक वन व्यवस्थापन हटिसकेको अवस्थामा पनि त्यसैलाई अनुसरण गर्नुपर्छ भनेर पुरुष नेतृत्वले भन्ने गरेको बताउनुभयो । वैज्ञानिक वन व्यवस्थापनमा धेरै काठ काट्न पाइने र त्यसैबाट फाइदा निकाल्न खोज्ने प्रवृत्ति हाबी भएको उहाँको भनाइ छ । शिवनगर सामुदायिक वनमा दोस्रोपटक सचिव बनेकी सुमित्रालाई पहिले वनकै कुरा थाहा पाउन मुस्किल हुन्थ्यो । तर अचेल भने बल्ल वनका कुरा थाहा हुन थालेको बताउनुभयो । कामको सन्दर्भमा पनि पुरुषको तुलनामा महिलाले आफ्नो जिम्मेवारी जसरी पनि पूरा गर्ने उहाँको भनाइ छ । डिभिजनल वन कार्यालय रूपन्देहीका सिनियर डिभिजनल वन अधिकृत प्रविण बिडारीका अनुसार रूपन्देहीमा रहेका एक सय १० सामुदायिक वनमध्ये सात वटा सामुदायिक वनमा महिला अध्यक्ष छन् । त्यसैगरी जिल्लाका दुई वटा सामुदायिक वनमा सिङ्गो वन समिति महिलाको रहेको छ । रासस",
      "link": "https://gorkhapatraonline.com/news/146389",
      "image": "https://gorkhapatraonline.com/storage/media/258246/conversions/community-forest--original-thumb.jpg"
    },
    {
      "slug": "146376",
      "title": "इतिहास बोकेर बाँचिरहेको कोटगढी",
      "timestamp": 1741478400000,
      "source": "gp",
      "content": "ऐतिहासिक, धार्मिक एवम् पुरातात्विक महत्त्वका क्षेत्रहरुका कतीपय ऐतिहासिक कुराहरु मेटिसकेका छन् । खोटाङको डुम्रेधारपानीमा रहेको कोटगढी भने तीन सय वर्ष पुरानो इतिहास बोकेर बाँचिरहेको छ । तर यो ऐतिहासिक क्षेत्रमा पुरातात्विक विभाग वा सङ्घीय र प्रदेश सरकार कसैको पनि नजर पुगेको छैन ।",
      "longContent": "राजकुमार भट्टराईखोटाङ, फागुन २५ गते । ऐतिहासिक, धार्मिक एवम् पुरातात्विक महत्त्वका क्षेत्रहरुका कतीपय ऐतिहासिक कुराहरु मेटिसकेका छन् । खोटाङको डुम्रेधारपानीमा रहेको कोटगढी भने तीन सय वर्ष पुरानो इतिहास बोकेर बाँचिरहेको छ । तर यो ऐतिहासिक क्षेत्रमा पुरातात्विक विभाग वा सङ्घीय र प्रदेश सरकार कसैको पनि नजर पुगेको छैन ।रावाबेसी गाउँपालिका–४ डुम्रेधाापानीमा रहेको कोटगढी बाइसे–चौबीसे राज्यको पालामा राज्य एकीकरण गर्नका लागि सेनाहरुले युद्ध गर्न बसेको ठाउँ मानिन्छ । किरातवंशीय शासकहरुले राज्य सञ्चालन गर्ने समयमा सेनाहरु बस्न निर्माण गरिएको घरको अवशेष कोटगढीमा अझै सुरक्षित छ । सेनाहरुले खानेपानी जम्मा गर्न निर्माण गरेको इनार र इनार निर्माण गर्न स्थानीय स्तरमा बनाएको इटा पनि अहिले सुरक्षित रहेको छ । डाडाँमा नजिकै पानीको मुहान नहुँदा दुधकोसीबाट सेनाहरुले पानी बोकेर प्रयोग गर्ने गरेका थिए । हाल कोटगढीमा रहेको एउटा खाल्डो सेनाले कोसीबाट बोकेको पानी जम्मा गर्न निर्माण गरिएको इनार रहेको विश्वास छ । सयौँको सङ्ख्यामा कोटगढीमा गोला ढुङ्गाहरु पनि रहेका छन् । उक्त ढुङ्गा सेनाले युद्धमा प्रयोग गर्न स्थानीय हतियारकोरुपमा दुधकोशीबाट लगेर राखेको मानिन्छ ।एकातर्फ रावा खोला र अर्कोतर्फ दुधकोशीले घेरिएको ऐतिहासिकस्थल कोटगढी इतिहास बोकेर बाँचिरहेको भए पनि राज्यको नजर पुग्न नसकेको डुम्रेधारापानीका वडाध्यक्ष ज्ञानबहादुर पाण्डे बताउनुहुन्छ । यस ठाउँका जानकारका अनुसार करिब तीन सय वर्षअघि बाइसे–चौबीसे राज्यको पालामा किरातवंशीय शासकहरुले राज्य सञ्चालन गर्ने थलो हो, कोटगढी । त्यसवेला नजिकै रहेको डुम्रेकोटगढीमा राज्य सञ्चालन हुन्थ्यो र कोटगढीमा हतियार भण्डार साथै युद्ध स्थान रहेको थियो । जहाँ सेनाहरुले पारी ओखलढुङ्गामा रहेको चिसंखुगढी र अर्कोतर्फ रावा बेसी गाउँपालिकाकै ६ नम्बर वडा हौँचुरमा रहेको पृमाकोटगढीमा रहेका सेनाहरुसँग युद्ध गर्ने इतिहास रहेको वडाध्यक्ष पाण्डेको भनाइ छ ।  उक्त क्षेत्रमा अहिले पनि खानेपानीको समस्या छ । त्यो समयमा पनि खानेपानीको मुहान नजिक नभएकाले सेनाहरु दुधकोशी धाएर पानी ल्याउथे । दुधकोशीबाट धाएर पानी ल्याउने, धाएर पानी ल्याउनेभन्दा भन्दै त्यो क्षेत्रको नाम नै धारापानी रहन गएको जानकारहरु बताउछन् । चारै तीरका दृश्य देखिने सुन्दर डाँडा वा ऐतिहासिकस्थल कोटगढीमा हाल कहिले काहीँ स्थानीय पर्यटकहरु भ्रमण गर्न पुग्ने गरेका छन् । स्थानीय सरकारले कोटगढीको संरक्षण भन्दै इनारलाई कंक्रिट गरेको छ । वरिपरी घेराबारा लगाएको छ । गढीसम्म पुग्न सिढी निर्माण गरेको छ । गढीभित्र एउटा प्रतिक्षालय पनि निर्माण गरिएको छ । तर ऐतिहासिक इनारमा भने कंक्रिट गर्न नहुने विज्ञहरु बताउछन् ।कोटगढी मुनी यस अघि बाक्लो बस्ती रहेको थियो । तर जङ्गली जनावारको आतङ्क र खानेपानीको समस्याका कारण अहिले बसाइसराइँले बस्ती खाली हुँदै गएको छ ।",
      "link": "https://gorkhapatraonline.com/news/146376",
      "image": "https://gorkhapatraonline.com/storage/media/258218/conversions/kotgadhi-drone-photo-original-thumb.jpg"
    },
    {
      "slug": "146372",
      "title": "वरिष्ठ साहित्यकारद्वय नेपाल र जिसी सम्मानित",
      "timestamp": 1741478400000,
      "source": "gp",
      "content": "पूर्णिमा साहित्य प्रतिष्ठान कोहलपुरले एक कार्यक्रमको आयोजना गरेर स्रस्टा सम्मान, एकल कविता वाचन र संघर्ष सँगाती कार्यक्रम कार्यक्रम सम्पन्न गरेको छ ।",
      "longContent": "सिराज खान नेपालगन्ज, फागुन २५ गते । पूर्णिमा साहित्य प्रतिष्ठान कोहलपुरले एक कार्यक्रमको आयोजना गरेर स्रस्टा सम्मान, एकल कविता वाचन र सङ्घर्ष सँगाती कार्यक्रम कार्यक्रम सम्पन्न गरेको छ ।सो कार्यक्रममा २५ हजार ५५५ रुपियाँ राशीको पूर्णिमा साहित्य रत्न २०८० बाट वरिष्ठ साहित्यकार प्रा.डा. देवी नेपाललाई र सात हजार ७७७ रुपियाँ राशीको तुलसीराम स्मृति पुरस्कार २०८० बाट वरिष्ठ साहित्यकार गणेश जिसीलाई पुरस्कृत र सम्मानित गरिएको छ । सोही अवसरमा विद्यावारिधि गर्ने संस्थाका आजीवन सदस्य हरिप्रसाद तिमिल्सिेनालाई पनि सम्मान गरिएको थियो ।पूर्णिमा साहित्य रत्न पुरस्कार वि.स.२०७९ मा स्थापना भई वि.स.२०७० देखि प्रत्येक वर्ष प्रदान गरिँदै आएको छ भने तुलसीराम स्मृति पुरस्कार वि.सं. २०६२ मा स्थापना भई २०६३ देखि प्रत्येक वर्ष प्रदान गरिँदै आएको छ । सो सम्मान कार्यक्रममा बाँके क्षेत्र नम्बर १ बाट प्रतिनिधिसभाका सदस्य सांसद सूर्य ढकाल र पूर्णिमा साहित्य प्रतिष्ठानका अध्यक्ष पुष्कर रिजालले सम्मानित साहित्यकारहरुलाई दोसल्ला ओढाई सम्मान पत्र र नगद पुरस्कार प्रदान गरेर पुरस्कृत तथा सम्मानित गर्नुभयो । सो अवसरमा बोल्नुहुँदै सांसद ढकालले पछिल्लो समय पश्चिम नेपालमै सबैभन्दा बढी साहित्यिक गतिविधि र कार्यक्रम हुने सहर कोहलपुर बनेको बताउँदै खुशी व्यक्त गर्नुभयो । सम्मानित हुनुभएका वरिष्ठ साहित्यकार प्रा.डा. नेपालले साहित्यकारहरुलाई सम्मान र पुरस्कृत गर्नु भनेको साहित्यमा आउन चाहने नयाँ पुस्तालाई उत्साहित गर्नुपर्ने बताउनुभयो । सोही कार्यक्रममा वरिष्ठ साहित्यकार नेपालले एकल कविता वाचन गर्नुभएको थियो । उक्त अवसरमा नै आयोजना गरिएको सङ्घर्ष सँगाती कार्यक्रममा वरिष्ठ साहित्यकार प्रा.डा. जनार्दन आचार्य र किरण आचार्यको बिचमा जीवन सङ्घर्ष, उपलब्धि, शिक्षा र साहित्यसम्बन्धी अन्तर संवादको दोस्रो शृङ्खला पनि सम्पन्न गरिएको पूर्णिमा साहित्य प्रतिष्ठान कोहलपुरका अध्यक्ष रिजालले बताउनुभयो ।",
      "link": "https://gorkhapatraonline.com/news/146372",
      "image": "https://gorkhapatraonline.com/storage/media/258214/conversions/sammanit-sahittykar-devi-nepal-original-thumb.jpg"
    },
    {
      "slug": "146370",
      "title": "कुलेखानीद्वारा तीन लाखको माछा बिक्री",
      "timestamp": 1741478400000,
      "source": "gp",
      "content": "मत्स्य विकास केन्द्र कुलेखानी मकवानपुरले चालु आर्थिक वर्षको आठ महिनाको अवधिमा तीन लाखभन्दा बढीको माछा बिक्री गरेको छ ।",
      "longContent": "अनिल पराजुलीहेटौँडा, फागुन २५ गते । मत्स्य विकास केन्द्र कुलेखानी मकवानपुरले चालु आर्थिक वर्षको आठ महिनाको अवधिमा तीन लाखभन्दा बढीको माछा बिक्री गरेको छ । चालु आव २०८१/८२ मा एक हजार चार सय ३२ किलो माछा उत्पादन गरेर बिक्री बापत तीन लाख ३८ हजार २२१ रुपियाँ राजस्व सङ्कलन गरेको हो । गत आवमा दुई हजार पाँच सय १८ किलो माछा उत्पादन गरेको केन्द्रले चालु आवमा उत्पादन गरेको माछा लक्ष्य नजिक रहेको मत्स्य विकास केन्द्र कुलेखानी मकवानपुर निमित्त प्रमुख मत्स्य विकास अधिकृत मनिता पौडेलले जानकारी दिनुभयो । उहाँको अनुसार माछा उत्पादन चालु आवमा गत आवको भन्दा कम लक्ष्य राखिएको छ । पौडेलका अनुसार केन्द्रले चालु आर्थिक वर्षको साउन महिनामा केज र तियारीबाट एक सय ८० किलो माछा उत्पादन गरी बिक्री गर्दा चार हजार चार सय ३७ रुपियाँ राजस्व सङ्कलन गरेको छ । भदौ महिनामा तीस हजार दुई सय ३८ असोजमा २९ हजार तीन सय ३६, कात्तिक महिनामा एक लाख ६ हजार चार सय १६, मङ्सिर महिनामा ६ हजार ६ सय एक र पुस महिनामा केन्द्रले चालु आवको हालसम्मकै बढी एक लाख १७ हजार तीन सय राजस्व सङ्कलन गरेको मत्स्य विकास अधिकृत पौडेलले जानकारी दिनुभयो । साथै केन्द्रले फागुन अन्तिम सातासम्म तीन हजार नौ सय ६० रुपियाँ राजस्व सङ्कलन गरेको छ भने माघ महिनामा भने माछा बिक्री नगरिएको कार्यालयले जनाएको छ । केन्द्रले गत आवमा दुई हजार पाँच सय १८ किलो माछा बिक्री गरेर ६ लाख २७ हजार राजस्व सङ्कलन गरेको थियो ।मकवानपुरको इन्द्रसरोवर तालमा केन्द्रले उत्पादन गरेको माछा स्थानीय स्तरमा नै खपत हुने गरेको छ । केन्द्रले हाल सिल्भर, बिगहेड, कमन ग्रास, रहु, नैनी, भाकुर, टीलापिया, सहर र कत्ले जातका माछा उत्पादन गरी बिक्री गर्दै आएको छ । तालको रिजरभ्वायरको जलिय विविधता संरक्षण तथा यसमा आश्रित समुदायको जीवनस्तर उकास्ने हेतुले केन्द्रले विगतका वर्षझै गत भदौ महिनाको तेस्रो साता दुई लाख भुरा माछा तालमा छाडेको थियो । साथै केन्द्रले स्थानीय विद्यालयका विद्यार्थी र कर्मचारीलाई नेपालमा माछा पालनका लागि योग्य माछाका जातहरू, माछाको पौष्टिक महत्त्व तथा प्राकृतिक जलाशयको संरक्षणको विषयमा जानकारी गराउँदै आएको छ । यहाँ उत्पादन भएको माछा स्थानीय स्तरमै खपत हुने गरेको छ ।",
      "link": "https://gorkhapatraonline.com/news/146370",
      "image": "https://gorkhapatraonline.com/storage/media/258205/conversions/Kulekhani-Fish-@-Makawanpur-(1)-original-thumb.jpg"
    },
    {
      "slug": "146366",
      "title": "गोर्खाली खुकुरीमा आकर्षण",
      "timestamp": 1741478400000,
      "source": "gp",
      "content": "वालिङ नगरपालिका –८ खेलमैदानमा फागुन २१ गतेदेखि जारी प्रथम पिङ्क सिटी महोत्सवमा गोर्खाली ठुलो खुकुरी सबैको आकर्षणमा परेको छ ।",
      "longContent": "अर्जुन काफ्लेस्याङ्जा, फागुन २५ गते । वालिङ नगरपालिका –८ खेलमैदानमा फागुन २१ गतेदेखि जारी प्रथम पिङ्क सिटी महोत्सवमा गोर्खाली ठुलो खुकुरी सबैको आकर्षणमा परेको छ । यस महोत्सवमा स्थानीयले आफ्नै सीपबाट निर्माण गरेको ठुलो खुकुरी दर्शकको आकर्षणमा परेको हो । वालिङ नगरपालिका –१४ रैपाला निवासी सन्तोष विश्वकर्माले आफूले बनाएका खुकुरीदेखि कृषि औजारहरु प्रदर्शनीमा राख्नु भएपछि ठुलो खुकुरी सबैको रोजाइमा परेको हो । विश्वकर्माले आफ्नो सीपको सदुपयोग गरी बनाएर प्रदर्शनीमा राखेको पाँच फिट १० इन्च लम्बाइको खुकुरी भने सबैको आकर्षण बनेको हो । १५ दिन लगाएर बनाएको ३० केजी तौल भएको यो खुकुरीको मूल्य एक लाख एघार हजार एकसय एघार रुपियाँ राखिएको छ । खुकुरी देशबाहिर रहेका नेपालीले मन पराएर किनेको र मेलाको अन्त्यमा लैजाने बताउँदै विश्वकर्माले अन्यले समेत अर्डर गरेको बताउनुभयो । महोत्सवमा विकले प्रवेशद्वार नजिकैको ए –४० स्टलमा आफ्ना उत्पादन प्रदर्शनी एवं बिक्री वितरण गर्नुभएको हो । उहाँले राखेको खुकुरी र कृषिऔजारको प्रचार-प्रसार मात्र भएको छैन, बिक्री वितरण भएको छ । यहाँबाट केही औजारहरु बिक्री भइसकेका छन् भने माग भएका छन् । उहाँले फलामबाट बन्ने हँसिया, फाली, बन्चरो, कोदाली, खुकुरी, चक्कु, दाउ तथा तरवारलगायतका सामग्री बनाउँदै आएको बताउनुभयो । मौलिक तथा परम्परागत प्रविधिको प्रयोग गर्दै आफ्नो पुस्तौंदेखि चलिआएको कला, सीप अबका पुस्तालाई हस्तान्तरण गर्न भने अलि गाह्रो रहेको विकको भनाइ छ । अहिलेका पुस्ताहरु यहाँ माध्यमिक तहसम्म पढेर बाहिरिँदै गएको अवस्थामा आफ्नो पुस्तापछिका अर्का पुस्तालाई परम्परागत सीप हस्तान्तरण गर्न गाह्रो रहेको विकले बताउनुभयो । आफूले बनाएका यस्ता किसिमका सामग्रीहरु घरबाट बिक्रीवितरण गर्ने गरेको र मेला महोत्सवमा समेत स्टल लिएर प्रदर्शनी एवं बिक्री वितरण गर्दैआएको बताउनुभयो । महोत्सवले आफूहरुले उत्पादन गरेका सामग्रीहरुको बजारीकरण र प्रचार–प्रसारमा टेवा दिएको विकको भनाइ छ । वालिङ चेम्बर अफ कमर्सको आयोजनमा जारी महोत्सवमा स्थानीय सीप तथा उत्पादनलाई प्राथमिकता दिइएको संस्थाका उपाध्यक्ष मणिप्रसाद पङ्गेनीले बताउनुभयो । महोत्सवका स्टलमा राखिएका ती सामग्रीले यहाँका स्थानीय सीपलाई झल्काएको मात्र छैन, उत्पादित सामग्रीको प्रचार–प्रसार र बजारीकरणमा टेवा पुग्ने उपाध्यक्ष पङ्गेनीको विश्वास छ । कमर्सले स्थानीय उद्यमीलाई निःशुल्क र केही प्रतिशत छुटमा स्टलको व्यवस्था गरेको छ ।  ‘आर्थिक सामाजिक सम्पन्न समाज, समृद्ध वालिङ’ नाराका साथ वालिङ् चेम्बर अफ कमर्सले सञ्चालन गरेको महोत्सव चैत ३ गतेसम्म चल्नेछ ।",
      "link": "https://gorkhapatraonline.com/news/146366",
      "image": "https://gorkhapatraonline.com/storage/media/258202/conversions/khukuri-mel-1-original-thumb.jpg"
    },
    {
      "slug": "146332",
      "title": "जोखन-जगत रत्गैया स्मृति पुरस्कार प्रदान",
      "timestamp": 1741478400000,
      "source": "gp",
      "content": "थारु पत्रकार संघ, नेपालले अधिकारकर्मी इन्दु थारूले आफ्ना दिवंगत पिता र काकाको स्मृतिमा स्थापना गर्नुभएको जोखन-जगत रत्गैया स्मृति पुरस्कार २०८१ थारु साप्ताहिक पत्रिका 'लौव अग्रासन' लाई प्रदान गरेको छ ।",
      "longContent": "सन्तोष दहितदाङ, फागुन २५ गते । थारु पत्रकार संघ, नेपालले अधिकारकर्मी इन्दु थारूले आफ्ना दिवंगत पिता र काकाको स्मृतिमा स्थापना गर्नुभएको जोखन-जगत रत्गैया स्मृति पुरस्कार २०८१ थारु साप्ताहिक पत्रिका 'लौव अग्रासन' लाई प्रदान गरेको छ । दाङको घोराहीबाट थारु भाषामा प्रकाशित हुँदैआएको लौव अग्रासन साप्ताहिकका सम्पादक सन्तोष दहितलाई नगद ३० हजार रुपियाँ राशीसहित कदरपत्रले सम्मान गरिएको हो । लौव अग्रासन १७ वर्षदेखि निरन्तर थारु भाषामा प्रकाशित हुँदैआएको छ।थारु, भाषा, कला संस्कृतिको संरक्षण र प्रवर्धनमा अतुलनीय योगदान गरेकोमा शनिवार काठमाडौंमा संघको छैठौं राष्ट्रिय महाधिवेशनमा लौव अग्रासनई संस्थागत रुपमा उक्त पुरस्कार प्रदान गरिएको हो ।यस्तै, पत्रकार दिनेश चौधरीलाई सतौन स्मृति पत्रकारिता पुरस्कार र गायक विकास चौधरीलाई सतौन स्मृति प्रतिभा प्रोत्साहन पुरस्कार प्रदान गरिएको थियो । दुबै जनालाई २५-२५ हजार नगद राशिसहित सम्मानपत्रले सम्मानित गरिएको छ। उक्त पुरस्कार युवा तथा खेलकुदमन्त्री तेजुलाल चौधरीले स्थापना गर्नुभएको हो ।त्यस्तै, संघले पत्रकार उर्मिला गम्वालाई ओएसिस पत्रकारिता पुरस्कार २०८१ प्रदान गरेको छ । नगद १० हजार रुपियाँसहित कदरपत्रले गम्वालाई सम्मान गरिएको हो । उक्त पुरस्कार डा. मनोज चौधरीले स्थापना गर्नुभएको हो ।त्यसैगरी संघले संघको महाधिवेशन सहयोग गर्ने विभिन्न संघ संस्थालाई समेत कदरपत्रले सम्मान गरिएको संघका नवनिर्वाचित कोषाध्यक्ष कारी महतोले जानकारी दिनुभयो ।",
      "link": "https://gorkhapatraonline.com/news/146332",
      "image": "https://gorkhapatraonline.com/storage/media/258151/conversions/santosh-original-thumb.jpg"
    },
    {
      "slug": "146313",
      "title": "माओवादी अभियान तत्कालका लागि स्थगित",
      "timestamp": 1741478400000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) ले तराई/मधेश हुलाकी राजमार्गकेन्द्रित एकमहिने अभियान तत्कालका लागि स्थगित गरेको छ । गत फागुन १२ गतेदेखि झापाको कचनकबलबाट सुरु भएको अभियान बारा जिल्ला पुगेर स्थगित गरिएको हो ।",
      "longContent": "गोरखापत्र समाचारदाता काठमाडौँ, फागुन २५ गते । नेपाल कम्युनिस्ट पार्टी (माओवादी केन्द्र) ले तराई/मधेश हुलाकी राजमार्गकेन्द्रित एकमहिने अभियान तत्कालका लागि स्थगित गरेको छ । गत फागुन १२ गतेदेखि झापाको कचनकबलबाट सुरु भएको अभियान बारा जिल्ला पुगेर स्थगित गरिएको हो ।माओवादी केन्द्रका उपमहासचिव जनार्दन शर्माले तराई/मधेशमा मात्रै निरन्तर केन्द्रित हुँदा संसद्मा माओवादीको प्रस्तुति कमजोर भएकाले तत्काल स्थगित गरिएको जानकारी दिनुभयो । उहाँले भन्नुभयो, “झापाको कचनकबलबाट सुरु भएको अभियान तत्काल स्थगित भएको छ । राष्ट्रिय राजनीतिसँगै संसद्मा प्रभावकारी रूपमा प्रस्तुत हुनुपर्ने भएकाले स्थगित गरेका छौँ । भोलि पदाधिकारी बैठक बसेर कहिलेबाट निरन्तर गर्ने निर्णय हुने छ ।” पछिल्लो समय राजावादी शक्तिले सडकमा जारी राखेको प्रदर्शनका विषयमा समेत समीक्षा गर्नुपर्ने आवश्यकता देखिएको शर्माले बताउनुभयो तर राजावादी शक्तिकै कारण भने अभियान स्थगित नगरेको उहाँले बताउनुभयो । “तराई/मधेशमा मात्रै निरन्तर एक महिनासम्म लगातार केन्द्रित हुँदा संसद्सहित राष्ट्रिय राजनीतिबाट माओवादी छुटेको हो कि भन्ने जस्तो अनुभूति भयो । त्यसो हुँदा बिचमा ब्रेक गरेर अभियान सुरु गर्दा राम्रो हुन्छ भन्ने भएको छ,” उहाँले भन्नुभयो । माओवादी नेताहरूले हुलाकी राजमार्गकेन्द्रित अभियान प्रभावकारी भएको दाबी गरेका छन् । माओवादीले फागुन १२ गतेदेखि झापाको कचनकबलबाट सुरु गरेर चैत ७ गते कञ्चनपुरमा समापन गर्ने निर्णय गरेको थियो ।",
      "link": "https://gorkhapatraonline.com/news/146313",
      "image": "https://gorkhapatraonline.com/storage/media/258131/conversions/peris_dada-original-thumb.jpg"
    },
    {
      "slug": "146312",
      "title": "बैङ्किङ कसुर विधेयक समितिमा",
      "timestamp": 1741478400000,
      "source": "gp",
      "content": "राष्ट्रिय सभाले प्रतिनिधि सभाबाट सन्देशसहित प्राप्त बैङ्किङ कसुर तथा सजाय (दोस्रो संशोधन) विधेयक, २०८० लाई दफावार छलफलका लागि विधायन व्यवस्थापन समितिमा पठाएको छ ।",
      "longContent": "गोरखापत्र समाचारदाताकाठमाडौँ, फागुन २५ गते । राष्ट्रिय सभाले प्रतिनिधि सभाबाट सन्देशसहित प्राप्त बैङ्किङ कसुर तथा सजाय (दोस्रो संशोधन) विधेयक, २०८० लाई दफावार छलफलका लागि विधायन व्यवस्थापन समितिमा पठाएको छ । सो विधेयक प्रतिनिधि सभामा २०८० असोज १६ गते दर्ता भएको थियो । प्रतिनिधि सभाको समितिमा दफावार छलफलका लागि २०८० फागुन ११ गते पठाइएकोमा गत भदौ २५ गते समितिले विधेयकसम्बन्धी प्रतिवेदन प्रतिनिधि सभामा पेस ग¥यो । राष्ट्रिय सभाको शुक्रबारको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले प्रतिनिधि सभाबाट सन्देशसहित प्राप्त बैङ्किङ कसुर तथा सजाय (दोस्रो संशोधन) विधेयक, २०८० दफावार छलफलका लागि विधायन व्यवस्थापन समितिमा पठाइयोस् भन्ने प्रस्ताव प्रस्तुत गर्नुभएकोमा सो प्रस्ताव सर्वसम्मतले स्वीकृत भएको हो । सभाको बैठकमा प्रधानमन्त्री केपी शर्मा ओलीको तर्फबाट रक्षामन्त्री मानवीर राईले राष्ट्रिय सुरक्षा परिषद्को आर्थिक वर्ष २०७९/८० को छैटौँ वार्षिक प्रतिवेदन र २०८०/८१ को सातौँ वार्षिक प्रतिवेदन पेस गर्नुभयो । बैठकमा सभाका सदस्यले राखेका मौखिक प्रश्नको कृषि तथा पशुपन्छी विकासमन्त्री रामनाथ अधिकारी र युवा तथा खेलकुदमन्त्री तेजुलाल चौधरीले जवाफ दिनुभयो । राष्ट्रिय सभाको अर्को बैठक फागुन २५ गते आइतबार १ बजेर १५ मिनेटमा बस्ने गरी स्थगित भयो ।",
      "link": "https://gorkhapatraonline.com/news/146312",
      "image": "https://gorkhapatraonline.com/storage/media/258130/conversions/rashtriya_sabha_1-original-thumb.jpg"
    },
    {
      "slug": "146310",
      "title": "घट्दै परम्परागत मिडियाको सङ्ख्या",
      "timestamp": 1741478400000,
      "source": "gp",
      "content": "रेडियो, टेलिभिजन र पत्रिकाको नयाँ दर्ता र नवीकरण घट्दै जान थालेको छ भने अनलाइन दर्ताको सङ्ख्या बढ्दै गएको छ ।",
      "longContent": "काठमाडौँ, फागुन २५ गते । रेडियो, टेलिभिजन र पत्रिकाको नयाँ दर्ता र नवीकरण घट्दै जान थालेको छ भने अनलाइन दर्ताको सङ्ख्या बढ्दै गएको छ । सूचना प्रविधिले फड्को मार्न थालेपछि परम्परागत मिडियाको दर्ता घट्ने र ‘न्यु मिडिया’ का रूपमा अनलाइन दर्ताको सङ्ख्या बढ्दै गएको हो तर युट्युब आधिकारिक रूपमा दर्ता नगरिएकाले यसो सङ्ख्या यकिन छैन ।सूचना तथा प्रसारण विभागका प्रवक्ता पूर्णिमा उपाध्यायले रेडियो, टेलिभिजन र पत्रिकाको दर्ता र नवीकरणको सङ्ख्या घट्दै गएको जानकारी दिनुभयो । दर्ता हुने अनलाइनको सङ्ख्या बढी भए पनि नियमित नवीकरण गर्ने सङ्ख्या भने कम देखिएको उहाँले बताउनुभयो । २०७३ चैत ९ गतेदेखि चालु आर्थिक वर्षको पुस मसान्तसम्म दर्ता हुने अनलाइनको सङ्ख्या चार हजार ८६० वटा पुगेको विभागले जनाएको छ । आव २०८०/८१ मा कुल ५५६ वटा अनलाइन दर्ता भएकामा ४९२ वटा मात्रै नवीकरण गरेको विभागले जनाएको छ । चालु आवको पुस मसान्तमा २२७ वटा दर्ता भए पनि १८६ वटा अनलाइनले नवीकरण गरेका छन् ।   गत आव २०७९/८० सम्म कुल एक हजार १८६ दर्ता भएका एफएम रेडियो दर्ता गरेर नियमित प्रसारणमा ७१४ वटा थिए । आव २०८०/८१ मा एक हजार १९३ दर्ता भएकामा ७२२ वटा मात्रै रेडियो नियमित प्रसारणमा थिए । चालु आवको पुससम्म कुल एक हजार १९८ वटा एफएम रेडियो दर्ता भएकामा ७३१ वटा मात्रै नवीकरण भएर नियमित प्रसारणमा भएको विभागले जनाएको छ ।  यस्तै आव २०७९/८० मा कुल २४३ टेलिभिजन दर्ता भएकामा १०२ वटा मात्रै नियमित प्रसारण भएका थिए । आव २०८०/८१ मा कुल २४५ टेलिभिजन दर्ता भएकामा नियमित सञ्चालनमा १०६ वटा थिए । चालु आवको पुस मसान्तसम्म २४७ वटा दर्ता भएकामा नियमित सञ्चालनमा १०८ टेलिभिजन रहेको विभागले जनाएको छ ।देशैभर दैनिक पत्रिकाको सङ्ख्या आव २०८०/८१ सम्म कुल ७६६ दर्ता भएकामा चालु आर्थिक वर्षको पुस मसान्तसम्म ७७१ दर्ता भएका छन् । गत आवमा दुई हजार ९८७ वटा साप्ताहिक पत्रिका दर्ता भएकामा चालु आवको पुस मसान्तसम्म दुई हजार ९९१ वटा मात्र दर्ता भएका छन् । संवैधानिक व्यवस्थाबमोजिम मिडिया दर्ता भएपछि बन्द गर्ने प्रावधान नभएकाले नियमित सञ्चालनमा हुनेको सङ्ख्या कम भएको प्रवक्ता उपाध्यायले बताउनुभयो । “इन्टरनेटको प्रयोग नहुँदा एफएम रेडियो, टेलिभिजन र पत्रिका दर्ता गर्न आउनेको सङ्ख्या धेरै थियो । पछि सूचना प्रविधिको विकाससँगै सबै मिडिया इन्टरनेटमा आधारित हुन थालेपछि अनलाइन मिडिया दर्ताको सङ्ख्या बढी भयो,” उहाँले भन्नुभयो, “राज्यले युट्युब दर्ता गर्ने र प्रेस कार्ड दिने प्रावधान नराखेकाले अनलाइन दर्ताको सङ्ख्या बढी भएको हुन सक्छ ।”",
      "link": "https://gorkhapatraonline.com/news/146310",
      "image": "https://gorkhapatraonline.com/storage/media/258128/conversions/media_industry_rSsP8W4bDq.-original-thumb.jpg"
    },
    {
      "slug": "146309",
      "title": "सय वटा सिमाना विवाद",
      "timestamp": 1741478400000,
      "source": "gp",
      "content": "सरकारले समयमा स्थानीय तहको सिमाना विवादलाई समाधान नगरेकाले स्थानीय तहमा सिमाना विवाद बढ्दै गएका छन् । स्थानीय तह पुनर्संचरना भई दुई पटक स्थानीय तहको निर्वाचन भइसके पनि सिमाना विवादको समस्या यथावत् छ ।",
      "longContent": "काठमाडौँ, फागुन २५ गते । सरकारले समयमा स्थानीय तहको सिमाना विवादलाई समाधान नगरेकाले स्थानीय तहमा सिमाना विवाद बढ्दै गएका छन् । स्थानीय तह पुनर्संचरना भई दुई पटक स्थानीय तहको निर्वाचन भइसके पनि सिमाना विवादको समस्या यथावत् छ । स्थानीय तहमा बढ्दै गएको सिमाना विवादले एउटा स्थानीय तहका सेवाग्राहीलाई सेवा लिन अर्को स्थानीय तह हुँदै जानुपर्ने मात्र होइन घरजग्गा, सम्पत्ति दर्ता र राजस्व तिर्नसमेत नपाउने अवस्था छ । यसले पनि राज्यका करदातालाई सास्ती भएको छ भने राज्यको पनि जिम्मेवारी पूरा नभएको देखिएको छ । सिमानाको समस्याले गर्दा कतिपय वडा कार्यालयमा पुग्न ५० मिटर दुरीको बाटोलाई पाँच घण्टा लगाएर जानुपर्ने अवस्था छ । गत आर्थिक वर्ष २०८०/८१ मा ६२ वटा सिमाना विवादका फाइल सङ्घीय मामिला तथा सामान्य प्रशासन मन्त्रालयमा पुगेका थिए । चालु आव २०८१/८२ मा अहिलेसम्म ३९ वटा फाइल थपिएर सिमाना विवादका फाइल १०१ वटा पुगेका छन् । मन्त्रालयका अनुसार आन्तरिक वडा तथा नक्सा मिलानमा समस्या भएको, स्थानीय तहका खोलाका सिमाना, स्थानीय सेवाग्राहीलाई सेवाप्रदायक कार्यालयसम्म पुग्न अपायक परेको, भौगोलिक र जनसाङ्ख्यिक सन्तुलनका आधारमा सिमाना वैज्ञानिक तथा व्यावहारिक नभएको, भौगोलिक रूपमा नजोडिनुपर्ने वडा जोडिएको र जोडिनुपर्ने वडा नजोडिएको, अन्तरजिल्ला र अन्तरपालिकाबिच विवाद उत्पन्नलगायतका सिमाना विवादका समस्या स्थानीय तहमा थपिँदै गएका छन् । स्थानीय तहका जनप्रतिनिधिले सिमाना विवाद मिलाउन पटक पटक मन्त्रालयमार्फत सरकारको ध्यानाकर्षण गराउँदा पनि समस्या समाधान भएको छैन बरु सिमाना विवाद बढ्दै गएका छन् । मन्त्रालयका सङ्घीय मामिला महाशाखाका प्रमुख एवं सहसचिव प्रकाश दाहालले स्थानीय तहको सिमाना विवादसम्बन्धी फाइल मन्त्रालयमा बढ्दै गएकाले मन्त्रालय दीर्घकालीन रूपमा समस्या समाधानको खोजीमा लागिरहेको बताउनुभयो । उहाँका अनुसार स्थानीय सरकार सञ्चालन ऐनको संशोधित मसौदामा स्थानीय तहको सिमाना विवादको व्यावहारिक खाका प्रस्ताव गरेको छ । ऐनको संशोधन मसौदा अहिले कानुन मन्त्रालयमा अड्किएको छ । मसौदामा जिल्ला तहमा प्राविधिक समिति गठन गरी सिमाना विवादको समस्या समाधान गर्न प्रस्ताव गरिएको छ । जिल्लास्तरमा पठाइएका खाकालाई मन्त्रालयस्तरमा नापी विभाग, भूमि सुधार विभाग, गृह मन्त्रालय र राष्ट्रिय तथ्याङ्क कार्यालयलगायतका सरोकारवाला निकाय रहने गरी सहजीकरण समिति तयार गर्ने र उक्त समितिले तयार गरेको सिमाना विवाद समाधानको खाकालाई मन्त्रीपरिषद्ले पास गर्ने प्रस्ताव गरिएको छ । सिमाना हेरफेरको कानुनी व्यवस्था स्थानीय सरकार सञ्चालन ऐनमा गाउँपालिका वा नगरपालिकाको सङ्ख्या र सिमाना हेरफेर गर्नुपर्ने भएमा गाउँपालिका तथा नगरपालिकाको निर्वाचन हुने मितिभन्दा कम्तीमा एक वर्षअगाडि नै गरिसक्नुपर्ने व्यवस्था गरेको छ । गाउँपालिकाको सङ्ख्या र सिमाना जनसङ्ख्या, भूगोल प्रशासनिक सुगमता, पूर्वाधार विकासको अवस्था, आर्थिक सक्षमता, प्राकृतिक स्रोतसाधनको उपलब्धता, भाषिक सांस्कृतिक सामुदायिक बनोटका आधारमा हेरफेर गर्न सकिने ऐनमा व्यवस्था गरिएको छ । सिमाना हेरफेरको प्रस्ताव सम्बन्धित गाउँ र नगर सभाको दुई तिहाइले पारित गरी प्रदेश सरकारको सहमति हुँदै आएको प्रस्तावलाई मन्त्रालयले मन्त्रीपरिषद्मा पेस गरी सरकारले गाउँपालिका र नगरपालिकाको सिमाना, नाम र केन्द्र परिवर्तन गर्न सक्ने व्यवस्था गरेको छ । दाहालले भन्नुभयो, “स्थानीय तहका सीमा विवाद समाधान गर्न स्थानीय स्तरमा नै विज्ञसहितको प्राविधिक समिति बनाएर नापी, नक्सा, टे«ससहितको पुनरवलोकन गरी दीर्घकालीन रूपमा सिमाना विवादको समाधान गर्नुपर्ने भएकाले त्यसतर्फ मन्त्रालयले गृहकार्य गरिरहेको छ ।” व्यावहारिक कठिनाइ छ : जनप्रतिनिधि दाङको घोराही उपमहानगरपालिकाका प्रमुख नरुलाल चौधरीले वडा नं. ८ र ९ मा सिमाना विवादको समस्याले स्थानीयस्तरमा एउटा वडामा जान अर्कै वडा हुँदै जानुपर्ने बाध्यता रहेकाले सिमाना विवादलाई तत्काल समाधान गर्नुपर्ने बताउनुभयो । “अहिले वडा नं. ९ को कार्यालय वडा नं. ८ मा छ, वडाबासी हुल बाँधेर पटक पटक सिमाना मिलाउन उपमहानगरपालिकाको कार्यालयमा आउँछन् । हामीले मिलाउन सक्दैनौँ । मिलाउन सक्ने निकायले चासो नदिँदा स्थानीयस्तरमा काम गर्न समस्या हुँदै आएको छ” उहाँले भन्नुभयो । सिन्धुपाल्चोकको बलेफी गाउँपालिकाका अध्यक्ष गङ्गाबहादुर तामाङले वडा नं. ४ र ५ को वडामा सेवा कार्यालय एकातिर सेवाग्राही अर्कैतिर हुँदा नियमित सेवा प्रवाह गर्न समस्या भएको गुनासो गर्नुभयो । उहाँले भन्नुभयो, “सङ्घीयताको मर्म पनि स्थानीय तहमा नै नागरिकलाई सेवा सहज रूपमा प्रदान गर्ने हो तर बलेफीका दुई वटा वडाका वडाबासीले भने सङ्घीयताको फल चाख्न पाएका छैनन् ।”",
      "link": "https://gorkhapatraonline.com/news/146309",
      "image": "https://gorkhapatraonline.com/storage/media/258127/conversions/2112-original-thumb.jpg"
    },
    {
      "slug": "146308",
      "title": "अस्तित्व सङ्कटमा बहिरा क्याम्पस",
      "timestamp": 1741478400000,
      "source": "gp",
      "content": "बहिरा (सुस्त श्रवण) विद्यार्थीलाई उच्च शिक्षाको अवसर दिइरहेको मुलुककै पहिलो र एक मात्र केन्द्रीय बहिरा क्याम्पस यतिबेला अस्तित्व रक्षाको सङ्कटबाट गुज्रिरहेको छ ।",
      "longContent": "काठमाडौँ, फागुन २५ गते । बहिरा (सुस्त श्रवण) विद्यार्थीलाई उच्च शिक्षाको अवसर दिइरहेको मुलुककै पहिलो र एक मात्र केन्द्रीय बहिरा क्याम्पस यतिबेला अस्तित्व रक्षाको सङ्कटबाट गुज्रिरहेको छ । क्याम्पस स्थापना भएको १२ वर्ष भइसकेको छ । त्रिभुवन विश्वविद्यालयसँगको सम्बन्धनमा क्याम्पसले २०६९ सालदेखि स्नातक तहमा शिक्षाशास्त्र सङ्कायको पढाइ सञ्चालन गरिरहेको छ तर कतैबाट पनि पर्याप्त सहयोग नहुँदा क्याम्पसको अवस्था शैक्षिक, प्रशासनिक तथा भौतिक रूपमै दयनीय छ । बहिरा विद्यार्थीलाई विद्यालय तहको शिक्षा दिने विद्यालय अन्य ठाउँमा भए पनि उच्च शिक्षाको अवसर प्रदान गर्ने शैक्षिक संस्था यो एउटा मात्रै हो । यहाँ मुलुकभरका बहिरा विद्यार्थीले पढिरहेका छन् । क्याम्पसका अनुसार हाल क्याम्पसमा १६५ जना विद्यार्थी अध्ययनरत छन् । ७० जनाले क्याम्पसबाट स्नातक तह उत्तीर्ण गरिसकेका छन् । स्नातक उत्तीर्णका लागि स्नातकोत्तर तहको व्यवस्था गर्न सकिएको छैन । हाल क्याम्पस नक्सालस्थित केन्द्रीय बहिरा विद्यालयले उपलब्ध गराएको एउटा भवनको चार वटा कोठामा सञ्चालित छ । बहिरा विद्यालय भने सरकारीमातहत भएकाले काठमाडौँ महानगरपालिकाले सञ्चालन गरिरहेको छ । विद्यालयले आफूलाई स्थान अपुग रहेको बतायो भने क्याम्पसले कुनै पनि बेला अन्यत्र सर्नुपर्ने बाध्यता छ । दिउँसो विद्यालय तहमा बहिरा विद्यार्थीको पढाइका लागि कक्षाकोठा चाहिने भएका कारण क्याम्पसको पढाइ अहिले पनि विद्यालय तहका विद्यार्थी पढेर घर गएपछि साँझमा मात्रै हुने गरेको छ । साँझमा पढाइ हुने भए पनि क्याम्पस सञ्चालन भएको स्थानमा पनि पर्याप्त बिजुली, पानी, शौचालयलगायत विद्यार्थीका लागि आवश्यक पर्ने न्यूनतम सुविधासमेत पर्याप्त छैन । क्याम्पसका लागि शिक्षक कर्मचारीका लागि छुट्टै कार्यालय सञ्चालन गर्ने ठाउँ छैन । राज्यबाट सहयोग नहुँदा शिक्षक, कर्मचारीलाई पर्याप्त सुविधा दिन सकिएको छैन भने तालिम प्राप्त शिक्षक नहुँदा पठनपाठनलाई प्रभावकारी बनाउन पनि सकिएको छैन । अहिले दिउँसो बहिरा विद्यालयमा पढाउने शिक्षक र बाहिरका केही शिक्षकको भरमा क्याम्पस सञ्चालन भइरहेको छ । कतिसम्म भने विद्यार्थीका लागि शिक्षाशास्त्र सङ्कायमा मात्रै पढ्नुपर्ने बाध्यता छ । बहिरा विद्यार्थीले कक्षा १२ मा जुन विषय पढे पनि स्नातक तहमा शिक्षाशास्त्र सङ्काय मात्रै पढ्नुपर्ने बाध्यता छ । त्यति मात्रै होइन, विद्यार्थीले शिक्षाशास्त्रमा पनि जनसङ्ख्या र नेपाली विषय मात्रै ऐच्छिक रूपमा रोज्नुपर्ने बाध्यता छ । “मेरो छोरा कान मात्रै सुन्दैन । अन्य सबै हिसाबले ‘स्मार्ट’ छ । उसलाई शिक्षाबाहेक अन्य सङ्कायमा पढ्ने इच्छा थियो तर विकल्प नहुँदा मन नलागे पनि यही विषय पढिरहेको छ,” सोही क्याम्पसमै छोरा पढाइरहेका अभिभावक दिवाकर चापागाईंले भन्नुभयो, “राज्यले बहिरा विद्यार्थीको उच्च शिक्षालाई पटक्कै प्राथमिकता दिएको छैन । त्रिविले पनि सम्बन्धन दिएपछि क्याम्पसको हितका लागि केही पनि सोचेको छैन जुन दुःखद हो ।” यहाँ अनिवार्य विषय भने अन्य सङ्कायका विद्यार्थी सरह पढाइ हुन्छ । सङ्केतबाट पढाउनुपर्ने विद्यार्थीका लागि कुनै पनि सुविधा नरहेको क्याम्पस सञ्चालक समितिका सदस्यसमेत रहनुभएका चापागाईंले गुनासो गर्नुभयो । क्याम्पस सञ्चालक समितिका सदस्यसमेत रहनुभएका अर्का अभिभावक टेक बमले पनि बहिरा विद्यार्थीले कान सुन्न नसके पनि अन्य हिसाबले सक्षम रहेको बताउनुभयो तर विद्यार्थीलाई शिक्षाशास्त्र सङ्कायभन्दा बाहेकमा पढ्ने अवसर प्रदान गर्न नसकिएको उहाँले बताउनुभयो । राज्यले पर्याप्त आर्थिक सहयोग गरेर बहिरा विद्यार्थीको पढाइमा अभिभावकीय भूमिका निर्वाह गर्नुपर्ने बमले बताउनुभयो । थुप्रै बहिरा विद्यार्थीले समाजका विभिन्न क्षेत्रमा लागेर आफूलाई सपाङ्ग विद्यार्थीभन्दा अब्बल स्थापित गरेको बताउँदै बमले भन्नुभयो, “त्रिविले बहिरा क्याम्पसलाई आङ्गिक क्याम्पस बनाउनु पर्छ । राज्यले प्रशस्त आर्थिक सहयोग दिएर आफ्नै भवनमा पठनपाठनको व्यवस्था  मिलाउने तथा शिक्षक कर्मचारीको पूर्ण आर्थिक दायित्व लिनु पर्छ ।”क्याम्पस सञ्चालक समितिका अर्का सदस्य फडिन्द्र निरौलाले पनि क्याम्पसलाई त्रिविको आङ्गिक क्याम्पस बनाउन पहल भइरहेको तर सार्थकता भने नपाएको बताउनुभयो । अहिले उक्त क्याम्पसलाई सरकारले विश्वविद्यालय अनुदान आयोगमार्फत बर्सेनि आर्थिक सहायता प्रदान गर्दै आएको छ । क्याम्पसमा हाल शिक्षक कर्मचारीसमेत गरेर नौ जना कार्यरत छन् । अपाङ्गता भएका विद्यार्थीलाई कुनै पनि शीर्षकमा शुल्क लिन नपाइने कानुनी व्यवस्था छ । सर्वोच्च अदालतले केही समयअघि यस्तो फैसला गरेपछि बहिरासहित अपाङ्गता भएका कुनै पनि विद्यार्थीलाई भर्ना, पढाइ, दर्ता, परीक्षा शुल्कसहित प्रमाणपत्र वितरण गर्दासमेत शुल्क लिन पाइँदैन । क्याम्पस प्रमुख ऋषि देवकोटाले सीमित स्रोत र साधनका बाबजुद पनि शिक्षण सिकाइ क्रियाकलापलाई भने निरन्तरता दिइरहेको बताउनुभयो । पर्याप्त स्रोत नहुँदा विद्यार्थी, शिक्षक तथा कर्मचारीलाई समेत न्यूनतम सुविधा पनि दिन नसकिएको देवकोटाले गुनासो गर्नुभयो । उहाँका अनुसार क्याम्पसको पछिल्लो वर्षको उत्तीर्ण दर ६१.७६ रहेको छ ।",
      "link": "https://gorkhapatraonline.com/news/146308",
      "image": "https://gorkhapatraonline.com/storage/media/258126/conversions/bahira-campus-photo-2-original-thumb.jpg"
    },
    {
      "slug": "146307",
      "title": "हात्तीको आक्रमणले एक जनाको मृत्यु",
      "timestamp": 1741392000000,
      "source": "gp",
      "content": "जङ्गली हात्तीको आक्रमणबाट चितवनका एक जनाको मृत्यु भएको छ । गोविन्दे नामको जङ्गली हात्तीले आक्रमण गर्दा पूर्वी चितवनको खैरहनी वडा ९ घर भएका ३५ वर्षीय सुरेश महतोको मृत्यु भएको हो ।",
      "longContent": "शालिग्राम नेपाल चितवन, फागुन २४ गते । जङ्गली हात्तीको आक्रमणबाट चितवनका एक जनाको मृत्यु भएको छ । गोविन्दे नामको जङ्गली हात्तीले आक्रमण गर्दा पूर्वी चितवनको खैरहनी वडा ९ घर भएका ३५ वर्षीय सुरेश महतोको मृत्यु भएको हो । सौराहाको खेतमा तरकारी टिप्दै गरेको अबस्थामा बाघमारा वनबाट बस्ती प्रवेश गरेको हात्तीले महतोलाई आक्रमण गरेको जिल्ला प्रहरी कार्यालय चितवनले जानकारी दिएको छ । महतोको घटनास्थलमै ज्यान गएको हो । घटना शुक्रबार साँझ भएको र मृतकको शब शनिबार दिउँसो भेटिएको हो ।",
      "link": "https://gorkhapatraonline.com/news/146307",
      "image": "https://gorkhapatraonline.com/storage/media/258125/conversions/Child-Death-original-thumb.jpg"
    },
    {
      "slug": "146306",
      "title": "थारु पत्रकार संघको अध्यक्षमा सन्तकुमार चयन",
      "timestamp": 1741392000000,
      "source": "gp",
      "content": "थारु पत्रकार संघ नेपालको केन्द्रीय अध्यक्षमा सन्तकुमार चौधरी निर्विरोध निर्वाचित हुनुभएको छ । संघको शनिवार काठमाडौंमा भएको छेठौं राष्ट्रिय महाधिवेशनबाट चौधरी अध्यक्षमा निर्विरोध निर्वाचि हुनुभएको हो । यसअघि उहाँ संघको वरिष्ठ उपाध्यक्ष हुनुहुन्थ्यो ।",
      "longContent": "सन्तोष दहितदाङ, फागुन २४ गते । थारु पत्रकार संघ नेपालको केन्द्रीय अध्यक्षमा सन्तकुमार चौधरी निर्विरोध निर्वाचित हुनुभएको छ । संघको शनिवार काठमाडौंमा भएको छेठौं राष्ट्रिय महाधिवेशनबाट चौधरी अध्यक्षमा निर्विरोध निर्वाचि हुनुभएको हो । यसअघि उहाँ संघको वरिष्ठ उपाध्यक्ष हुनुहुन्थ्यो ।यसैगरी संघको उपाध्यक्षमा जनकराज चौधरी, सवि चौधरी र महिला उपाध्यक्षमा दिप्तीशिखा चौधरी निर्विरोध निर्वाचित भएको निर्वाचन समितिका संयोजक श्रवण चौधरीले बताउनुभयो । त्यस्तै, संघको महासचिवमा हेमन्त चौधरी, सचिवमा सरला चौधरी र कोषाध्यक्षमा कारी महतो निर्वाचित हुनुभएको छ ।यसैगरी संघको सदस्यमा मिनादेवि विश्वास र सम्भुप्रसाद चौधरी निर्वाचित भएको निर्वाचन समितिका सदस्य मदन चौधरीले जानकारी दिनुभयो । थप सदस्य कार्यसमितिको वैठक बसेर मनोनित गर्ने नवनिर्वाचित अध्यक्ष चौधरीले बताउनुभयो । संघलाई चलायमान र त्रियाशील बनाउन विविध कार्यक्रम गर्ने, संघको पहिलो बैठकबाट आगामी कार्ययोजना बनाएर अगाडि बढ्ने उहाँको प्रतिवद्धता छ । अध्यक्षमा निर्वाचित भएपछि धन्यवाद दिंदै नवनिर्वाचित अध्यक्ष चौधरीले संघको कामलाई चुस्त बनाएर अगाडि बढ्ने प्रतिवद्धता व्यक्त गर्नुभयो । आज विहान संघको छैठौं महाधिवेशनको उदघाटन यु्वा तथा खेलकुदमन्त्री तेजुलाल चौधरीले गर्नुभएको थियो । उदघाटनसत्रमा थारु आयोगका सदस्य सुबोधसिंह चौधरी, थारु कल्याणकारिणीसभाका अध्यक्ष प्रेमीलाल चौधरी, नेपाल आदिबासी जनजाति पत्रकार महासंघ (फोनिज) का अध्यक्ष गजुृरधन राई, वरिष्ठ उपाध्यक्ष लक्की चौधरीले शुभकामना मन्तव्य राख्नुभएको थियो । त्यस्तै, श्रमजीवि पत्रकार संघका अध्यक्ष जन्मदेव जैशी, फोनिज काठमाडौंका अध्यक्ष भीम लामा, थारु नेताहरु कानुनलाल चौधरी, चन्द्रप्रसाद चौधरी, जातीय पत्रकार संघका अध्यक्षहरुले महाधिवेशन सफलताको शुभकामना व्यक्त गर्नुभएको थियो ।",
      "link": "https://gorkhapatraonline.com/news/146306",
      "image": "https://gorkhapatraonline.com/storage/media/258122/conversions/santakumar-original-thumb.jpg"
    },
    {
      "slug": "146286",
      "title": "फोटो खिचेरै मासिक ३० हजार आम्दानी",
      "timestamp": 1741392000000,
      "source": "gp",
      "content": "कोहलपुर नगरपालिका वडा नम्बर ११ स्थित न्यू रोड सडक। सडकको बिचभागमा ग्रिनबेल्ट। ग्रिनबेल्ट भरी अशाेक लगायतका लहरै हरिया रुखहरू। हरेक दिन बिहान १० बज्ने वित्तिकै २० देखि २७ वर्ष उमेर समूहका चार पाँच जना युवाहरुको एक हुल आइपुग्छ न्यू रोडमा।",
      "longContent": "गजेन्द्र गुरुङखजुरा, फागुन २२ गते। कोहलपुर नगरपालिका वडा नम्बर ११ स्थित न्यू रोड सडक। सडकको बिचभागमा ग्रिनबेल्ट। ग्रिनबेल्ट भरी अशाेक लगायतका लहरै हरिया रुखहरू। हरेक दिन बिहान १० बज्ने बित्तिकै २० देखि २७ वर्ष उमेर समूहका चार पाँच जना युवाहरूको एक हुल आइपुग्छ न्युरोडमा। हरेकका हातमा एउटा एउटा क्यामेरा। पहिलो पटक देख्ने व्यक्तिले सोच्ने गर्छ कि आज यहाँ केही कार्यक्रमको सुटिङ हुँदै होला। यसरी हातमा क्यामेरा बोकेर हरेक दिन बिहान १० बजे न्युरोड पुग्ने हुलमा छन् कालिकोट घर भइ हाल कोहलपुर १ कौशिलानगर बस्ने २७ वर्षीय जीवन शाही, बाँसगढी नगरपालिका २ बर्दियाका २२ वर्षीय यामबहादुर खत्री, रुकुम घर भइ कोहलपुर २ सालबुट्टा बस्ने २० वर्षीय प्रवेश चन्द, कालिकोट घर भइ कोहलपुर ३ मदनचोक बस्ने २२ वर्षीय जीवन सञ्ज्याल र रुकुम घर भइ कोहलपुर बस्दै आएका २१ वर्षीय मदन शर्मा।“मैले फोटोग्राफी सिकेँ, काठमाडौँ लगायत बाहिरी ठुला सहरहरूमा त्यहाँका पर्यटकीय र सुन्दर स्थलहरूमा हामी जस्तै व्यक्तिले क्यामेराले फोटो भिडिओ खिचेर आम्दानी गरेको देखेँ, ठुलो लगानी पनि नचाहिने, म कोहलपुर आइसकेपछि यहाँको लोकेसनले मेरो मन छोयो, उत्कृष्ट लोकेसन लाग्यो।” जीवन शाहीले भन्नुभयो, “त्यसपछि आजभन्दा लगभग ९÷१० महिना अघि यो ठाउँमा क्यामेरा बोकेर आएँ, सुरुसुरुमा लाज पनि लाग्यो, सुरुका दिनमा दैनिक ५०÷६० रुपियाँ आउँथ्यो, तर पनि काम गर्दै गएँ, अहिले दैनिक एक हजार देखि बाह्र सय रुपियाँ आम्दानी भइरहेको छ।”“म यहाँ आएर जोडिएको २ हप्तामात्र भयो, सुरुमा जीवन दाइले एक्लै सुरु गर्नुभएको रहेछ, पछि फोटोग्राफीकै माध्यमबाट जोडिँदै जाँदा अहिले हामी पाँच जना पुगेका छौँ, बिहान १०÷११ बजेतिर हामी यहाँ पुग्छौँ, त्यसपछि दिनभर यो ठाउँमा भिडभाड हुन्छ, साँझ ६ बजेसम्म यहाँ फोटो खिच्छौँ, अत्यन्तै सुन्दर र हरियाली ठाउँ छ।” अर्का युवा यामबहादुर खत्रीले भन्नुभयो, “अहिले कतै जागिरका लागि धाउनु परेको छैन, आफ्नो र परिवारको खर्च यहीँबाट जुटाइरहेका छौँ।”अर्का युवा प्रवेश चन्दले भन्नुभयो, “हामीले यहाँ रुपियाँ पैसा मात्र नकमाएर यो ठाउँको प्रवर्धन पनि गरिरहेका छौँ, यो ठाउँलाई जताततै चिनाउने काम गरेका छौँ, यो ठाउँ फोटोग्राफीका लागि उचित स्थान छ, सुट गर्ने राम्रो ठाउँ छ, मानिसहरूको पनि ओहोरदोहोर र भिडभाड हुने गर्दछ, नगरपालिकाले यो ठाउँमा बस्नका लागि बेञ्च र फोहोर फाल्नका लागि डस्टिवन राखिदिए अत्यन्तै राम्रो हुनेथियो।”हाललाई यसरी काम गरे पनि भविष्यमा गएर वाइल्ड लाइफसम्म गर्ने आफ्नो धोको भएको सुनाउनुहुन्छ जीवन सञ्ज्याल। “अहिले यहाँ काम गरे पनि भविष्यमा वाइल्ड लाइससम्म काम गर्ने धोको छ, राम्रो फोटो स्टुडियो राखेर व्यावसायिक रूपमा यो कामलाई अगाडि बढाउने इच्छा छ।” उहाँले भन्नुभयो, “सोच्ने मानिसले त काम नपाएर पार्कपार्कमा क्यामेरा बोकेर हल्लिएका छन् भन्छन् पनि होला, तर फोटोग्राफीको सुरुवात नै स्टिल फोटोबाट सुरुवात भएको हो, हामी काम गरेर खाने मान्छेलाई अरूले के सोच्छ त्यो तर्फ ध्यान दिँदैनौ।”फोटो खिच्ने मात्रै नभएर टिकटक बनाउने र भिडिओ खिच्ने विभिन्न उमेर समूहका मान्छेहरू आउने गरेको बताउनुहुन्छ अर्का युवा मदन शर्मा। उहाँहरू सबैले भविष्यमा गएर वाइल्ड लाइफसम्मको काम गर्ने इच्छा रहेको बताउनुभयो। बिहे, ब्रतबन्ध, पूजाआजा लगायतका काममा फोटो खिच्न र भिडिओ बनाउन माग आएपछि जाने समेत गरेको उहाँहरूको भनाइ छ।",
      "link": "https://gorkhapatraonline.com/news/146286",
      "image": "https://gorkhapatraonline.com/storage/media/258096/conversions/photo-graphy-1-(1)-original-thumb.jpg"
    },
    {
      "slug": "146265",
      "title": "‘व्यावसायिक योजना नबनाई काम गर्दा सहकारी धरासायी बन्दै’",
      "timestamp": 1741392000000,
      "source": "gp",
      "content": "सुनसरीको वराहक्षेत्र नगरपालिकामा बजेट र राणनीतिक योजना तर्जुमा प्रयोगात्मक तालिम सुरु गरिएको छ । नगर क्षेत्रमा रहेका सहकारी संस्थाहरूका लागि बजेट र राणनीतिक योजना तर्जुमा गर्न सहज बनाउने उद्देश्यले तीन दिने प्रयोगात्मक तालिम सुरु गरिएको हो ।",
      "longContent": "बाबुराम कार्की वराहक्षेत्र, फागुन २४ गते । सुनसरीको वराहक्षेत्र नगरपालिकामा बजेट र राणनीतिक योजना तर्जुमा प्रयोगात्मक तालिम सुरु गरिएको छ । नगर क्षेत्रमा रहेका सहकारी संस्थाहरूका लागि बजेट र राणनीतिक योजना तर्जुमा गर्न सहज बनाउने उद्देश्यले तीन दिने प्रयोगात्मक तालिम सुरु गरिएको हो । वराहक्षेत्र नगरपालिका क्षेत्रभित्र रहेका २२ वटा सहकारी संस्थाहरूलाई संस्थाको बजेट र राणनीतिक योजना तर्जुमा गर्न सञ्चालकहरूलाई प्रयोगात्मक तालिमको आयोजना गरिएको नगर आर्थिक विकास शाखा प्रमुख मातृकाप्रसाद तिवारीले बताउनुभयो ।आर्थिक शाखामार्फत सहकारीका सञ्चालकहरूलाई व्यवसायिक योजना बनाउन प्रयोगात्मक रुपमै सहजीकरणर गरिएको शाखा प्रमुख तिवारीले बताउनुभयो । उहाँका अनुसार तीन वर्षे वा पञ्चवर्षे व्यावसायिक योजना बनाएर सहकारीहरुले योजना अनुसार काम गर्न सके सदस्यहरूको आर्थिक, सामाजिक, सांस्कृतिक रूपान्तरणमा सहयोग पुर्‍याउने उद्देश्यले योजना तर्जुमा गर्न तालिम सञ्चालन गरिएको हो । व्यवसायिक योजना सहकारीहरुले नबनाई काम गर्दा संस्थाहरू आर्थिक रूपमा धरासायी बन्दै गएको अवस्थामा योजना तर्जुमा गरेर काम गर्दा सहज हुने बताइएको छ । सहकारीहरूले आर्थिक विकासको चक्रअनुसार काम गर्न नसक्दा संस्थाको पूँजी, संस्थाको पेसा व्यवसाय, लगानी, सदस्यको उत्पादन, बजारीकरण र आम्दानी कम हुने गरेको छ ।“सहकारी संस्थाले व्यावसायिक योजना बनाउदा संस्थाको परिचय, कार्यक्षेत्र, परिकल्पना, ध्येय, लक्ष्य, उद्देश्य लगायतका बुँदाहरूलाई समेटेर कार्य योजना बनाउनु पर्ने भए पनि सबै बुँदाहरूलाई नसमेट्दा सहकारीको उद्देश्य र लक्ष्यमा पुग्न सकेका छैनन्” सहजकर्ता सुमन पौडेलले भन्नुभयो । प्रत्येक सहकारी संस्थाले आफ्ना सदस्यहरुको आर्थिक, सामाजिक र सांस्कृतिक हैसियतमाथि उठाउन सदस्यहरुको विवरण राखेर काम गर्दा सदस्यहरु कति सक्षम भए भन्ने थाहा हुने उहाँले बताउनुभयो । वराहक्षेत्र नगरमा २७ वटा कृषि सहकारी, चार वटा दुग्ध सहकारी, ६ वटा बहुउद्देश्य सहकारी, सानाकिसान सहकारी तीन वटा र अन्य चार वटा गरी ७२ वटा सहकारी संस्थामा ३८ हजारभन्दा बढी सदस्य आबद्ध रहेका छन् । केही सहकारीबाहेक सबै सहकारी सबल रहेको नगर आर्थिक विकास शाखाले जनाएको छ । सहकारीमा आबद्ध भएर नगर क्षेत्रमा तीन हजारभन्दा बढी कृषकहरू दूध उत्पादनसँग प्रत्यक्ष जोडिएर किसानहरूले पशुपालन गर्दै आएका छन् ।  सुनसरी जिल्लाकै पुराना सहकारीकर्मी हुमरजंग बस्नेतले भन्नुभयो “सहकारीको सिद्धान्त, मूल्य र मान्यताका आधारमा सहकारी चलाउनु पर्छ तर, धेरै सहकारीहरू त्यसरी नचल्दा डुबेका र बन्द भएका छन् ।”  सकहारी संस्थाको उद्देश्य संस्थामा आबद्ध सदस्यहरुको आर्थिक उत्थान गरी सामाजिक न्याय र समानता दिलाउनु नै सहकारीको प्रमुख उद्देश्य हुनु पर्ने उहाँ बताउनुहुन्छ । नगर क्षेत्रमा रहेका सबै सहकारीका सदस्यहरूमा सहकारी शिक्षा नहुँदा सहकारीमा आबद्ध सदस्यहरूलाई आफ्नो हक अधिकार समेत थाहा नहुने गरेको देखिन्छ । सबै सहकारी संस्थाले आफ्ना सदस्यहरूलाई सहकारी के हो भनेरै नबुझाउदा सञ्चालकहरूको मात्रै सहकारी हो भन्ने बुझाई बढेर गएको वराहक्षेत्र नगर आर्थिक विकास शाखा प्रमुख मातृका तिवारी बताउनु हुन्छ ।",
      "link": "https://gorkhapatraonline.com/news/146265",
      "image": "https://gorkhapatraonline.com/storage/media/258044/conversions/sahakari-original-thumb.jpg"
    },
    {
      "slug": "146258",
      "title": "दुई प्रदेश जोड्दै क्रिकेट रङ्गशाला",
      "timestamp": 1741392000000,
      "source": "gp",
      "content": "गुल्मीका विनोद कुँवरको झण्डै ६० करोड एकल लगानीमा रूपन्देहीको तिलोत्तमा नगरपालिकामा निर्माण भइरहेको एक्स्ट्रा टेक ओभल र भरतपुर महानगरपालिकाले स्वामित्व लिएर निर्माण गरिरहेको गौतम बुद्ध अन्तराष्ट्रिय क्रिकेट रङ्गशाला सँगै उद्घाटन गर्ने गरी निर्माण कार्य अघि बढाइने भएको छ।",
      "longContent": "बोमलाल गिरीचितवन, फागुन २४ गते । गुल्मीका विनोद कुँवरको झण्डै ६० करोड एकल लगानीमा रूपन्देहीको तिलोत्तमा नगरपालिकामा निर्माण भइरहेको एक्स्ट्रा टेक ओभल र भरतपुर महानगरपालिकाले स्वामित्व लिएर निर्माण गरिरहेको गौतम बुद्ध अन्तराष्ट्रिय क्रिकेट रङ्गशाला सँगै उद्घाटन गर्ने गरी निर्माण कार्य अघि बढाइने भएको छ। इन्जिनियरहरूसहित एक्स्ट्रा टेकको टोलीले गौतमबुद्ध रङ्गशालाको अवलोकन गरेपछि महानगर प्रमुख रेनु दाहाल र एक्स्ट्रा टेकका प्रवन्ध निर्देशक विनोद कुँवरबिच दुबै रङ्गशालासँगै उद्घाटन गर्ने गरी निर्माण कार्यलाई तिब्रता दिने समझदारी भएको हो । छिट्टै महानगर प्रमुखसहितको टोलीले एक्स्ट्रा टेक ओभलको पनि भ्रमण गर्ने भएको छ । यसरी हेर्दा यी दुई क्रिकेट रङ्गशाला लुम्बिनी प्रदेश र बागमती प्रदेशलाई जोडन सफल भएका छन् । दुबै रङ्गशाला निर्माणको काम सकिन अब २० देखि २२ महिना बाँकी छ । धुर्मुस सुन्तली फाउन्डेसनले निर्माणको जग बसालेर अलपत्र परेको अवस्थामा गौतमबुद्ध क्रिकेट रङ्गशालालाई महानगरले स्वामित्व लिएर निर्माण गरिरहेको छ । गत असारदेखि हिमालयन कालिन्चोक बिबिआर जेभीले ७८ करोड रूपियाँमा ठेक्का लिएको थियो । जसको अवधि सकिन अब २२ महिना बाँकी रहेको महानगरका सिनियर डिभिजन इन्जिनियर सन्तोष आचार्यले जानकारी दिनुभयो । ‘‘हामीले पनि अबको २० देखि २२ महिनाभित्रमा अन्तिम फिनिसिङ गर्ने तयारी गरिरहेका छौं, यताको पनि त्यही अवधिमा सकिने भएकाले एकैचोटी उद्घाटन गर्ने गरी तयारी गरौं, यसले क्रिकेट प्रेमी र खेलाडीलाई नयाँ उत्साह थप्छ,’’ प्रवन्ध निर्देशक कुँवरको प्रस्ताव थियो । जवाफमा महानगर प्रमुख दाहालले पनि सँगै उद्घाटन गर्ने प्रस्तावलाई समर्थन गर्नुभयो । ‘‘दुबै रङ्गशाला एकै पटक उद्घाटन गरौं भन्ने विनोद जिको प्रस्ताव मञ्जुर छ, उहाँको प्रस्तावलाई सम्मान र समर्थन गर्छौं र हामी पनि त्यही समयमा सम्पन्न गर्ने गरी कामलाई तिब्रता दिन्छौं,’’ महानगर प्रमुख दाहालले भन्नुभयो । महानगरका सिनियर डिभिजन इन्जिनियर आचार्यका अनुसार गौतमबुद्ध रङ्गशाला निर्माणको काम चरणबद्ध रूपमा भइरहेको छ । हाल प्रथम चरणको रूपमा १५ हजार दर्शक अट्ने प्यारापिट निर्माणको काम तीब्रताका साथ भइरहेको उहाँले बताउनुभयो । ७८ करोड रूपियाँमा ठेक्का दिइएको रङ्गशाला निर्माणका लागि बजेट अभाव नभएको महानगर प्रमुख दाहालले बताउनुभयो ।सङ्घीय सरकारबाट २५ करोड, बागमती प्रदेश सरकारबाट १० करोड र महानगरपालिकाबाट ५ गरी ४० करोड रुपियाँ महानगरको खातामा जम्मा भइसकेकाले बजेटका कारण रङ्गशाला निर्माणमा समस्या नहुने उहाँको भनाइ छ । ‘‘अहिलेलाई रकम जम्मा भइसकेकाले बजेट अभाव हुँदैन, प्रदेश सरकारले पनि बजेट सुनिश्चितता गरेको छ, तर सङ्घीय सरकारको पनि जिम्मेवारीको विषय भएकाले उसलाई पनि आगामी आर्थिक वर्षमा रकम थप्न झकझकाउनु पर्छ,’’ महानगर प्रमुख दाहालले भन्नुभयो । महानगरले ३० महिनामा सम्पन्न गर्ने गरी असारमा नयाँ ठेक्का लगाएको गौतमबुद्ध रङ्गशाला निर्माणको काम ८ महिनामा झण्डै २० प्रतिशत सम्पन्न भएकाले लक्ष्यभन्दा छिटो काम सम्पन्न हुनेमा महानगर आशावादी छ । प्यारापिटलाई महत्त्व दिएकाले मैदानमा देखिने गरी धेरै काम नभएको भए पनि पिच निर्माण र दुबो रोप्ने काम गर्ने बित्तिकै भौतिक प्रगती धेरै देखिने सिनियर डिभिजन इन्जिनियर आचार्यको भनाइ छ । एक हप्ता भित्रै मैदानको काम सुरु गर्ने गरी बङ्गलादेशबाट क्युरेटर मगाइएको उहाँले जानकारी दिनुभयो । यो कुरामा एक्स्ट्रा टेक पनि विश्वत देखिएको छ । ‘‘हामीले पहिले भौतिक पूर्वाधारभन्दा आइसिसीको मापदण्ड तिर ध्यान दियौं, त्यसैले हाम्रो प्रगती धेरै देखिएको जस्तो लागेको हो, प्रवन्ध निर्देशक कुँवरले भन्नुभयो, ‘‘पिच निर्माण र दुबो रोप्ने बित्तिकै यहाँको प्रगती धेरै देखिन्छ,  हाम्रोभन्दा यहाँको काम छिटो हुन सक्छ ।मैदानलाई प्राथमिकता दिएको एक्स्ट्रा टेकले खेल खेल्न लायक बनाइसकेको छ । जहाँ प्रधानमन्त्री कप क्रिकेट हुँदैछ । अन्य भौतिक पूर्वाधार तर्फ भने यो वर्ष पाँच हजार दर्शक अटाउने र अर्को वर्ष १० हजार हटाउने गरी क्रमैसँग १५ हजार दर्शक क्षमताको प्यारापिट निर्माण गरिने कुँवरले बताउनुभयो । महानगरले बनाउने भएकाले भरतपुरको रङ्गशालामा फ्लड लाइट राख्ने लगायत काम गर्न सजिलो हुने कुँवरको बुझाई छ । दुबै रङ्गशाला भौगोलिक हिसाबले पनि नजिक छन् । वातावरण समान छ । नारायणघाट–बुटबल सडक निर्माणको काम सम्पन्न हुने बित्तिकै दुई घण्टामा सहजै आवतजावत गर्न सकिन्छ भने भरतपुर–भैरहवा सिधा उडान गर्न पनि सकिने भएकाले लिगहरू सञ्चालन गर्न सजिलो हुने र भविष्यमा अन्तर्राष्ट्रिय प्रतियोगिताहरू खेलाउन सकिनेमा महानगर प्रमुख दाहाल र एक्स्ट्रा टेकका निर्देशक कुँवरको बुझाई छ । एक्स्ट्रा टेकको पिचका लागि रातो माटो प्रयोग गरिएको छ भने गौतम बुद्धमा कालो माटो प्रयोग गरिने भएको छ । कालो माटोको पिचलाई उत्कृष्ट मानिने जिल्ला क्रिकेट सङ्घ चितवनका अध्यक्ष सुदिप पियाले बताउनुभयो । साढे पाँच बिघा क्षेत्रफलमा बनेको एक्स्ट्रा टेकको मैदानको परिधि ८० मिटरको रहेको छ भने २२ बिघा क्षेत्रफल ओगटेको गौतमबुद्धको परिधि ७५ मिटर रहेको छ । अध्यक्ष पियाका अनुसार ६५ मिटर माथि परिधिको मैदान अन्तर्राष्ट्रिय मान्यता प्राप्त हुन्छ । कम्तिमा यस्तै पाँच वटा रङ्गशाला निर्माण भएमा एक दिवसीय मान्यता सधै कायम गर्न र टेस्ट राष्ट्रको मान्यता पाउन सहज हुने भएकाले मैदान निर्माण र स्तरोन्नती गर्न सरकारले पनि ध्यान दिनुपर्ने उहाँहरूको भनाइ छ । ‘‘दुबै मैदान एकले अर्कोलाई सहयोग गर्दै जाने हो भने क्रिकेटको विकास हुन्छ । त्यो भनेको देशको विकास हो,’’ प्रमुख दाहाल र कुँवरले थप्नुभयो ।",
      "link": "https://gorkhapatraonline.com/news/146258",
      "image": "https://gorkhapatraonline.com/storage/media/258024/conversions/gautam-buddha-cricket-stadium-original-thumb.jpg"
    },
    {
      "slug": "146257",
      "title": "कसरी बनाइन्छ देशको बजेट",
      "timestamp": 1741392000000,
      "source": "gp",
      "content": "यतिबेला सरकार आगामी आर्थिक वर्ष २०८२/८३ को बजेट निर्माणमा व्यस्त भएको छ भने संवैधानिक व्यवस्थाअनुसार जेठ १५ मा नयाँ बजेट ल्याउनका लागि उपप्रधान एवम् अर्थमन्त्री विष्णुप्रसाद पौडेलले मन्त्रालय छलफल थालिसक्नुभएको छ ।",
      "longContent": "काठमाडौँ, फागुन २४ गते । यतिबेला सरकार आगामी आर्थिक वर्ष २०८२/८३ को बजेट निर्माणमा व्यस्त भएको छ भने संवैधानिक व्यवस्थाअनुसार जेठ १५ मा नयाँ बजेट ल्याउनका लागि उपप्रधान एवम् अर्थमन्त्री विष्णुप्रसाद पौडेलले मन्त्रालय छलफल थालिसक्नुभएको छ । मन्त्रालय गत छलफलपछि अबको केही दिनमै संसदमा प्रि–बजेट छलफल चल्नेछ । सबैको चासो नयाँ बजेटमा भइरहँदा आखिर बजेट भनेको केहो, कसरी बनाइन्छ र यो किन ल्याइन्छ ? यसबारे आम नागरिकले बुझ्न जरुरी छ । सामान्यतया बजेट भनेको आय र व्ययको लिखित दस्तावेज हो । यसले आम्दानी कति गर्ने र खर्च कति गर्ने भन्ने निर्क्याैल गर्छ । बजेट आफैँमा एउटा चक्र पनि हो । बजेटको लक्ष्य तथा उद्देश्यहरू निर्धारण गरेर, पुराना सूचनाहरू विश्लेषण गरेर बजेटको तयारी सुरु हुन्छ । बजेट निर्माणको काम मङ्सिरबाट नै सुरु हुने गरेको छ । सरकारले बजेट निर्माण थाल्दा तल्लो तहबाट योजना तथा कार्यक्रमहरू माग्छ । खासगरी जिल्लादेखि नै सरकारी संयन्त्रहरूले योजनाहरू पठाउछन् । ती योजना विभाग हुँदै मन्त्रालयमा प्राप्त भएपछि नयाँ योजनाहरूलाई प्राजेक्ट बैँकमा दर्ता गरिन्छ । प्रोजेक्ट बैँकमा दर्ता भएका योजनालाई प्राथमिकताका आधारमा बजेटमा समावेश गरिन्छ । बजेटमा समावेश आयोजना तथा कार्यक्रमहरुलाई पि–१, पि–२, पि–३ मा वर्गीकरण गरिन्छ र प्राथमिकताका आधारमा बजेट विनियोजन गरिएको हुन्छ । अर्थ मन्त्रालयका सहसचिव श्यामप्रसाद भण्डारीका अनुसार यसले पहुँचका आधारमा सिधै बजेटमा साना तथा खुद्रे योजना तथा कार्यक्रम पार्ने पुरानो प्रवृत्तिलाई केही निरुत्साहित गरेको छ । खासगरी पहिले, नयाँ बजेट सरकारले ल्याउन थाल्दा आफ्ना खुद्रे योजना तथा कार्यक्रममा बजेट पार्न उच्चपदस्थ व्यक्ति, सांसदहरुको हानथापै अलि बढि नै हुने गथ्यो । अहिले त्यो केही निरुत्साहित भएको छ । सङ्घीयता नेपालमा आएपछि जेठ १५ मा सङ्घीय सरकारले बजेट ल्याएपछि प्रदेश सरकारले र प्रदेश सरकारले ल्याएपछि स्थानीय सरकारले बजेट ल्याउने गरेका छन् । बजेट निर्माण गर्दै गर्दा जनताका मौलिक हकलाई पनि प्राथमिकतामा राख्नुपर्छ । सङ्घीय गणतन्त्र नेपालको संविधानमा ३२ वटा मौलिक हक तथा अधिकारहरू रहेको छन् । ती अधिकारलाई सुनिश्चित गर्दै देश विकास गर्ने, उद्योग धन्दा फस्टाउने, स्वदेशमा नै रोजगारी निर्माण गर्ने खालको बजेट आवश्यक ठानिन्छ । बजेट निर्माण गर्दा अर्थ मन्त्रालय, राष्ट्रिय योजना आयोग, सम्बन्धित मन्त्रालयहरूको सहभागिता रहने गर्दछ । बजेट निर्माण गर्दैगर्दा आर्थिक कार्यविधि ऐन, आर्थिक नियमावली, स्थानिय तहको सवालमा आर्थिक कार्यविधी सम्बन्धि नियमावली रहेका छन् । बजेट निर्माण गर्दा विभिन्न विधि प्रक्रिया भने पूरा गर्नैपर्ने हुन्छ । अर्थ मन्त्रालयले बनाउने भन्दैमा मन्त्रीले सिधै सङ्घीय संसदमा पेस गर्ने चाहीँ होइन । बजेट निर्माणदेखि संसदमा पेस हुने अवधिसम्मको आफ्नो छुट्टै विधि र प्रक्रिया हुन्छ, त्यसअनुसार अघि बढ्नुपर्ने हुन्छ । राष्ट्रिय योजना आयोगले सरकारलाई फागुन ७ भित्रमा सिलिङ दिएको हुन्छ । त्यही सिलिङमा रहेर बजेट निर्माणको तयारी थालिन्छ । योजना आयोगले विभिन्न योजनाको विषयमा मन्त्रालयहरूलाई जानकारी गराउने, कुन आयोजनालाई कसरी, कति स्थान दिने भन्ने योजना समेत पेस गर्छ । बजेट निर्माण गर्दा सङ्कलन तर्जुमा फारम सङ्कलन, टेबुलेसन तथा अध्ययन, बजेटको नीतिगत र कार्यक्रम माथिको राष्ट्रिय योजना आयोगका अधिकारीहरूसँग छलफल, मन्त्रालयमा बजेटका लागि आय तथा खर्चका विषयमा छलफलसँगै आर्थिक सर्वेक्षणको तयारी हुने गर्दछ । यस्तै बजेटका लागि वैदेशिक प्राविधिक सहायता, बजेट सुझाव सङ्कलन पनि हुने गर्दछ । सरोकारवाला निकायले विभिन्न माध्यमबाट सुझाव दिने काम गर्दछन् । बजेट आउनु अघि सरकारले बजेटका प्राथमिकता र सिद्धान्त संसदमा पेस गरिसकेको हुन्छ, अहिले त्यही प्रक्रिया अनुसार बजेट अधिवेशन चलिरहेको छ र यो अन्तिम चरणमा छ । संसदमा सांसदहरूले बजेटमा दिने सुझाव अर्थमन्त्रीले नयाँ बजेटमा समेट्नुपर्ने हुन्छ ।प्राथमिकता र सिद्धान्तमाथिको छलफल सकिएपछि सरकारले नयाँ आवका लागि ल्याउने नीति तथा कार्यक्रम संसदमा ल्याउनुपर्ने हुन्छ, त्यस्तो कार्यक्रम राष्ट्रपतिले संसदमा प्रस्तुत गर्ने प्रचलन नेपालमा चल्दै आएको छ । त्यसपछि संसदमा पूर्वबजेट प्रस्तुतीको तयारी गरिन्छ । र मन्त्रालयको लक्ष्य तथा प्रगति विवरणको अन्तिम मस्यौदा तयार पारिन्छ सँगै विभिन्न संस्थानको प्रगति विवरणको अन्तिम मस्यौदा तयार पारिन्छ ।राजस्व परामर्श समितिको प्रतिवेदन अध्ययन गरिन्छ भने वैदेशिक सहायता संलग्न आयोजनाको अध्ययन गरिन्छ । अर्थ मन्त्रालयले आर्थिक सर्वेक्षण तयार पार्ने काम गर्छ । व्यय अनुमान र शीर्षकगत खर्च अनुमानको मस्यौदा पनि तयारी पारिन्छ । यसैगरी व्यय अनुमानको प्रारम्भिक मस्यौदा तयारी, त्रिवर्षीय खर्चको आँकलन गरिन्छ । अर्थ मन्त्रालयले आर्थिक विधेयकहरूको अनुसूचीको मस्यौदा तयार पार्नुका साथै वैदेशिक सहायता संलग्न आयोजनाहरूको स्रोत पुस्तिका तयार पर्ने, बजेट वक्ताव्यको प्रारम्भिक मस्यौदा तयार पार्ने, संस्थानको प्रगति विवरण सार्वजनिक गर्ने, आर्थिक सर्वेक्षण सार्वजनिक गर्ने काम गरिन्छ । विनियोजन विधेयक, राष्ट्र ऋण उठाउने विधेयक, ऋण तथा जमानत विधेयक, आर्थिक विधेयक र पेस्की खर्च विधेयक पनि यही समयमा तयार गरिन्छ । राजस्व अनुमान, कार्यक्रम तय गरेर अर्थमन्त्रालयले प्रधानमन्त्री तथा मन्त्रिपरिषद् कार्यालय र राष्ट्रपतिलाई बजेटको बारेमा जानकारी गराएपछि बजेटले अन्तिम रूप पाउन थाल्छ । बजेट बनेपछि अर्थमन्त्रीले उक्त बजेटको विषयमा राष्ट्रिय योजना आयोग र मन्त्रिपरिषदबाट पनि ब्रिफिङ गर्नुपर्छ । मन्त्रिपरिषदबाट अनुमोदन भएपछि राष्ट्रपतिलाई नयाँ बजेटबारे जानकारी गराइन्छ र सङ्घीय संसदमा जेठ १५ गते बजेट वक्तव्य प्रस्तुत गरिन्छ । उक्त बजेट संसदमा छलफलमा आउछ र संसदबाट बहुमतले पारित गर्ने प्रचलन नेपालमा छ । बजेट पारित नभए त्यो कार्यान्वयनमा जान सक्दैन भने पास भएमा अर्को महिनाको साउन १ गतेबाट कार्यान्वयनमा आउँछ । नेपालमा नयाँ संविधान आउनु अघि असार ३० मा बजेट ल्याउने प्रचलन थियो । अन्तरिम संविधान खारेज भएर नयाँ संविधान संविधानसभाबाट जारी भएसँगै समयमै बजेट खर्च गर्नेगरी १५ जेठमा बजेट ल्याउने प्रचलन सुरु थियो । नयाँ बजेटको सन्दर्भमा अर्थमन्त्रालय योजना महाशाखा प्रमुख श्यामप्रसाद भण्डारीसँग न्यूज एजेन्सी नेपालले गरेको संक्षिप्त कुराकानी‘बजेट एउटा राजनीतिक दस्ताबेज हो’आगामी आर्थिक वर्षको बजेटको तयारी कसरी हुँदैछ ?– पछिल्लो समय आर्थिक कार्यविधि तथा वित्तीय उत्तरदायित्व ऐन, २०७६ अध्यादेशमार्फत संशोधन भएर आएको छ । त्यसले बजेटको कार्यतालिकामा समेत संशोधन गरेको छ । त्यसअन्तर्गत फागुन ७ गते भित्रै राष्ट्रिय योजना आयोगका उपाध्यक्षको संयोजकत्वमा हुने स्रोत अनुमान समितिले १९ खर्ब हाराहारीको आगामी वर्ष २०८२/८३ का लागि स्रोत अनुमान गरेर अर्थ मन्त्रालयलाई सिलिङ बुझाएको छ । अर्थ मन्त्रालयले फागुन १५ गते भित्रै विषयगत मन्त्रालयहरूलाई सिलिङ र आठ बुँदे बजेट तर्जुमा सम्बन्धी मार्गदशन उपलब्ध गराइसकेको छ । फागुन २१ देखि उपप्रधान तथा अर्थमन्त्रीको नेतृत्वमा भौतिक पूर्वाधार तथा यातायात मन्त्रालय, शहरी विकास मन्त्रालय, ऊर्जा जलस्रोत तथा सिँचाइ मन्त्रालय, स्वास्थ्य तथा जनसङ्ख्या मन्त्रालयका मन्त्रीसहितसँग मन्त्रालयका अधिकारीहरूसँग छलफल गर्नुभएको छ ।आम सर्वसाधारणले बजेटलाई कसरी बुझ्ने ?बजेट भनेको आगामी आर्थिक वर्षका लागि आय र व्यायको अनुमान हो । राजस्व र चालु, पुँजीगत, वित्तीय व्यवस्थामा हुने खर्चको अनुमान गरिएको हुन्छ । त्यो अनुमानलाई अर्थमन्त्रीले संसदमा पेस गर्नुहुन्छ । संसदले पास गरेपछि त्यो बजेट कार्यान्वयनको चरणमा जानेछ । नेपालको संविधानमै जेठ १५ मै बजेट प्रस्तुत गर्ने भन्ने छ, त्यो भनेको प्रत्येक वर्षको नेपाल सरकारको आय र व्यायको विवरण हो ।पछिल्ला वर्षमा ठुलो आकारको बजेट ल्याउने होड देखिन्छ, आगामी वर्षमा कार्यान्वयनयोग्य बजेट आउला ?आगामी आर्थिक वर्षका लागि अनुशासित, यथार्थ परकबजेट ल्याउने हिसाबले अघि बढेका छौं । त्यसका लागि अर्थमन्त्रीले आफैँ विषयगत मन्त्रालयहरूका मन्त्री, सचिवहरूसँग अर्थ मन्त्रालयका सचिवहरूसँग राखेर छलफल अघि बढाउनुभएको छ । यो भनेकै बजेटलाई कार्यान्वयन योग्य, यथार्थपरक बनाउ भन्ने हिसाबले नै यो तयारी भइरहेको छ । बजेटमा तोकिएका सबै कुराहरू कार्यान्वयनका सन्दर्भमा कतिपय आयोजनाहरूको पूर्वतयारी भएका हुँदैनन् । बजेट एउटा राजनीतिक दस्ताबेज पनि हो । कतिपय कुराहरू कार्यान्वयन गर्ने हिसाबमा राजनीतिक रूपमा पनि आउछन् । जुनमा अलिकति तयारी पुगेको हुँदैन । हाम्रा आयोजना, ठेक्का व्यवस्थापनमा केही समस्याहरूका कारणले बजेटमा आएका सबै कार्यक्रमहरू लागु भएको देखिँदैन । यि सबै विषयगत मन्त्रालयहरूले ध्यान दिनुपर्ने कुरा हो ।",
      "link": "https://gorkhapatraonline.com/news/146257",
      "image": "https://gorkhapatraonline.com/storage/media/258117/conversions/1741347329-6Bfs4-original-thumb.jpg"
    },
    {
      "slug": "146201",
      "title": "छिमेकीलाई गोली हानी हत्या गर्ने विष्ट पक्राउ",
      "timestamp": 1741392000000,
      "source": "gp",
      "content": "बैतडीमा लेनदेन विवादमा  गोली प्रहार गरी एक युवकको हत्या  गरेर फरार भएका कर्ण विष्ट  पक्राउ  परेका छन् ।",
      "longContent": "केशवराज भट्टबैतडी, फागुन २४ गते । बैतडीमा लेनदेन विवादमा  गोली प्रहार गरी एक युवकको हत्या  गरेर फरार भएका कर्ण विष्ट  पक्राउ  परेका छन् । गत शनिवार आफ्नै घरमा रहेको बन्दुकले कर्णको गोली प्रहारबाट गम्भीर घाइते हुनुभएका सुरेन्द्रको उपचारका लागि जिल्ला अस्पताल बैतडी लैजाने क्रममा बाटोमै मृत्यु भएको थियो । गाउँले भाइ नाता पर्ने २४ वर्षीय सुरेन्द्र विष्टको गोली हानेर हत्या गरी फरार भएका विष्टलाई दार्चुलाको दत्तु पारी भारतीय क्षेत्रबाट शुक्रवार पक्राउ गरिएको जिल्ला प्रहरी कार्यालय बैतडीका प्रवक्ता प्रहरी निरीक्षक बल्देव बडूले बताउनुभयो  । हत्या गरेर फरार भएका कर्णबहादुरलाई भारतीय गाउँबाट पक्राउ गरेर नेपालतर्फ ल्याउने काम भइरहेको प्रहरी निरीक्षक बडूले बताउनुभयो । लेनदेनका विषयमा विवाद हुँदा कर्णले भरुवा बन्दुकबाट गोली हानेर सुरेन्द्रको हत्या गरेका थिए । हत्यापछि बन्दुकसहित फरार रहेका विष्टको खोजीका लागि जिल्ला प्रहरी कार्यालयबाट प्रहरी निरीक्षक बल्देब बडू, इलाका प्रहरी कार्यालय पाटनबाट प्रहरी निरीक्षक राजेन्द्र साउद तथा खोचलेक प्रहरी चौकीबाट प्रहरी नायब निरीक्षक गणेश कडायत नेतृत्वको टोली खटिएको थियो ।कर्णले सुरेन्द्रलाई ४० हजार रुपैयाँ तिर्नुपर्ने थियो । सोही विषयमा विवाद हुँदा उहाँले गोली चलाउँदा सुरेन्द्रको हत्या भएको थियो । सुरेन्द्रको हत्यापछि उहाँको परिवार बिचल्लीमा परेको मृतकका दाजु नरेश विष्टले बताउनुभयो ।  सात महिना अघि मात्रै विवाह बन्धनमा बाँधिनु भएका सुरेन्द्रको हत्यापछि उहाँकी श्रीमती र घरपरिवारलाई निकै समस्या भएको मृतकका दाजु नरेशले बताउनुभयो । अभियुक्त पक्राउ परेपछि अब अनुसन्धानको काम अघि बढ्ने जिल्ला प्रहरी कार्यालय बैतडीले जनाएको छ ।",
      "link": "https://gorkhapatraonline.com/news/146201",
      "image": "https://gorkhapatraonline.com/storage/media/257974/conversions/snbxdn-original-thumb.jpg"
    },
    {
      "slug": "146196",
      "title": "तत्काल बालश्रममुक्त नेपाल बनाउन कठिन",
      "timestamp": 1741392000000,
      "source": "gp",
      "content": "दिगो विकास लक्ष्यले निर्धारण गरेको समयसीमाभित्र बालश्रममुक्त देश नहुने देखिएको छ । दिगो विकास लक्षको साताँैं बुँदामा सन् २०२५ सम्ममा बालश्रममुक्त गर्न प्रभावकारी उपाय अपनाउनुपर्ने उल्लेख छ । तर",
      "longContent": "काठमाडौँ, फागुन २४ गते   । दिगो विकास लक्ष्यले निर्धारण गरेको समयसीमाभित्र बालश्रममुक्त देश नहुने देखिएको छ । दिगो विकास लक्षको साताँैं बुँदामा सन् २०२५ सम्ममा बालश्रममुक्त गर्न प्रभावकारी उपाय अपनाउनुपर्ने उल्लेख छ । तर त्यस अवधिभित्र नेपालले लक्ष नभेट्ने देखिएको छ । १५ औँ योजनाले २०८१ सम्ममा राज्यले सबै प्रकारका बालश्रमको अन्त्य गर्नुपर्ने लक्ष्य तय गरे पनि नतिजामा बालश्रमको अन्त्य भएको देखिँदैन । राष्ट्रिय बाल अधिकार परिषद्का उपाध्यक्ष बमबहादुर बानियाँका अनुसार २०२१ मा गरिएको बालश्रम सर्वेक्षणले करिब ११ लाख बालबालिका श्रममा रहेको पाइएको छ । यो सङ्ख्या घटाउन तत्तकाल सम्भव देखिँदैन । उपाध्यक्ष बानियाँले स्थिर सरकारको अभाव, नीति, ऐनको फितलो कार्यान्वयन र नेपालीको जीवनस्तर उकास्ने योजनाबद्ध कार्यक्रम सञ्चालन नहुँदा बालश्रम अपराध हो भन्ने चेतना भएर पनि  बालबालिका श्रममा संलग्न हुन बाध्य रहेको बताउनुभयो ।हाल नेपालको कुल बालबालिकामध्ये १६ प्रतिशत बालश्रममा रहेको तथ्याङ्कले देखाउँछ । त्यसमध्ये पनि दुई लाख बालबालिका अत्यन्त जोखिमपूर्ण श्रममा रहेका छन् । नेपालमा बालबालिकासम्बन्धी राष्ट्रिय स्थिति प्रतिवेदन अनुसार बाल हेल्पलाइन सेवा (१०९८) मार्फत विसं २०७९÷८० मा पनि बालश्रममा संलग्न रहेका ४२ जना बालक र २२ बालिकाको उद्धार गरिएको थियो । नेपालको संविधानको धारा ३९ को उपधारा ४ मा कुनै पनि बालबालिकालाई कलकारखाना, खानी वा यस्तै अन्य जोखिमपूर्ण श्रममा लगाउन बन्देज लगाइएको छ । त्यसै गरी बालबालिकासम्बन्धी ऐन, २०७५ को दफा ७ को उपदफा (६) मा प्रत्येक बालबालिकालाई आर्थिक शोषणपूर्ण काममा लागाउन घरेलु कामदार वा कमलरीका रूपमा राख्न नहुने व्यवस्था गरेको छ । बालबालिकाले श्रममा जानुपर्ने बाध्यताको अन्त्य नभएसम्म बालश्रममुक्त देश बनाउन सम्भव छैन । बालश्रम गर्नु÷गराउनुहुन्न भन्ने चेतनाले मात्र पुग्दैन, नेपालका हरेक परिवार उत्पादनशील र आर्थिक रूपमा सक्षम नभएसम्म बालबालिकाले कमाउँदै पढ्ने, खाने÷लगाउने स्थिति रहने हुँदा बालश्रममुक्तको नारा सफल नहुने सरोकारवालाको भनाइ छ ।    राष्ट्रिय बाल अधिकार परिषद्का पूर्वकार्यकारी निर्देशक मिलन धरेलले भन्नुभयो, “१४ वर्षभन्दा कम उमेरका बालबालिकाको वृद्धि र विकासमा नकारात्मक असर पार्ने काम गराउनु नै बालश्रम हो ।”नेपालमा कानुनले बालबालिकाको उमेरका आधारमा स्वीकार्य र अस्वीकार्य काम तोकेको छ । कानुनी प्रावधान अनुसार १४ वर्ष उमेर नपुगेका बालबालिकालाई श्रममा लगाउनु दण्डनीय हुन्छ । १४ देखि १८ वर्षसम्मका बालबालिकालाई उनीहरूको शिक्षा, स्वास्थ्य, शारीरिक रूपमा असर नपर्ने गरी सामान्य काममा लगाउन सकिन्छ । त्यसै गरी बालश्रम (नियमित र निषेधित गर्ने) ऐन, २०५६ ले ११ प्रकारका कामलाई जोखिमपूर्ण व्यवसाय वा काम भनी उल्लेख गरेको छ । जसमा बाल भरिया, सडक बालबालिका, बालबालिकाको बेचबिखन, बाल बँधुवा बालश्रम, घरेलु बाल श्रमिक, इँटा कारखानामा काम गर्ने बाल श्रमिक र कोइला तथा अन्य खानीमा काम गर्ने बाल श्रमिक पर्छन् ।१४ देखि १८ वर्षसम्मका बालबालिकालाई श्रममा लगाउँदा सम्बन्धित श्रम कार्यालयबाट अनुमति लिनुपर्ने व्यवस्था छ । हप्तामा ३६ घण्टाभन्दा बढी काममा लगाउन पाइँदैन भने साप्ताहिक बिदा अनिवार्य दिनु पर्छ ।बालश्रम सम्बोधन नहुनुका कारणनेपालमा औपचारिकभन्दा पनि अनौपचारिक क्षेत्रमा बालश्रम धेरै छ । ठुला कलकारखाना, उद्योग व्यवसायमा बालश्रमिकको सङ्ख्या न्यून छ तर अनौपचारिक क्षेत्र घर, साना होटेल, साना औद्योगिक क्षेत्रमा धेरै बालबालिका संलग्न छन् । अनौपचारिक क्षेत्र कतै दर्ता नै भएको हुँदैन । कानुनी दायरामा त्यो प्रणाली नै दर्ता छैन भने राज्यले त्यसलाई हस्तक्षेप गर्न नसकेको राष्ट्रिय बाल अधिकार परिषद्ले जनाएको छ । सङ्घीय मामिला तथा सामान्य प्रशासन मन्त्रालयबाट जारी भएको बालमैत्री स्थानीय शासन कार्यान्वयन निर्देशिका, २०७८ ले आर्थिक वर्ष २०८७/८८ सम्ममा सबै स्थानीय तहलाई बालमैत्री बनाउने लक्ष्य लिएको छ । आव २०७९/८० असार मसान्तसम्ममा जम्मा २३ वटा स्थानीय तह (एक उपमहानगरपालिका, १९ वटा नगरपालिका र तीन गाउँपालिका) बालमैत्री घोषणा भएका छन् । राष्ट्रिय बाल अधिकार परिषद्का सूचना अधिकारी रामबहादुर चन्दले हालसम्म २४ वटा स्थानीय तहले बालमैत्री घोषणा गरेको र आठ वटा स्थानीय तहले बालश्रममुक्त घोषणा गरेको बताउनुभयो । उहाँले बालश्रममुक्त क्षेत्र घोषणाका नीतिमा पनि एकरूपता हुनुपर्नेबारे छलफल आवश्यक रहेको बताउनुभयो ।  श्रम, रोजगार तथा सामाजिक सुरक्षा मन्त्रालयले बालश्रममुक्त स्थानीय तह घोषणा कार्यविधि अनुसार ‘बालश्रममुक्त स्थानीय तह घोषणा कार्यान्वयन’ का लागि ससर्त अनुदान पनि प्रदान गर्दै आएको छ ।",
      "link": "https://gorkhapatraonline.com/news/146196",
      "image": "https://gorkhapatraonline.com/storage/media/257956/conversions/Untitled-1-(2)-original-thumb.jpg"
    },
    {
      "slug": "146190",
      "title": "‘विद्यार्थी पलायन रोक्न समयानुकूल शिक्षा’",
      "timestamp": 1741392000000,
      "source": "gp",
      "content": "प्रधानमन्त्री एवं मध्यपश्चिम विश्वविद्यालयका कुलपति केपी शर्मा ओलीले विश्वविद्यालयहरूले समयानुकूल विषयलाई प्राथमिकता दिएर विद्यार्थीलाई विदेश पलायन हुनबाट रोक्न सुझाव दिनुभएको छ ।",
      "longContent": "ललित बसेल सुर्खेत, फागुन २४ गते । प्रधानमन्त्री एवं मध्यपश्चिम विश्वविद्यालयका कुलपति केपी शर्मा ओलीले विश्वविद्यालयहरूले समयानुकूल विषयलाई प्राथमिकता दिएर विद्यार्थीलाई विदेश पलायन हुनबाट रोक्न सुझाव दिनुभएको छ । उहाँले बेरोजगार बढाउने शिक्षाको आवश्यकता छैन भन्दै सबै विश्वविद्यालयले प्रविधिमैत्री, खोज अनुसन्धानमूलक र विदेश पलायन हुनबाट रोक्ने विषय तथा कार्यव्रmमहरू सञ्चालन गर्न जोड दिनुभयो । शुक्रबार सुर्खेतस्थित मध्यपश्चिम विश्वविद्यालयको तेस्रो दीक्षान्त समारोहमा प्रधानमन्त्री ओलीले उत्पादनमुखी र रोजगारीमूलक कार्यक्रमहरूको साथै आआफ्नो प्रदेश र क्षेत्र अनुसारको पढाइ गर्नुपर्ने बताउनुभयो । उहाँले भन्नुभयो, “उच्च शिक्षा अध्ययनका नाममा लाखौँ विद्यार्थी र अर्बौंं पुँजी विदेश पलायन भएका छन्, अब मुलुकमा रहेका विश्वविद्यालयले समयानुकूल विषय र कार्यक्रमहरूका माध्यमबाट यसलाई रोक्नु पर्दछ ।” विश्वविद्यालयबाट दीक्षित भएका विद्यार्थी देशको सक्षम नागरिक भएकाले उनीहरूबाट देशले धेरै अपेक्षा गरेको उहाँको भनाइ छ । उहाँले नयाँ पिँढीलाई किताबी ज्ञानका साथै अब त्योभन्दा परको खोज अनुसन्धानमा लागी सामन्ती र सङ्कीर्ण सोच नराखी अगाडि बढ्न आग्रह गर्नुभयो । उहाँले मध्यपश्चिम विश्वविद्यालय आगामी शैक्षिक सत्रमार्फत विद्यार्थीको रोजाइको विश्वविद्यालय बन्दै जाने विश्वास पनि व्यक्त गर्नुभयो । प्रधानमन्त्री ओलीले शिक्षा भनेको डिग्री प्राप्त गर्नु मात्र होइन भन्दै जीवनलाई सही दिशा दिने मार्ग पनि भएकाले राष्ट्रलाई आवश्यक पर्ने दक्ष जनशक्ति तयार गर्ने साझा जिम्मेवारी विश्वविद्यालयहरूको भएको जनाउनुभयो । उहाँले प्रविधिमैत्री शिक्षा, अनुसन्धानमा आधारित अध्ययन र नवीन उद्यमशीलताको अभिवृद्धि गर्दै देशभित्रै रोजगारीका अवसर सिर्जना गर्न सरकार प्रतिबद्ध पनि भएको जिकिर गर्नुभयो ।पेट्रोलियम खानी, जडीबुटी र धार्मिक तथा सभ्यताको स्थान रहेको कर्णाली प्रदेशको यस मध्यपश्चिम विश्वविद्यालयले कर्णालीको पहिचानलाई उज्यालो बनाउने जनशक्ति तयार पारेकोमा आफूलाई निकै खुसी लागेको उहाँले बताउनुभयो । साथै आगामी दिनमा यसको जनशक्तिले देश विकासमा हातेमालो गर्ने अपेक्षा आफूले गरेको उहाँको भनाइ छ । समारोहमा भारतको जवाहरलाल नेहरू विश्वविद्यालयका अग्रज प्राध्यापक महेन्द्र पी लामाले विश्वविद्यालयले देशको आवश्यकता पूरा गर्ने जनशक्तिहरू तयार पार्ने हुँदा मध्यपश्चिम विश्वविद्यालयले पनि देशको आवश्यकता पूरा गर्ने जनशक्ति तयार पारेको उल्लेख गर्नुभयो । उहाँले समयको माग अनुसारका विषय, खोज र अनुसन्धान हुनुपर्ने सुझावसमेत दिनुभयो । यस्तै विश्वविद्यालयका उपकूलपति प्राडा धु्रवकुमार गौतमले कर्णाली प्रदेशको समग्र आर्थिक, सामाजिक, प्राकृतिक अवस्थालाई मध्यनजर गर्दै समयसापेक्षा शिक्षा प्रदान गरेको बताउनुभयो । उहाँले शिक्षाको बजारमा प्रतिस्पर्धी जनशक्ति तयार पारेको दाबी गर्दै उच्च शिक्षालाई आत्मनिर्भर बनाउने प्रयास गरिएको उल्लेख गर्नुभयो । साथै उहाँले आगामी दिनमा शिक्षालाई रैथाने ज्ञान, सिप र व्यवहारसँग जोड्दै उत्पादनमुखी बनाइने पनि उल्लेख गर्नुभयो । विश्वविद्यालयबाट विभिन्न सङ्कायका स्नातक तहका दुई हजार १८९ जना, स्नातकोत्तर तहका एक हजार ६३३ जना र दर्शनाचार्य शोधकार्य गरेका १९ जना गरी कुल तीन हजार ८४१ जना विद्यार्थी दीक्षित भएका छन् । दीक्षान्त समारोहमा ८८५ जना विद्यार्थी सहभागी थिए । सो अवसरमा कुलपति पदकबाट गृष्मा पिया, मोनिका सैँजु र श्रवणकुमार महतारा सम्मानित हुनुभएको छ भने उपकुलपति पदकबाट स्वस्तिका गोदाल, पूर्णिमा आचार्य र अनु अर्याल सम्मानित हुनुभएको छ । २०६७ असार ३ गते स्थापना भएको मध्यपश्चिम विश्वविद्यालयमा हाल १० हजार ३८२ जना विद्यार्थी अध्ययनरत छन् भने ३३८ जना प्राध्यापक र २०८ जना कर्मचारी कार्यरत छन् ।",
      "link": "https://gorkhapatraonline.com/news/146190",
      "image": "https://gorkhapatraonline.com/storage/media/257923/conversions/Untitled-1-original-thumb.jpg"
    },
    {
      "slug": "146186",
      "title": "नेपालमै अब केही हुन्छ भन्ने सन्देश दिन राष्ट्रिय श्रम तथा रोजगार सम्मेलन",
      "timestamp": 1741305600000,
      "source": "gp",
      "content": "सरकारले मुलुकको ‘उत्पादन र उत्पादकत्व विस्तार, आन्तरिक रोजगारीको दिगो आधार’ भन्ने नारासहित यही फागुन २६ देखि काठमाडौँमा दुई दिने राष्ट्रिय श्रम तथा रोजगार सम्मेलन गर्ने भएको छ।",
      "longContent": "काठमाडौँ, फागुन  २३  गते। सरकारले मुलुकको ‘उत्पादन र उत्पादकत्व विस्तार, आन्तरिक रोजगारीको दिगो आधार’ भन्ने नारासहित यही फागुन २६ देखि काठमाडौँमा दुई दिने राष्ट्रिय श्रम तथा रोजगार सम्मेलन गर्ने भएको छ।उत्पादन र उत्पादकत्व अभिवृद्धिका लागि आन्तरिक रोजगार प्रवर्द्धन दशकको रणनीतिक कार्ययोजना उपर पृष्ठपोषण लिने सन्दर्भमा अन्तरतह र निकायबीच समन्वय र सहकार्य गर्ने सम्मेलनको प्रमुख उद्देश्य रहेको छ। मन्त्रालयद्वारा आज आयोजित पत्रकार सम्मेलनमा श्रम, रोजजार तथा सामाजिक सुरक्षामन्त्री शरतसिह भण्डारीले आन्तरिक रोजगारको सम्भावना पहिल्याउन र व्यवस्थापनका लागि ठोस राय सुझाव प्राप्त गर्ने उद्देश्यले सम्मेलन आयोजना गरिएको बताउनुभयो।उहाँले भन्नुभयो, “मुलुकभित्र के-कस्तो रोजगार आवश्यक छ, त्यसका लागि कस्तो शीप चाहिन्छ। उद्यमशीलताका आधारमा उत्पादन बढाउने र रोजगारी प्रदान गर्ने कार्यलाई मन्त्रालयले प्राथमिकतामा राखेको छ।”शीपको अभावमा मानिस बेरोजगार हुनुपरेको बताउँदै मन्त्री भण्डारीले आन्तरिक रोजगारको सम्भावना र व्यवस्थापन नभएसम्म वैदेशिक रोजगार घटाउन कठिन हुने बताउनुभयो। उहाँले भन्नुभयो, “वैदेशिक रोजगारको विकल्प आन्तरिक रोेजगार नै हो। नेपाली समाजमा देखिएको नकारात्मक सोच र भाष्य चिर्दै अब केही हुन्छ भन्ने सन्देश सम्मेलनमार्फत दिऔँ।” उहाँका अनुसार प्रधानमन्त्री केपी शर्मा ओलीले सम्मेलनको उद्घाटन गर्नुहुनेछ। वैदेशिक रोजगारीका क्षेत्रमा देखापरेका चुनौतीको विश्लेषण गरी आगामी नीतिगत र कानुनी परिमार्जनका लागि सुझाव लिने र श्रम तथा रोजगारयोग्य वातावरण सिर्जना नीतिगत र कानुनी व्यवस्थाका लागि सम्मेलनमा सुझाव प्राप्त हुने मन्त्रालयको विश्वास छ।वैदेशिक रोजगार ऐन र राष्ट्रिय व्यावसायिक सीप विकास प्रतिष्ठानको परिमार्जन तथा सामाजिक सुरक्षा कोष तथा वैदेशिक रोजगार बोर्डको सुधारका लागि गठित कार्यदलको प्रतिवेदनउपर समेत सम्मेलनबाट प्राप्त सुझावलाई आगामी आन्तरिक रोजगार प्रवर्द्धन दशवर्षे रणनीतिक योजनामा समावेश गरिने मन्त्रालयको भनाइ छ।सम्मेलनमा रोजगारी र उत्पादनशीलता अभिवृद्धिसँग सम्बन्धित तीनै तहका सरकार, निजी क्षेत्र, ट्रेड यूनियन, श्रम तथा रोजगार विषयसँग सम्बन्धित व्यवसायी र अनुसन्धानकर्तारविज्ञ, विकास साझेदार, गैरसरकारी क्षेत्र तथा युवा गरी करिब ५०० जनाको सहभागिता रहने मन्त्रालयका प्रवक्ता डण्डुराज घिमिरेले जानकारी दिनुभयो। नेपालको रोजगारीको क्षेत्रमा देखापरेका सङ्कुचनको समाधान, वर्षेनी श्रम बजारमा थपिने नयाँ श्रमशक्तिलाई रोजगारमूलक सेवा प्रदान गर्न र नयाँ रोजगारीको क्षेत्र पहिचान तथा व्यवस्थापन गर्न आवश्यक नीति र कार्यक्रम तर्जुमाका लागि ठोस राय सुझाव प्राप्त गर्नु सम्मेलनको मुख्य उद्देश्य रहने मन्त्रालयको भनाइ छ। वैदेशिक रोजगारी अर्थतन्त्र र समाजको अभिन्न अङ्ग भएकाले वैदेशिक मुद्रा आय आर्जनको प्रमुख श्रोत भएको छ।विप्रेषणलाई के कसरी मुलुकको रूपान्तरणमा प्रयोग गर्न सकिन्छ भन्ने विषयमा सम्मेलनमा बहस हुनेछ। वैदेशिक रोजगारीलाई मुलुकले आर्थिक समृद्धिको अल्पकालीन रणनीतिको रूपमा मात्र लिने गरिएको छ।सामाजिक न्यायसहितको समावेशी विकास गर्नेगरी सोह्रौँ योजनाले लिएको लक्ष्य प्राप्तिका लागि यस मन्त्रालयले विभिन्न कार्यक्रम तथा परियोजना कार्यान्वयन गर्दै आएको छ।मुलुकमा आन्तरिक रोजगारीमा नेपाली श्रमिकको उपयुक्त प्रशोचन हुन नसक्दा वैदेशिक रोजगारीमा अतिरिक्त चाप परेको तथा आर्थिक वर्ष २०८०र०८१ मा कूल ७ लाख १४ हजार २९७ जना नेपाली जनशक्तिले श्रम स्वीकृति र पुनःश्रम स्वीकृति लिएको सो अवसरमा जानकारी दिइयो।वैदेशिक रोजगारीले नेपालको रोजगार व्यवस्थापन तथा वैदेशिक मुद्रा आर्जनमा प्रत्यक्ष सहयोग गरे पनि मुलुकको दीर्घकालीन सामाजिक र आर्थिक विकासमा यसको प्रभाव न्यून रहेको मन्त्रालयको भनाइ छ।रासस",
      "link": "https://gorkhapatraonline.com/news/146186",
      "image": "https://gorkhapatraonline.com/storage/media/257919/conversions/HB_KTM_IMG_0955-(1)-original-thumb.jpg"
    },
    {
      "slug": "146180",
      "title": "४० प्रतिशत महिला श्रम बजार बाहिर",
      "timestamp": 1741305600000,
      "source": "gp",
      "content": "सुदूरपश्चिम प्रदेशका ४० प्रतिशत महिला श्रम बजार बाहिर रहेको एक कार्यक्रममा बताइएको छ । धनगढीमा आज आयोजित मिडियासँगको अन्तरक्रिया कार्यक्रममा प्रदेशमा ठुलो संख्यामा महिला श्रम बजार बाहिर रहेको बताइएको हो ।",
      "longContent": "अविनाश चौधरीधनगढी, फागुन २३ गते । सुदूरपश्चिम प्रदेशका ४० प्रतिशत महिला श्रम बजार बाहिर रहेको एक कार्यक्रममा बताइएको छ । धनगढीमा आज आयोजित मिडियासँगको अन्तरक्रिया कार्यक्रममा प्रदेशमा ठुलो सङ्ख्यामा महिला श्रम बजार बाहिर रहेको बताइएको हो । घरायसी कामका कारण महिला श्रम बजारमा आउन नसकेको सशक्त महिला समृद्ध नेपालका कार्यक्रम संयोजक सङ्गीता यादवले बताउनुभयो । उहाँका अनुसार यो प्रदेशमा २६.४ प्रतिशत १५ देखि वा सोभन्दा बढी उमेर समूहका महिलाले कुनै न कुनै हिँसा भोगिरहेका छन् । यसैगरी, सुदूरपश्चिम प्रदेशमा ८८.४ प्रतिशत किशोरीले आफ्नो विवाहको उमेर आफै तोक्ने गरेको पाइएको जनाइएको छ । महिला सशक्तीकरणका लागि विभिन्न नीति, नियम बने पनि कार्यान्वयनको पाटो फितलो रहेको यादवको बुझाइ छ । त्यस्तै, युनिसेफका बाल सुरक्षा अधिकृत उपमा मल्लले यौन हिंसाको शिकार हुनेमा दुई तिहाइ बालिका रहेको उल्लेख गर्नुभयो । महिला सशक्तीकरणका लागि सङ्घ, प्रदेश र स्थानीय तह गरी तीनै तहका सरकारले अझ बढी काम गर्न आवश्यक रहेको युएन वमन सुदूरपश्चिम प्रदेशका संयोजक प्रतिभा चौधरीले बताउनुभयो ।यसका लागि सञ्चार माध्यमले पनि सरकारलाई घचघच्याउन आवश्यक रहेको उहाँको जोड थियो । सशक्त महिला समृद्ध नेपाल, युनाइटेड नेसन नेपाल लगायतको संयुक्त आयोजनामा भएको कार्यक्रममा संयुक्त राष्ट्र सङ्घीय जनसङ्ख्या कोषका प्रोग्राम म्यानेजर मञ्जु लामा, युएन वमनका सन्तोष आचार्य लगायतले विषय विशेषज्ञको रूपमा आफ्नो प्रस्तुति राख्नुभएको थियो ।",
      "link": "https://gorkhapatraonline.com/news/146180",
      "image": "https://gorkhapatraonline.com/storage/media/257908/conversions/Mahila-222-original-thumb.jpg"
    }
  ]
}