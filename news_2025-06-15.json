{
  "date": "2025-06-15T17:33:03.456Z",
  "news": [
    {
      "slug": "159395",
      "title": "कोशीको बजेट ३५ अर्ब ८७ करोड ९९ लाख, पर्यटनमा जोड",
      "timestamp": 1749945600000,
      "source": "gp",
      "content": "कोशी प्रदेश सरकारले आगामी आर्थिक वर्ष २०८२/८३ सालका लागि ३५ अर्ब ८७ करोड ९९ लाख रुपियाँको वार्षिक राजश्व तथा व्ययको अनुमान प्रस्तुत गरेको छ ।",
      "longContent": "शशिधर पराजुली विराटनगर, असार १ गते । कोशी प्रदेश सरकारले आगामी आर्थिक वर्ष २०८२/८३ सालका लागि ३५ अर्ब ८७ करोड ९९ लाख रुपियाँको वार्षिक राजश्व तथा व्ययको अनुमान प्रस्तुत गरेको छ । कोशी प्रदेशका आर्थिक मामिला तथा योजना मन्त्री रामबहादुर रानामगरले आइतबार कोशी प्रदेशसभामा बजेट प्रस्तुत गर्नुभएको हो । आगामी वर्षका लागि प्रस्तुत गरिएको अनुमानमध्ये चालु तर्फ १८ अर्ब ६७ करोड ३३ लाख अर्थात् ५२ प्रतिशत, पुँजीगत तर्फ १७ अर्ब १० करोड ६५ लाख अर्थात् ४७.७ प्रतिशत र वित्तीय व्यवस्थापन तर्फ १० करोड रुपियाँ अर्थात् ०.३ प्रतिशत रहेको छ ।यो अनुमान चालु आर्थिक वर्षको विनियोजनको तुलनामा १.७ प्रतिशतले बढी र संशोधित अनुमानको तुलनामा १२ प्रतिशतले बढी रहेको मन्त्री मगरले बजेट वक्तव्यमार्फत जानकारी दिनुभयो । प्रदेश सरकारले स्थानीय तहमा गर्ने वित्तीय हस्तान्तरणका लागि ४ अर्ब ७० करोड ७२ लाख रुपियाँ विनियोजन गरेको छ । प्रदेश सरकारले आगामी आर्थिक वर्षका लागि गर्न प्रस्ताव गरेको खर्च आन्तरिक राजस्वबाट ५ अर्ब ५० करोड, राजस्व बाँडफाँडबाट १२ अर्ब ३९ करोड ६० लाख, सङ्घबाट प्राप्त हुने वित्तीय समानीकरण अनुदानबाट ८ अर्ब ९८ करोड ३४ लाख, सशर्त अनुदानबाट ४ अर्ब ५७ करोड १० लाख, समपूरक अनुदानबाट ३९ करोड १७ लाख, विशेष अनुदानबाट ५५ करोड ७२ लाख प्राप्त गर्ने जनाएको छ । यस्तै राजस्व तथा वित्तीय हस्तान्तरणबाट ३२ अर्ब ७४ करोड ७९ लाख र रोयल्टीबाट ३५ करोड ६ लाख रुपियाँ प्राप्त गर्ने मन्त्री रामबहादुर मगरले जानकारी दिनुभयो । बाँकी अपुग हुने रकम चालु वर्ष खर्च नभई बाँकी रहने नगद मौज्दातबाट ३ अर्ब १३ करोड व्यहोरिने बजेट वक्तव्यमा उल्लेख गरिएको छ ।कोशी प्रदेश सरकारले ल्याएको बजेटमा पूर्वाधार विकासतर्फ १० अर्ब ५७ करोड, खानेपानी, सिंचाइ तथा ऊर्जातर्फ ४ अर्ब ७३ करोड ३० लाख, कृषि र उद्योगतर्फ २ अर्ब १८ करोड, पर्यटन, वन तथा वातावरणतर्फ २ अर्ब ९७ करोड ६६ लाख, शिक्षा, विज्ञान र सामाजिकतर्फ २ अर्ब ५ करोड ५५ लाख, स्वास्थ्यतर्फ ३ अर्ब ५१ करोड ७१ लाख, शान्ति सुरक्षाका लागि ९६ करोड रुपियाँ विनियोजन गरेको छ । कोशी प्रदेश सरकारले प्रदेशको उच्च आर्थिक वृद्धि कायम गरी शिक्षा, स्वास्थ्य, पूर्वाधार विकास तथा कृषि उत्पादन वृद्धि गर्दै बसाइसराइ न्युनीकरण गर्ने उद्देश्य राखेर बजेट तर्जुमा गरेको जनाएको छ । बजेटमार्फत सरकारले पर्यटन विकास र प्रवर्धनमा जोड दिएको देखिए पनि प्राथमिकता किटान गर्न भने नसकेको देखिन्छ । कोशी प्रदेश सरकारले बजेटमार्फत खाद्य पोषण कार्यक्रम सञ्चालन गर्ने, स्वच्छ दुध तथा मासु उत्पादन गर्न खोरेतविरुद्ध खोप कार्यक्रम सञ्चालन गर्ने, विद्यालयहरूमा स्वयंसेवक विज्ञान शिक्षक कार्यक्रम, पर्यटन प्रवर्धन र पर्यटन पूर्वधार विकासमा लगानी गर्ने जस्ता अधिकांश विगतकै कार्यक्रमहरूलाई निरन्तरता दिएको छ ।  कोशी प्रदेशमा उत्पादित घिउ विदेश निर्यात गर्न प्रोत्साहन गर्दै सरकारले दिने अनुदान भने बढाएको छ । घिउ निर्यात गर्दा प्रतिकिलो १०० रुपियाँका दरले दिइँदै आएको अनुदान रकमलाई बढाएर प्रतिकिलो १२० रुपियाँ बनाइएको छ । यसैगरी चालु वर्षमा सरकारले आयोजना गर्न नसकेको अन्तर्राष्ट्रिय चिया सम्मेलन आगामी वर्षमा गर्ने गरी बजेट विनियोजन गरेको छ । त्यसका लागि सरकारले २ करोड रुपियाँ विनियोजन गरेको छ । यस्तै प्रदेशमा निर्माण गरिएका चार वटा पदमार्गहरुको विकास तथा प्रवर्धन गर्न ५ करोड ५० लाख रुपियाँ बजेट विनियोजन गरेको छ भने पर्यटन प्रवर्धनका लागि १० करोड रुपियाँ विनियोजन गरेको छ । चालु आर्थिक वर्षमा लगानी सम्मेलन आयोजना गरेको सरकारले आउँदो वर्ष अन्तर्राष्ट्रिय चिया सम्मेलन र कोशी प्रदेश जलवायु सम्मेलन आयोजना गर्ने कार्यक्रममा बजेट विनियोजन गरेको छ । सरकारले खोटाङ जिल्लामा जडिबुटी प्रशोधन केन्द्र स्थापना गर्न बजेट विनियोजन गरेको छ भने झापाको दमक स्थित सरस्वती माध्यामिक विद्यालयमा अटिजम अनुसन्धान केन्द्र स्थापना गर्न बजेट विनियोजन गरेको छ । त्यस्तै किशोरी सशक्तीकरण कार्यक्रमका लागि एक करोड रुपियाँ बजेट विनियोजन गरेको छ । त्यसबाहेक सरकारले ज्योतिष, तान्त्रिक तथा वास्तु अध्ययनका लागि पनि बजेट विनियोजन गरेको छ । साथै सरकारले प्रदेशभित्र उत्पादन हुने अल्लो तथा खाडीका कपडालाई प्रदेशका सार्वजनिक सेवाका कर्मचारीहरूको पोशाकको रूपमा प्रयोग गर्ने पनि बजेट मार्फत घोषणा गरेको छ । चालु वर्षका लागि कुल ३५ अर्ब २७ करोड ९३ लाख रुपियाँ बजेटमध्ये असार मसान्तभित्र ३१ अर्ब ५८ करोड रुपियाँ खर्च हुने अनुमान सरकारले गरेको छ ।",
      "link": "https://gorkhapatraonline.com/news/159395",
      "image": "https://gorkhapatraonline.com/storage/media/280924/conversions/ok6-original-thumb.jpg"
    },
    {
      "slug": "159393",
      "title": "गण्डकी प्रदेशको बजेट (प्रत्यक्ष प्रसारण)",
      "timestamp": 1749945600000,
      "source": "gp",
      "content": "गण्डकी प्रदेश सभामा आर्थिक वर्ष २०८२/०८३ बजेट प्रस्तुत भएको छ । प्रदेशसभामा आइतबार गण्डकीका आर्थिक मामिला मन्त्री डा. टकराज गुरुङले आर्थिक वर्ष २०८२/०८३ राजस्व र व्ययको अनुमान प्रस्तुत गर्नुभएको हो ।",
      "longContent": "पोखरा, असार १ गते । गण्डकी प्रदेश सभामा आर्थिक वर्ष २०८२/०८३ बजेट प्रस्तुत भएको छ । प्रदेशसभामा आइतबार गण्डकीका आर्थिक मामिला मन्त्री डा. टकराज गुरुङले आर्थिक वर्ष २०८२/०८३ राजस्व र व्ययको अनुमान प्रस्तुत गर्नुभएको हो ।",
      "link": "https://gorkhapatraonline.com/news/159393",
      "image": "https://gorkhapatraonline.com/storage/media/280925/conversions/gandaki-buget-original-thumb.jpg"
    },
    {
      "slug": "159383",
      "title": "‘राजस्व चुहावट नियन्त्रण गरी लक्ष्यअनुरूप राजस्व उठाउनुपर्छ’",
      "timestamp": 1749945600000,
      "source": "gp",
      "content": "नेपाल कम्युनिष्ट पार्टी (एमाले)का सांसद भीमप्रसाद आचार्यले राजस्व चुहावटलाई नियन्त्रण गर्नसक्ने हो भने लक्ष्यअनुसार राजस्व उठाउन सकिने धारणा राख्नुभएको छ।",
      "longContent": "काठमाडौँ, असार १  गते। नेपाल कम्युनिष्ट पार्टी (एमाले)का सांसद भीमप्रसाद आचार्यले राजस्व चुहावटलाई नियन्त्रण गर्नसक्ने हो भने लक्ष्यअनुसार राजस्व उठाउन सकिने धारणा राख्नुभएको छ।प्रतिनिधिसभाको आजको बैठकमा आगामी वर्षको राजस्व र व्ययको वार्षिक अनुमानमाथिको सामान्य छलफलमा पार्टीको तर्फबाट विचार राख्दै उहाँले रु २० अर्ब राजस्व उठाउन सकिने बताउँदै अहिले ५० प्रतिशत राजस्व चुहावट भइरहेको जानकारी दिनुभयो। “बजेट तुलनात्मक रूपमा यथार्थपरक छ, निजी क्षेत्रका समस्या समाधान गर्न उन्मुख बजेट आएको छ, बजेटले आयोजनालाई प्राथमिकीकरण गर्न खोजेको छ, अनुत्पादक क्षेत्रमा ऋण लिनुहुँदैन, आवश्यक विषयमा ऋण लिन डराउनु पनि हुँदैन । तीन करोडभन्दा कमका आयोजना नराख्ने भनिए पनि  एक हजारका आयोजना पनि आउनुले सरकारको निर्णय कार्यान्वयन नभएको देखिएको छ”, पूर्वमन्त्रीसमेत रहनुभएका सांसद आचार्यले भन्नुुभयो। कृषिक्षेत्रमा अनुसन्धान हुन नसकेको उल्लेख गर्दै सांसद आचार्यले फौजी कीराकाबारेमा अनुसन्धान हुन नसकेको बताउनुभयो। बजेटको वाक्यांशमा परेका विषय कार्यान्वयन हुनुपर्नेमा उहाँको जोड थियो। उद्योग क्षेत्रमा दक्ष जनशक्ति नभएर धेरै विदेशीलाई काम दिनुपरेको अवस्था, अर्कोतिर रोजगारी नपाएर समस्या भएकाले दक्ष जनशक्ति उत्पादनका लागि काम गर्न पनि सांसद आचार्यले सरकारको ध्यानाकर्षण गराउनुभयो। विद्यार्थी नभएर सामुदायिक विद्यालय खाली हुन थालेकाले रोजगारीमूलक शिक्षा दिने व्यवस्था मिलाएर दक्ष जनशक्तिको अभावलाई पूर्ति गर्नुपर्ने उहाँको भनाइ छ। बजेटले पर्यटन क्षेत्रमा सुधार गर्न खोजेकाले त्यसलाई कार्यान्वयन गरेर जानुपर्ने उहाँले बताउनुभयो।लघुउद्यमका क्षेत्रमा तालिम दिने, स्टार्टअप पुँजीको व्यवस्था पनि गर्नुपर्नेमा सांसद आचार्यले सरकारको ध्यानाकर्षण गराउनुभयो। उहाँले हाल वार्षिक रूपमा डेढ खर्बको एलपी ग्यासको आयात भइरहेकामा विद्युतबाट त्यसलाई प्रतिस्थापन गर्नेगरी बजेट कार्यान्वयन गर्नुपर्नेमा जोड दिनुभयो।  अवैतनिक वाणिज्य दूतलाई व्यवस्थित रूपमा उद्देश्यअनुरूप परिचालन गर्नुपर्ने सुझाव सांसद आचार्यले दिनुभयो। उहाँले निर्वाचन क्षेत्र रणनीतिक सडकलाई समयमै निर्माण गरेर उदाहरणीय बनाउनुपर्ने आवश्यकता औँल्याउनुभयो।रासस",
      "link": "https://gorkhapatraonline.com/news/159383",
      "image": "https://gorkhapatraonline.com/storage/media/280861/conversions/Bhim-a-original-thumb.jpg"
    },
    {
      "slug": "159378",
      "title": "बजेटमा आर्थिक अनुशासन आवश्यक छ : पूर्वअर्थमन्त्री महत",
      "timestamp": 1749945600000,
      "source": "gp",
      "content": "नेपाली कांग्रेसका सांसद एवं पूर्वअर्थमन्त्री डा. प्रकाशशरण महतले बजेटमा आर्थिक अनुशासनको आवश्यकता रहेको बताउनुभएको छ।",
      "longContent": "काठमाडौँ, असार १ गते। नेपाली कांग्रेसका सांसद एवं पूर्वअर्थमन्त्री डा. प्रकाशशरण महतले बजेटमा आर्थिक अनुशासनको आवश्यकता रहेको बताउनुभएको छ। प्रतिनिधिसभाको आजको बैठकमा आर्थिक वर्ष २०८२/८३ को राजस्व र व्ययको वार्षिक अनुमानमाथिको सामान्य छलफलमा भाग लिँदै उहाँले विगतको तुलनामा यो पटकको बजेट सन्तुलित र अनुशासित भएको उल्लेख गर्नुभयो।“आजको आवश्यकता आर्थिक अनुशासनको हो, बजेट तुलनात्मक रूपमा सन्तुलित छ। प्राथमिकताका आधारमा बजेट विनियोजन आजको अपरिहार्यता हो”, पूर्वअर्थमन्त्री डा. महतले भन्नुभयो, “बजेट विनियोजनमा अराजकता र अनुशासन हिनता हुने तर परिणाम प्राप्त नहुने परिस्थिति थियो, त्यसलाई कम गर्न यो बजेटले कोसिस गरेको छ।”नेपाली कांग्रेसका प्रवक्तासमेत रहनुभएका डा. महतले सङ्घीय बजेटले तीन करोडभन्दा तलका आयोजना प्रस्तावित नगर्ने कार्यविधिलाई कार्यान्वयन गर्ने कोसिस गरेको भन्दै यसलाई अझ सशक्त र प्रभावकारी बनाइनुपर्नेमा जोड दिनुभयो।उहाँले भन्नुभयो, “अहिले पनि कतिपय आयोजना तिन करोडभन्दा तल परेका छन्। कार्यविधि पूर्ण लागु गरिएको भए अझ परिणामुखी हुन्थ्यो। यद्यपि, चार हजारभन्दा बढी आयोजना कटौती गरेर बजेटलाई परिणाममुखी बनाउने कोसिस गर्नुभएको छ, म सराहना गर्न चाहन्छु।”सांसद महतले अहिले देशको आवश्यकता अनुसार बजेट अनुशासन र परिणाममुखी विनियोजन भएको भन्दै यसबाट आर्थिक वृद्धिको लक्ष्यमा सरकारी लगानीले योगदान गर्नसक्ने विश्वास व्यक्त गर्नुभयो। सरकारले बजेट कार्यान्वयन गर्दै परिणाममुखी आयोजनालाई प्राथमिकतामा राखेर कार्यान्वयन गर्नुपर्नेमा उहाँले जोड दिनुभयो।“मुलुकमा पर्यटन क्षेत्रको सम्भावना बढी छ। जहाँजहाँ महत्त्वपूर्ण पर्यटकीय क्षेत्र छन्, तिनलाई बाह्रै महिना चल्ने सडक सञ्जालबाट जोडेर निजी क्षेत्रले होटल, रेस्टुरेन्टलगायत पूर्वाधार विकासमार्फत पर्यटन क्षेत्रको विकास गरिनुपर्छ”, उहाँले भन्नुभयो।      पूर्वअर्थमन्त्री महतले बजेटमा प्रस्तावित स्रोत सुनिश्चितताको लक्ष्यमा पुग्न कठिनाइ हुने धारणा राख्नुभयो। उहाँले भन्नुभयो, “आन्तरिक ऋण, वित्तीय तथा बैंकिङ प्रणालीबाट ऋण लिन बढी प्रस्ताव गरिएको छ, ऋणको साँवाब्याज तिर्न पुँजीगत खर्च बराबरको वित्तीय व्यवस्थापन गर्नुपर्ने हुन्छ। आगामी दिनमा विनियोजनमा देखिएको समस्या, स्रोत जुटाउने समस्याप्रति थप गम्भीर हुन जरुरी छ। ठोस, सार्थक र प्राथमिकताका आधारमा मात्रै खर्च गर्ने प्रचलनलाई विकसित गर्नुपर्छ।”      सांसद महतले प्रदेशमा पनि बजेट अनुशासन कायम हुन जरुरी रहेको भन्दै सानासाना आयोजनामा बजेट विनियोजन गरेर रकम दुरुपयोग हुने गरेकाले अनिवार्य ठेक्काबाट मात्रै आयोजना कार्यान्वयन गर्ने, एक करोडभन्दा माथिको आयोजना मात्रै कार्यान्वयन गर्न प्रदेशमा बाध्यकारी अवस्था हुनुपर्नेमा जोड दिनुभयो।      उहाँले प्रमुख प्रतिपक्षी दललगायत सबै दल सहभागी भएर बजेटमा छलफल गरेको सन्दर्भमा राष्ट्रिय स्वतन्त्र पार्टी (रास्वपा) ले आधारहीन विषयलाई उठाएर विरोध गरी बजेटमाथिको छलफलको महत्त्वपूर्ण अवसर गुमाएको बताउनुभयो। हरेक बजेटको लक्ष्य देशमा आर्थिक समृद्धि, आर्थिक अवसर सिर्जना गर्नु र रोजगारी सिर्जना गरी देशको आर्थिक विकासलाई गति दिनु रहेको भन्दै उहाँले त्यसका लागि राज्यको स्रोतसाधन कसरी परिचालन गर्ने, वैदेशिक सहायता, राजस्व परिचालन गरी कुन क्षेत्रमा लगानी गर्ने, पुँजीगत खर्च कसरी गर्नेलगायत प्राथमिकताका विषयलाई केन्द्रमा राखेर कार्यान्वयन हुने विश्वास व्यक्त गर्नुभयो।पूर्वअर्थमन्त्री डा. महतले प्रस्तावित १९ खर्ब ६४ अर्बको बजेटको आम्दानीको अनुमान चाहेजस्तो हुने अवस्था नरहेको भन्दै विदेशी अनुदान प्रस्ताव गरेअनुसार आउन कठिन हुने तथा वैदेशिक ऋण पनि प्रस्ताव गरेजस्तो आउने अवस्था नभएको, राजस्व परिचालन लक्ष्य भेट्टाउन पनि सरकारले बढी मेहनत गर्नुपर्ने बताउनुभयो। उहाँले भन्नुभयो, “आन्तरिक ऋण, वित्तीय तथा बैंकिङ प्रणालीबाट ऋण लिन बढी प्रस्ताव गरिएको छ, ऋणको साँवाब्याज तिर्न पुँजीगत खर्च बराबरकै वित्तीय व्यवस्थापन गर्नुपर्ने अवस्था छ। आउने दिनमा सरकारले विनियोजनमा देखिएको समस्या, स्रोत जुटाउने समस्याप्रति थप गम्भीर हुन जरुरी छ।”",
      "link": "https://gorkhapatraonline.com/news/159378",
      "image": "https://gorkhapatraonline.com/storage/media/280869/conversions/prakashran-original-thumb.jpg"
    },
    {
      "slug": "159380",
      "title": "राजस्व र व्ययको अनुमानमाथिको प्रस्ताव प्रतिनिधिसभामा प्रस्तुत",
      "timestamp": 1749945600000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले ‘आगामी आर्थिक वर्ष २०८२र८३ को राजस्व र व्ययको वार्षिक अनुमानमाथि सामान्य छलफल प्रारम्भ गरियोस्’ भन्ने प्रस्ताव प्रतिनिधिसभामा प्रस्तुत गर्नुभएको छ ।",
      "longContent": "काठमाडौँ, असार १ गते । उपप्रधानमन्त्री एवं अर्थमन्त्री विष्णुप्रसाद पौडेलले ‘आगामी आर्थिक वर्ष २०८२र८३ को राजस्व र व्ययको वार्षिक अनुमानमाथि सामान्य छलफल प्रारम्भ गरियोस्’ भन्ने प्रस्ताव प्रतिनिधिसभामा प्रस्तुत गर्नुभएको छ । प्रतिनिधिसभाको आजको बैठकमा प्रस्ताव प्रस्तुत गर्दै उहाँले प्राङ्गारिक र प्राकृतिक मल उत्पादनलाई प्रवर्द्धन, डिजिटल भुक्तानीलाई प्रोत्साहन गर्न यसमा लागेको कर हटाइएको तथा बजेटको कार्यान्वयनबाट आर्थिक गतिविधि वृद्धि हुने बताउनुभएको थियो । अर्थमन्त्री पौडेलले प्रस्ताव प्रस्तुत गरिरहनुभएका बेला सांसद राजेन्द्र पाण्डेले सांसदको नाराबाजीका कारण मन्त्रीले भनेको कुरा नसुनिएकाले यसलाई एउटा निष्कर्षमा लगेरमात्र सभा सञ्चालन गर्न माग गर्नुभएको थियो । राष्ट्रिय स्वतन्त्र पार्टी (रास्वपा) का सांसदहरूको नाराबाजीबीच प्रतिनिधिसभाको बैठक सञ्चालन भएको हो । रास्वपाको विरोधबिच बैठकमा राजस्व र व्ययको वार्षिक अनुमानमाथि सामान्य छलफल भएको छ ।",
      "link": "https://gorkhapatraonline.com/news/159380",
      "image": "https://gorkhapatraonline.com/storage/media/280849/conversions/Bishnu-poudel-original-thumb.jpg"
    },
    {
      "slug": "159379",
      "title": "राजपुर नगरपालिकाको बजेट ५७ करोड ५३ लाख",
      "timestamp": 1749945600000,
      "source": "gp",
      "content": "रौतहटको राजपुर  नगरपालिकाले आर्थिक वर्ष २०८२–८३  का लागि ५७  करोड ५३  लाख ७८  हजारको बजेट सार्वजनिक गरेको छ । नगरपालिकाले ९  औं नगरसभाबाट नगर प्रमुख डाक्टर राजिक आलमले आन्तरिक स्रोत, प्रदेश सरकार, सङ्घीय सरकारबाट अनुदान गरी उक्त बजेट प्रस्तुत गर्नुभयो ।",
      "longContent": "प्रवीण कुमार शर्मा चन्द्रपुर (रौतहट), असार १ गते । रौतहटको राजपुर  नगरपालिकाले आर्थिक वर्ष २०८२–८३  का लागि ५७  करोड ५३  लाख ७८  हजारको बजेट सार्वजनिक गरेको छ । नगरपालिकाले ९  औं नगरसभाबाट नगर प्रमुख डाक्टर राजिक आलमले आन्तरिक स्रोत, प्रदेश सरकार, सङ्घीय सरकारबाट अनुदान गरी उक्त बजेट प्रस्तुत गर्नुभयो । जसमा आन्तरिक आम्दानी ८५ लाख, राजस्व बाँडफाँट सङ्घीय सरकार ११ करोड ४७ लाख, बित्तीय समानिकरण अनुदान सङ्घीय सरकार ११ करोड ३९ लाख, संघिय सरकार सशर्त अनुदान २६ करोड ४२ लाख , सङ्घिय सरकार विशेष अनुदान १ करोड ६४  लाख,सङ्घिय सरकार समपुरक अनुदान २ करोड ८९ लाखको बजेट सार्वजनिक  गरिएको छ ।त्यस्तै, राजस्व बाँडफाँट प्रदेश सरकार ८० लाख, प्रदेश सरकार समानिकरण अनुदान ७७ लाख ७८ हजार, प्रदेश सरकार सशर्त अनुदान ८० लाख, प्रदेश सरकार बिशेष अनुदान ३० लाख, प्रदेश सरकार समपूरक अनुदान २० लाख नगर सभाबाट सार्वजनिक गरिएको हो ।सिमित स्रोत साधनबिच बजेट निर्माण गरिएको नगर प्रमुख डा. आलमले जानकारी दिनुभयो ।  नगरपालिकाले शिक्षालाई प्राथमिकतामा राखेर बजेट छुट्याएको छ । प्रत्येक वडामा एउटा स्मार्ट विद्यालयको स्थापना, विद्यार्थीसँग मेयर कार्यक्रमलाई निरन्तरता, नगरका निरक्षरको डाटा सङ्कलन गरी साक्षरता कक्षा सञ्चालन गरिने, प्रत्येक माध्यमिक विद्यालयमा पुस्तकालय स्थापना, शिक्षकहरूको मासिक तलव भुक्तानीको व्यवस्था मिलाइने लगायतका विषय नीति तथा कार्यक्रममा समेटिएको छ ।त्यस्तै स्वास्थ्य, पूर्वाधार विकास, कृषि, पशु सेवा लगायतका क्षेत्रलाई प्राथमिकतामा राखेर बजेट निर्माण गरिएको नगर प्रमुख डा. आलमले बताउनुभयो । नगरपालिका अन्तर्गत प्रत्येक वडामा नागरिक आरोग्य सेवा केन्द्र स्थापना, मूल सडकलाई कालोपत्रे  र सहायक सडकलाई पक्की ढलान, प्रत्येक घरमा एक बिरुवा अनिवार्य लगाउने, बेरोजगारलाई आवश्यक सीप दिई न्यून ब्याजदरमा ऋण उपलब्ध गराई स्वरोजगार बनाइने लगायतका कार्यक्रम समेटिएको छ । रङ्गशाला निर्माण, प्रत्येक वडामा सामुदायिक  मेलमिलाप केन्द्र सञ्चालन, हाल रहेको बर्थिङ सेन्टरलाई व्यवस्थित गरी अरू वडामा समेत बर्थिङ सेन्टर विस्तार गरिने भएको छ ।नगरवासीलाई सेवा सुविधाको जानकारी तथा प्रक्रिया बुझ्न प्रत्येक नागरिकलाई जानकारी दिन मोबाइल एप समयानुकुल अध्यावधिक गर्ने, फोहोर मैला व्यवस्थापनका लागि फोहोर बिसर्जन केन्द्र बनाइने समेत नीति तथा कार्यक्रममा उल्लेख छ ।",
      "link": "https://gorkhapatraonline.com/news/159379",
      "image": "https://gorkhapatraonline.com/storage/media/280877/conversions/rajpur-nagar-sabha-original-thumb.jpg"
    },
    {
      "slug": "159377",
      "title": "नेप्सेमा झिनो अङ्कको सुधार,११ अर्ब बढीको कारोबार",
      "timestamp": 1749945600000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा झिनो अङ्कको सुधार देखिँदा कारोबार रकम बढेको छ। आज नेप्से परिसूचक शून्य दशमलव ४७ अङ्कले बढेर दुई हजार छ सय ५५ दशमलव ८५ को बिन्दुमा कायम भएको हो।",
      "longContent": "काठमाडौँ, असार १ गते। यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा झिनो अङ्कको सुधार देखिँदा कारोबार रकम बढेको छ। आज नेप्से परिसूचक शून्य दशमलव ४७ अङ्कले बढेर दुई हजार छ सय ५५ दशमलव ८५ को बिन्दुमा कायम भएको हो।आज तीन सय आठ कम्पनीको दुई करोड ५३ लाख ९३ हजार ७६२ कित्ता शेयर ९५ हजार ३७४ पटक खरिदबिक्री हुँदा ११ अर्ब ४४ करोड ३२ लाख ७२ हजार ६३६ दशमलव ९४ को कारोबार भएको नेप्सेले जनाएको छ।आजको कारोबारमा विकास बैंक समूह शून्य दशमलव ४८, जलविद्युत् शून्य दशमलव ९६, उत्पादन तथा प्रशोधन एक दशमलव ४७, निर्जीवन बिमा शून्य दशमलव शून्य सात र व्यापार समूह एक दशमलव शून्य आठ प्रतिशतले बढेका छन् भने अरु सबै समूहको उपसूचक घटेको छ। बैंकिङ शून्य दशमलव ४४, वित्त शून्य दशमलव ५९, होटल तथा पर्यटन शून्य दशमलव शून्य छ, लगानी शून्य दशमलव ७६ र जीवन बिमा शून्य दशमलव ५४ प्रतिशतले घटेका छन्। त्यस्तै, लघुवित्त शून्य दशमलव ३१, म्यचुअल फण्ड शून्य दशमलव ४१ र अन्य समूह शून्य दशमलव ४६ प्रतिशतले घटेका हुन्।ग्रिन डेभलपमेन्ट बैंक लिमिटेड, प्युअर् इनर्जी लिमिटेड र छ्याङ्दी हाइड्रोपावर लिमिटेडको शेयर मूल्यमा सकारात्मक सर्किट लागेको छ। नेपाल हाइड्रो डेभलपर्स लिमिटेडको शेयर मूल्य सबैभन्दा बढी चार दशमलव ४३ प्रतिशतले घटेको छ।कारोबार रकमका आधारमा आज सबैभन्दा बढी सानिमा माई हाइड्रोपावर लिमिटेडको ८९ करोड एक लाख बराबरको शेयर किनबेच भएको छ। कारोबार भएका शेयर सङ्ख्याका आधारमा सबैभन्दा बढी ङादी ग्रुप पावर लिमिटेडको २० लाख ७५ हजार एक सय ९७ कित्ता शेयर खरिदबिक्री भएको छ।",
      "link": "https://gorkhapatraonline.com/news/159377",
      "image": "https://gorkhapatraonline.com/storage/media/280850/conversions/Nepesa-original-thumb.jpg"
    },
    {
      "slug": "159373",
      "title": "कोशी प्रदेशको बजेट (प्रत्यक्ष प्रसारण)",
      "timestamp": 1749945600000,
      "source": "gp",
      "content": "विराटनगर, असार १ गते । कोशी प्रदेश सरकारका आर्थिक मामिला तथा योजना मन्त्री  रामबहादुर मगरले आर्थिक वर्ष २०८२/८३ को बजेट प्रस्तुत गर्नुभएको हो ।",
      "longContent": "विराटनगर, असार १ गते । कोशी प्रदेश सरकारका आर्थिक मामिला तथा योजना मन्त्री  रामबहादुर मगरले आर्थिक वर्ष २०८२/८३ को बजेट प्रस्तुत गर्नुभएको हो ।",
      "link": "https://gorkhapatraonline.com/news/159373",
      "image": "https://gorkhapatraonline.com/storage/media/280851/conversions/koshi1-original-thumb.jpg"
    },
    {
      "slug": "159365",
      "title": "कालीकोटका स्थानीय तहको बेरुजु दुई अर्ब बढी",
      "timestamp": 1749945600000,
      "source": "gp",
      "content": "यो वर्षको बेरुजु सबैभन्दा बढी खाँडाचक्र नगरपालिकाको रहेको छ । खाँडाचक्र नगरपालिकाको बेरुजु रकम आर्थिक वर्ष २०८०-२०८१ को पाँच करोड ३३ लाख ७१ हजार २९९ रहेको छ ।",
      "longContent": "प्रेमराज सिम्खडाकालीकोट, असार १ गते । कालीकोट जिल्लाका स्थानीय तहको बेरुजु एकपछि अर्को गरेर थप हुँदै आएको छ । बेरुजु रकम घट्दै जानुको सट्टा कालीकोटका स्थानीय तहमा झन थपिँदै आएको हो । कालीकोटका नौ स्थानीय तहको बेरुजु रकम हाल सम्म दुई अर्ब ९९ करोड ५२ लाख ८ हजार ४७२ रुपियाँ पुगेको छ । यो वर्षको बेरुजु सबैभन्दा बढी खाँडाचक्र नगरपालिकाको रहेको छ । खाँडाचक्र नगरपालिकाको बेरुजु रकम आर्थिक वर्ष २०८०-२०८१ को पाँच करोड ३३ लाख ७१ हजार २९९ रहेको छ । त्यसपछि दोस्रो स्थानमा महावै गाउँपालिका रहेको छ । महावै गाउँपालिकाको ३ करोड ८७ लाख ९४ हजार ४७८ रुपियाँ बेरुजु छ । महालेखा परिक्षकको कार्यालयले हालै सार्वजनिक गरेको प्रतिवेदनमा बेरुजुको सङ्ख्या एकिन गरिएको छ । कालीकोटमा तेस्रो स्थानमा बेरुजु रहेको पालिका शुभकालिका गाउँपालिका रहेको छ । शुभकालिका गाउँपालिकाको बेरुजु रकम ३ करोड ३२ लाख ९६ हजार ७०२ रुपियाँ रहेको छ ।  यो वर्ष सबैभन्दा कम बेरुजु पलाँता गाउँपालिकाको रहेको छ पलाँताको एक करोड १२ लाख ३६ हजार ९७२ रुपियाँ छ । अघिल्लो आर्थिक वर्षको समेत जोड्दा पलाँता बेरुजुको सुचीमा अब्बल भए पनि आर्थिक वर्ष २०८०-०८१ मा भने बेरुजुको दर घटाएको छ । अघिल्ला आर्थिक वर्षको बेरुजु समेत जोड्दा सबै भन्दा अगाडी पहिलो नम्बर सान्नीत्रिवेणी गाउँपालिका रहेको छ । सान्नीत्रिवेणीको जम्मा बेरुजु ३१ करोड ५४ लाख, ५१ हजार ४०९ रुपियाँ रहेको छ । शान्नीत्रिवेणी पछि पलाँता गाउँपालिका रहेको छ । पलाँताको ३१ करोड, २४ लाख ७५ हजार ३९२ रुपियाँ बेरुजु छ । तेस्रो नम्बरमा आर्थिक वर्ष २०८०-०८१ मा पाँच करोड भन्दा बढी बेरुजु भएको खाँडाचक्र नगरपालिकाको जम्मा बेरुजु भने तेस्रो नम्बरमा छ । खाँडाचक्रको जम्मा बेरुजु २७ करोड १२ लाख ५८ हजार ३१७ रुपियाँ रहेको छ । चौथो नम्बरमा २३ करोड ४९ लाख १५ हजार ४७८ रुपियाँ बेरुजु महावै गाउँपालिकाको रहेको छ । जम्मा बेरुजुमा पाँचौ नम्बरमा रास्कोट नगरपालिका रहेको छ । रास्कोटको जम्मा बेरुजु २१ करोड ४५ लाख १६ हजार ६५७ रुपियाँ रहेको छ । यस्तै पचालझरना गाउँपालिकाको जम्मा बेरुजु २१ करोड ३१ लाख ५८ हजार १३७ रुपियाँ छ भने सातौ नम्बर शुभकालिका गाउँपालिका रहेको छ । यसको बेरुजु २१ करोड १२ लाख ७० हजार ६९४ रुपियाँ छ । आठौ नम्बर नरहरिनाथ गाउँपालिक रहेको छ । नरहरिनाथ गाउँपालिकाको १९ करोड ३७ लाख ९२ हजार २२७ रुपियाँ र सबैभन्दा कम नौ नम्बरमा तिलागुफा नगरपालिका रहेको छ । तिलागुफा नगरपालिकाको बेरुजु फच्यौट गर्न बाँकी रकम १३ करोड २६ लाख ९० हजार १६१ रुपियाँ रहेको छ । यसरी बेरुजु थुपारिँदा पनि स्थानीय तहका जनप्रतिनिधि र कर्मचारीमा कुनै चिन्ता छैन ।",
      "link": "https://gorkhapatraonline.com/news/159365",
      "image": "https://gorkhapatraonline.com/storage/media/280832/conversions/kalikot-original-thumb.jpg"
    },
    {
      "slug": "159334",
      "title": "सुनको मूल्य निरन्तर बढ्दो",
      "timestamp": 1749945600000,
      "source": "gp",
      "content": "गत जेठ २७ गतेदेखि अन्तर्राष्ट्रिय बजारमा सुनको मूल्य निरन्तर बढिरहेको छ । आज बजार खुल्दा शुक्रबारको तुलनामा सुन तोलामा रु ४०० ले वृद्धि भएको छभने चाँदीको मोल भने स्थिर छ ।",
      "longContent": "काठमाडौँ, असार १  गते ।  गत जेठ २७ गतेदेखि अन्तर्राष्ट्रिय बजारमा सुनको मूल्य निरन्तर बढिरहेको छ । आज बजार खुल्दा शुक्रबारको तुलनामा सुन तोलामा रु. ४०० ले वृद्धि भएको छ भने चाँदीको मोल भने स्थिर छ । नेपाल सुनचाँदी व्यवसायी महासङ्घका अनुसार आज एक तोला सुनको मोल रु. एक लाख ९७ हजार ५०० कायम भएको छ भने एक तोला चाँदी रु. दुई हजार १६५ मा कारोबार भइरहेको छ । \tगत जेठ २७ एक तोला सुन रु. एक लाख ९० हजार तथा सोही परिमाणको चाँदी रु. दुई हजार १६५ मा कारोबार भएको थियो । जेठ २८ गते रु. एक लाख ९१ हजार ३०० जेठ २९ गते एक लाख ९२ हजार ९०० तथा जेठ ३० र ३१ गते प्रतितोला सुन रु. एक लाख ९७ हजार १०० मा खरिदबिक्री भएको थियो । अन्तर्राष्ट्रिय बजारमा आज एक औँस सुन तीन हजार ४४८ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/159334",
      "image": "https://gorkhapatraonline.com/storage/media/280726/conversions/_gold-original-thumb.jpg"
    },
    {
      "slug": "159304",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749945600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार १  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ३५, गोलभेँडा सानो (टनेल) प्रतिकिलो रु ५०, आलु रातो प्रतिकिलो रु ४१, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ७५, गाजर (तराई) प्रतिकिलो रु ५०, बन्दा (लोकल) प्रतिकिलो रु ३५, काउली स्थानीय प्रतिकिलो रु ५०, मूला रातो प्रतिकिलो रु ३२, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु १५, भन्टा डल्लो प्रतिकिलो रु २५, तने बोडी प्रतिकिलो रु २०, मकै बोडी प्रतिकिलो रु ५५ कायम भएको छ । यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु ३५, घिउ सिमी (हाइब्रिड) प्रतिकिलो रु ३५, घिउ सिमी राजमा मूल्य प्रतिकिलो रु १००, टाटे सिमी मूल्य प्रतिकिलो रु ६५, भटमास कोसा प्रतिकिलो रु १००, तीतो करेला प्रतिकिलो रु ३५, लौका प्रतिकिलो रु २५, परबर (लोकल) प्रतिकिलो रु ३५, परबर (तराई) प्रतिकिलो रु ४०, चिचिण्डो प्रतिकिलो रु २५, घिरौला प्रतिकिलो रु ४०, झिगुनी प्रतिकिलो रु ५०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ३०, भिण्डी प्रतिकिलो रु २५ कायम गरिएको छ । यस्तै, सखरखण्ड प्रतिकिलो ७०, स्कुस प्रतिकिलो रु ६५, रायोसाग प्रतिकिलो रु ५०, पालुङ्गो साग प्रतिकिलो रु ५५, तोरीको साग प्रतिकिलो रु ३५, हरियो प्याज प्रतिकिलो रु १००, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३००, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५५, चुकुन्दर प्रतिकिलो रु ६५, रातो बन्दा रु ७८, जिरीको साग प्रतिकिलो रु १००, ग्याठकोभी प्रतिकिलो रु ६०, सौफको साग प्रतिकिलो रु १००, पुदिना प्रतिकिलो रु १२०, इमली प्रतिकिलो रु १७०, तामा प्रतिकिलो रु १२०, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १६०, आँप (माल्द) प्रतिकिलो रु ६५, आँप (दशहरी) प्रतिकिलो रु ८०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १९०, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु १५, रुखकटहर प्रतिकिलो रु ६०, मेवा (भारतीय) प्रतिकिलो रु ११०, लिची (लोकल) प्रतिकिलो रु १९०, लिची (भारतीय) प्रतिकिलो रु १७० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ३५, खुर्सानी हरियो (माछे) प्रतिकिलो रु ४०, भेडेखुर्सानी प्रतिकिलो रु ८०, हरियो धनियाँ प्रतिकिलो रु ५०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/159304",
      "image": "https://gorkhapatraonline.com/storage/media/280667/conversions/tarkari-original-thumb.jpg"
    },
    {
      "slug": "159297",
      "title": "आजका लागि विदेशी मुद्राको विनिमयदर",
      "timestamp": 1749945600000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ४४ पैसा र बिक्रीदर १३८ रुपैयाँ ०४ पैसा निर्धारण गरिएको छ ।",
      "longContent": "काठमाडौँ,असार  १  गते ।  नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ४४ पैसा र बिक्रीदर १३८ रुपैयाँ ०४ पैसा निर्धारण गरिएको छ । युरोपियन युरो एकको खरिददर १५८ रुपैयाँ ०३ पैसा र बिक्रीदर १५८ रुपैयाँ ७२ पैसा, युके पाउण्ड स्ट्रलिङ एकको खरिददर १८५ रुपैयाँ ९६ पैसा र बिक्रीदर १८६ रुपैयाँ ७७ पैसा, स्वीस फ्रयाङ्क एकको खरिददर १६८ रुपैयाँ ८३ पैसा र बिक्रीदर १६९ रुपैयाँ ५७ पैसा कायम गरिएको छ । अष्ट्रेलियन डलर एकको खरिददर ८८ रुपैयाँ ९४ पैसा र बिक्रीदर ८९ रुपैयाँ ३३ पैसा, क्यानेडियन डलर एकको खरिददर १०० रुपैयाँ ७३ पैसा र बिक्रीदर १०१ रुपैयाँ १७ पैसा, सिङ्गापुर डलर एकको खरिददर १०७ रुपैयाँ ०१ पैसा र बिक्रीदर १०७ रुपैयाँ ४८ पैसा तोकिएको छ । जापानी येन १० को खरिददर नौ रुपैयाँ ५२ पैसा र बिक्रीदर नौ रुपैयाँ ५६ पैसा, चिनियाँ युआन एकको खरिददर १९ रुपैयाँ १३ पैसा र बिक्रीदर १९ रुपैयाँ २२ पैसा, साउदी अरेबियन रियाल एकको खरिददर ३६ रुपैयाँ ६२ पैसा र बिक्रीदर ३६ रुपैयाँ ७८ पैसा, कतारी रियाल एकको खरिददर ३७ रुपैयाँ ७१ पैसा र बिक्रीदर ३७ रुपैयाँ ८७ पैसा कायम भएको छ । केन्द्रीय बैंकका अनुसार थाइ भाट एकको खरिददर चार रुपैयाँ २३ पैसा र बिक्रीदर चार रुपैयाँ २५ पैसा, युएई दिराम एकको खरिददर ३७ रुपैयाँ ४३ पैसा र बिक्रीदर ३७ रुपैयाँ ५९ पैसा, मलेसियन रिङ्गेट एकको खरिददर ३२ रुपैयाँ ३७ पैसा र बिक्रीदर ३२ रुपैयाँ ५१ पैसा, साउथ कोरियन वन १०० को खरिददर १० रुपैयाँ ०२ पैसा र बिक्रीदर १० रुपैयाँ ०७ पैसा, स्वीडिस क्रोनर एकको खरिददर १४ रुपैयाँ ३८ पैसा र बिक्रीदर १४ रुपैयाँ ४५ पैसा र डेनिस क्रोनर एकको खरिददर २१ रुपैयाँ १९ पैसा र बिक्रीदर २१ रुपैयाँ २८ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ५१ पैसा र बिक्रीदर १७ रुपैयाँ ५९ पैसा, कुवेती दिनार एकको खरिददर ४४९ रुपैयाँ र बिक्रीदर ४५० रुपैयाँ ९६ पैसा, बहराइन दिनार एकको खरिददर ३६४ रुपैयाँ २७ पैसा र बिक्रीदर ३६५ रुपैयाँ ८६ पैसा, ओमनी रियाल एकको खरिददर ३५६ रुपैयाँ ९७ पैसा र बिक्रीदर ३५८ रुपैयाँ ५३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैककले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/159297",
      "image": "https://gorkhapatraonline.com/storage/media/280660/conversions/money-exchange-original-thumb.jpg"
    },
    {
      "slug": "159279",
      "title": "पाँच रुपियाँमा पनि बिक्दैन भिन्डी",
      "timestamp": 1749945600000,
      "source": "gp",
      "content": "भिन्डी बिक्री हुन छाडेपछि सर्लाहीका किसान मारमा परेका छन् । यहाँको बजारमा भिन्डी प्रतिकेजी पाँच रुपियाँमा समेत बिक्री हुन छाडेको किसानको भनाइ छ । चन्द्रनगर गाउँपालिका–२, बबरगन्जका किसान हरिप्रसाद महतोले केही दिनदेखि भिन्डी मुस्किलले प्रतिकेजी दुईदेखि पाँच रुपियाँसम्ममा बिक्री भइरहेको जानकारी दिनुभयो ।",
      "longContent": "सर्लाही समाचारदातासर्लाही, असार १ गते ।  भिन्डी बिक्री हुन छाडेपछि सर्लाहीका किसान मारमा परेका छन् । यहाँको बजारमा भिन्डी प्रतिकेजी पाँच रुपियाँमा समेत बिक्री हुन छाडेको किसानको भनाइ छ । चन्द्रनगर गाउँपालिका–२, बबरगन्जका किसान हरिप्रसाद महतोले केही दिनदेखि भिन्डी मुस्किलले प्रतिकेजी दुईदेखि पाँच रुपियाँसम्ममा बिक्री भइरहेको जानकारी दिनुभयो । बबरगन्जदेखि लालबन्दी बजारसम्म ल्याउँदा पेट्रोलको खर्चसमेत नउठ्ने उहाँले गुनासो गर्नुभयो । “दुई बोरा भिन्डी बोकेर लालबन्दी लैजाँदा दुई सय पनि आउँदैन तर त्योभन्दा बढी त मोटरसाइकलको पेट्रोल जान्छ,” महतोले भन्नुभयो, “योभन्दा बरु खेतमै कुहिएर जाओस् भनेर भिन्डी टिप्नै छाडेँ ।” १० कट्ठा खेतमा भिन्डी लगाउनुभएका महतोले सुरुमा प्रतिकेजी २० रुपियाँसम्ममा बिक्री गरेको भए पनि अहिले दुईदेखि पाँच रुपियाँ भाउ भएपछि मार परेको गुनासो गर्नुभयो । सर्लाहीमा जिल्लाभरका किसानले लालबन्दी थोक तरकारी बजार डुमडुमेमा ल्याएर तरकारी बिक्री गर्ने गरेका छन् । ईश्वरपुर नगरपालिका–१०, बेलामा व्यावसायिक तरकारी खेती गर्दै आएका किसान दयाराम कुशवाहाले बोडीपछि अहिले भिन्डी बिक्री हुन छाडेको जानकारी दिनुभयो । चर्को घाममा महँगो विषादी र मल प्रयोग गरेर उत्पादन गरेको तरकारीले भाउ नपाउँदा जाँगर नै हराएको उहाँको भनाइ छ । तरकारीको बजार भाउले किसानलाई निराश बनाएको कुशवाहले बताउनुभयो । “पाँच रुपियाँ केजीमा पनि तरकारी नबिक्दा किसानलाई जति पीडा अहिले कसैलाई छैन,” उहाँले भन्नुभयो, “हामी किसानको मेहेनत र लगानी त्यसै खेर गएको छ ।” भिन्डी बिक्री नभएपछि बिहीबार बिहान लालबन्दीमा केही किसानले बजारमै तरकारी फालेर नाराबाजी गरेका थिए । लालबन्दी नगरपालिका–११, हिरापुरका किसान सिकिन्द्र महतोले भिन्डी बिव्रmी नभएपछि बजारमै फालेर घर फर्किएको बताउनुभयो । आफूले त्यही दिन नै खेतको भिन्डी फालेको महतोले बताउनुभयो । “बिक्री नभएर घरमा नै फर्काएर ल्याउनुपर्ने भएपछि मैले पाँच कट्ठाको भिन्डी ट्याक्टर लगाएर जोतिसकेँ,” उहाँले भन्नुभयो, “किसानको यस्तो अवस्था हुँदा पनि पालिका, प्रदेश र सङ्घ सरकार कसैलाई पनि वास्ता छैन ।” लालबन्दी कृषि थोक तरकारी बजारका अध्यक्ष प्रमोद थपलियाले अहिले बजारको मागभन्दा बढी भिन्डी उत्पादन भएकाले बिक्री हुन नसकेको बताउनुभयो । सर्लाहीबाट तरकारी निकासी हुने काठमाडौँ, पोखरालगायतका ठुला बजारमा निर्यात नै नहुँदा स्थानीय बजारमा भिन्डी बिक्री हुन नसकेको थपलियाको भनाइ छ । थपलियाले बिहीबार किसानले बिक्री गर्न नसकेको भिन्डी मानव सेवा आश्रममा लगेर दिएको बताउनुभयो ।",
      "link": "https://gorkhapatraonline.com/news/159279",
      "image": "https://gorkhapatraonline.com/storage/media/280642/conversions/sarlahi-ka-kisan-original-thumb.jpg"
    },
    {
      "slug": "159278",
      "title": "लसुनमय लेहडागाउँ",
      "timestamp": 1749945600000,
      "source": "gp",
      "content": "कर्णाली प्रदेश राजधानीमै रहेको लेहेडागाउँ यतिबेला लसुनमय बन्दै छ । यहाँका अधिकांश कृषकले लसुन खेती गर्छन् । लसुन नलगाउने र नबेच्ने घर नै छैन । वीरेन्द्रनगर नगरपालिका–१६ मा रहेको लेहडागाउँमा ४८ घरधुरी छन् । ती सबैले लसुन खेती गर्न थालेका छन् ।",
      "longContent": "रजनी योगीसुर्खेत, असार १ गते । कर्णाली प्रदेश राजधानीमै रहेको लेहेडागाउँ यतिबेला लसुनमय बन्दै छ । यहाँका अधिकांश कृषकले लसुन खेती गर्छन् । लसुन नलगाउने र नबेच्ने घर नै छैन । वीरेन्द्रनगर नगरपालिका–१६ मा रहेको लेहडागाउँमा ४८ घरधुरी छन् । ती सबैले लसुन खेती गर्न थालेका छन् । वडाका थिमबहादुर खड्काले व्यावसायिक रूपमा लसुन खेती गरेको १५ वर्ष भयो । पछिल्लो केही वर्षयता थिमबहादुर लसुन खेतीतर्फ आकर्षित हुनुभएको छ । लसुन खेतीले उहाँको आर्थिक अवस्थामा समेत सुधार ल्याएको छ । गहुँभन्दा लसुनबाट राम्रो आम्दानी हुने भएकाले लसुन खेतीलाई जोड दिएको उहाँ बताउनुहुन्छ । लसुन सजिलै फस्टाउने र तुसारो पनि सहन सक्ने भएकाले नगदेबाली लसुन खेती राम्रो भएको खड्काले जानकारी दिनुभयो । लसुनबाट नै उहाँ वार्षिक तीन लाख आम्दानी गर्नुहुन्छ । लेहडाका ४८ घरधुरीले अघिल्लो वर्ष १२ लाख बराबरको नगदे बाली लसुन बिक्री गरेका थिए । यस वर्ष मूल्य बढेसँगै उत्पादन पनि राम्रो भएको छ । यो वर्ष उक्त गाउँका किसानले १७ लाखसम्म आम्दानी गरे ।सोही वडाका रुद्रदेव चपाईंले गत वर्ष नौ क्विन्टल लसुन बिक्री गर्नुभयो । उक्त खेतीबाट एक लाख आम्दानी भएको थियो । यो वर्ष पनि सोही हाराहारीमा उहाँले लसुन बिक्री गर्नुभएको छ । अघिल्लो वर्षभन्दा मूल्य बढेकाले पनि आम्दानी राम्रै भएको उहाँले बताउनुभयो । नगदे खेतीका लागि आवश्यक सिँचाइको व्यवस्था गर्न सकेमा उत्पादन अझै बढ्ने उहाँको भनाइ छ । विसं २०७० भन्दा पहिले थोरै मात्रामा किसानले लसुन खेती गर्ने गरेका थिए तर २०७२ सालदेखि व्यावसायिक रूपमा वडाका किसानले लसुन खेती गर्न थालेपछि भने हाल वडाको सिङ्गो गाउँ नै लसुन खेतीमा आबद्ध भएको छ । अहिले वडामा व्यावसायिक रूपमा किसानले लसुन खेती गर्न थालेको वडाध्यक्ष डण्डबहादुर विश्वकर्माले बताउनुभयो । वडा सडक सञ्जालमा जोडिएपछि भने २०७६ सालबाट वडाबाटै किसानले उत्पादन गरेको लसुनलगायत अन्य उत्पादित तरकारी गाडीमा वीरेन्द्रनगरसम्म लैजान सजिलो भएको उहाँले बताउनुभयो । वडाका प्रत्येक किसानले एक सिजनमा कम्तीमा १३ क्विन्टल लसुन बिक्री गर्ने गरेका छन् । उत्पादन भने त्योभन्दा बढी हुन्छ । बाँकी लसुन बिउका लागि राख्ने गरिएको छ । उत्पादित लसुन प्रतिकिलो एक सयदेखि ११० रुपियाँसम्ममा गाउँबाटै बिक्री हुँदै आएको कृषकले बताएका छन् । हरेक सिजनमा किसानले लसुन बिक्री गरेर एक लाखदेखि तीन लाख रुपियाँसम्म आम्दानी गर्ने गरेका छन् ।",
      "link": "https://gorkhapatraonline.com/news/159278",
      "image": "https://gorkhapatraonline.com/storage/media/280641/conversions/Gau-original-thumb.jpg"
    },
    {
      "slug": "159277",
      "title": "बेमौसममै दुधको उत्पादन वृद्धि",
      "timestamp": 1749945600000,
      "source": "gp",
      "content": "यस वर्ष बेमौसममै दुधको उत्पादन वृद्धि भएको छ । दुध उत्पादनका हिसाबले वैशाख, जेठ, असार, साउन र भदौ महिनालाई बैमौसम मानिन्छ । लुम्बिनी वितरण आयोजनाका निमित्त प्रमुख कृष्णप्रसाद अर्यालले उत्पादन अनुसार बजार माग नहुँदा कन्भर्सन (दुधलाई पाउडर बनाउन) गर्न बाहिर पठाउनु परेको बताउनुभयो ।",
      "longContent": "कपिल ज्ञवालीसिद्धार्थनगर, असार १ गते । यस वर्ष बेमौसममै दुधको उत्पादन वृद्धि भएको छ । दुध उत्पादनका हिसाबले वैशाख, जेठ, असार, साउन र भदौ महिनालाई बैमौसम मानिन्छ । लुम्बिनी वितरण आयोजनाका निमित्त प्रमुख कृष्णप्रसाद अर्यालले उत्पादन अनुसार बजार माग नहुँदा कन्भर्सन (दुधलाई पाउडर बनाउन) गर्न बाहिर पठाउनु परेको बताउनुभयो ।यो समयमा दुधको उत्पादन कम हुने भए पनि यो वर्ष समयमै पानी पर्दा गाईभैँसीलाई हरियो घाँसपात खुवाउन पाइएको र व्यावसायिक उत्पादनसमेत बढेकाले दुधको उत्पादन बढी भएको हुन सक्ने अर्यालले बताउनुभयो ।नेपाल दुग्ध विकास संस्थान लुम्बिनी वितरण आयोजनामा गत वैशाख महिनामा दैनिक सरदर सात हजार लिटर दुध सङ्कलन भएको छ भने चार हजार पाँच सय लिटर दुध स्थानीय बजारमा खपत भएको छ । दैनिक सरदर दुई हजार पाँच लिटर दुध कन्भर्सनका लागि हेटौँडा पठाउनु परेको छ ।आयोजना प्रमुख अर्यालले भन्नुभयो, “अघिल्लो वर्षको वैशाखमा दैनिक करिब दुई हजार पाँच सय लिटर दुध सङ्कलन भएको थियो । स्थानीय बजार माग अनुसारको दुध पु¥याउनका लागि नेपाल दुग्ध विकास संस्थानको विराटनगर, बालाजु, हेटौँडा आयोजनाबाट ल्याउनु परेको थियो ।” लुम्बिनी दुग्ध वितरण केन्द्रमातहतका क्षेत्रमा दैनिक करिब चार हजार पाँच सय लिटर दुधको माग छ । आयोजनाले खपतभन्दा बढी दुधका सहायक उत्पादन (घिउ, पनिर, मखन, दही, चिजलगायत) मा पनि जोड दिएको जनाएको छ । लुम्बिनी दुग्ध विकास आयोजनामा काठमाडौँ उपत्यकाबाहिर बुटवलमा स्वास्थ्यवर्धक ‘प्रोबायोटिक दही’ उत्पादन सुरु भएको छ । उहाँले गर्मी समयलाई लक्षित गरी तीन सय एमएलको मोही उत्पादन गरेकामा शुक्रबारदेखि एक लिटरको बोत्तलमा मोही उत्पादन सुरु गरिएको पनि जानकारी गराउनुभयो ।लुम्बिनी दुग्ध वितरण आयोजनामातहत नवलपरासीपूर्वको प्रगतिनगर, नवलपरासीपश्चिमका सुनवल, बासा, रुपन्देहीका मणिग्राम, अमुवा, कपिलवस्तुको चन्द्रौटा र गुल्मीको बलेटक्सारमा चिस्यान केन्द्र रहेको छ । त्यस्तै रुपन्देहीसहित कपिलवस्तु, नवलपरासीपूर्व, नवलपरासीपश्चिम, पाल्पा र गुल्मीबाट दुध सङ्कलन हुँदै आएको छ । उहाँले गुल्मीको रुरुसम्म रहेको डिडिसीको बजारलाई अहिले तम्घाससम्म विस्तार गरिएको र अर्घाखाँचीमा बजार विस्तारको तयारी भइरहेको जानकारी दिनुभयो । उहाँले दुधको उत्पादन बढी हुने सिजनमा (असोजदेखि चैतसम्म) दैनिक १५ हजार लिटर दुध सङ्कलन हुँदै आएको छ भने खपत पाँच हजार लिटर रहेको अर्यालले बताउनुभयो । यो सिजनमा खपत भएकोभन्दा बढी १० हजार लिटर दुधलाई कन्भर्सन गरी पाउडर तथा मखन उत्पादन गर्ने गरिएको छ । दुधलाई कन्भर्सन गरी उत्पादन गरिएको पाउडर डेढ वर्षसम्म र मखन एक वर्षसम्म निश्चित तापक्रममा राख्न सकिन्छ ।",
      "link": "https://gorkhapatraonline.com/news/159277",
      "image": "https://gorkhapatraonline.com/storage/media/280640/conversions/ddc-officen-mechine-(1)-original-thumb.jpg"
    },
    {
      "slug": "159276",
      "title": "‘अर्थतन्त्रको स्थायित्वमा प्रतिबद्ध’",
      "timestamp": 1749945600000,
      "source": "gp",
      "content": "नेपाल राष्ट्र बैङ्कका गभर्नर डा. विश्वनाथ पौडेलले नेपालको बैङ्किङ क्षेत्रको प्रभावकारिता र समग्र अर्थतन्त्रमा स्थायित्वका लागि आफू प्रतिबद्ध रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असार १ गते । नेपाल राष्ट्र बैङ्कका गभर्नर डा. विश्वनाथ पौडेलले नेपालको बैङ्किङ क्षेत्रको प्रभावकारिता र समग्र अर्थतन्त्रमा स्थायित्वका लागि आफू प्रतिबद्ध रहेको बताउनुभएको छ । नेपाल बैङ्कर्स एसोसिएसनले शुक्रबार आयोजना गरेको गभर्नर पौडेलको स्वागत तथा निवर्तमान गभर्नर महाप्रसाद अधिकारीको बिदाइ कार्यक्रममा डा. पौडेलले राष्ट्र बैङ्कको विद्यमान प्रभावकारी वर्तमान नीति र व्यवस्थालाई ठुलो परिवर्तन नगरी निरन्तरता दिने बताउनुभयो । “आवश्यक परेको ठाउँमा मात्रै सुधार गर्ने छौँ, अर्थतन्त्रमा स्थायित्व ल्याउने गरी नीतिगत व्यवस्था गर्ने हो,” उहाँले भन्नुभयो । पौडेलले आगामी दिनमा बैङ्किङ क्षेत्रसँग समन्वय र परामर्श गरेर नीति निर्माण गर्ने र नेपाली बैङ्किङ क्षेत्रलाई अझ सबल, समावेशी र दीर्घकालीन विकासको दिशामा लैजाने प्रतिबद्धता व्यक्त गर्नुभयो । कार्यक्रममा निवर्तमान गभर्नर अधिकारीले कोभिड–१९ महामारीपछि आर्थिक स्थायित्व कायम भएको दाबी गर्दै यस्तो उपलब्धि राष्ट्र बैङ्कको मात्र नभई, बैङ्किङ क्षेत्रको सहकार्य र साझा प्रयासले सम्भव भएको औँल्याउनुभयो । अधिकारीले विगतका केही निर्णय कठिन भए पनि दीर्घकालीन सुधारका लागि आवश्यक भएको बताउनुभयो । नेपालको बैङ्किङ क्षेत्रले विगतका गल्तीबाट सिक्दै भविष्यमा त्यस्ता गल्ती दोहोरिन नदिनतर्फ सतर्क रहनुपर्ने बताउनुभयो ।",
      "link": "https://gorkhapatraonline.com/news/159276",
      "image": "https://gorkhapatraonline.com/storage/media/280639/conversions/bankers-3-original-thumb.jpg"
    },
    {
      "slug": "159275",
      "title": "पाँच प्रतिशत आर्थिक वृद्धिको प्रक्षेपण",
      "timestamp": 1749945600000,
      "source": "gp",
      "content": "चालु आर्थिक वर्ष २०८१/८२ मा बागमती प्रदेशले करिब पाँच प्रतिशतको आर्थिक वृद्धिदर हासिल गर्ने प्रक्षेपण गरिएको छ । बागमती प्रदेशका आर्थिक मामिला तथा योजनामन्त्री कुन्दनराज काफ्लेले बागमती प्रदेश आर्थिक सर्वेक्षण २०८१/८२ प्रदेश सभामा प्रस्तुत गर्दै चालु आवमा ५.१८ प्रतिशतको वृद्धिदर हासिल हुने अनुमान गर्नुभएको हो ।",
      "longContent": "मकवानपुर समाचारदातामकवानपुर, असार १ गते  । चालु आर्थिक वर्ष २०८१/८२ मा बागमती प्रदेशले करिब पाँच प्रतिशतको आर्थिक वृद्धिदर हासिल गर्ने प्रक्षेपण गरिएको छ । बागमती प्रदेशका आर्थिक मामिला तथा योजनामन्त्री कुन्दनराज काफ्लेले बागमती प्रदेश आर्थिक सर्वेक्षण २०८१/८२ प्रदेश सभामा प्रस्तुत गर्दै चालु आवमा ५.१८ प्रतिशतको वृद्धिदर हासिल हुने अनुमान गर्नुभएको हो । सर्वेक्षण अनुसार फागुनसम्म प्रदेश सरकारले कुल आन्तरिक राजस्व बाँडफाँट र नगद मौज्दात ४४ अर्ब ५६ करोड ५३ लाख अर्थात् वार्षिक अनुमानको ६९.०५ प्रतिशत प्राप्त गरेको छ । नेपालको समग्र अर्थतन्त्रको आकार ६१ खर्ब सात अर्ब २२ करोड रहने अनुमान गरिएका बागमती प्रदेशको अंश सबैभन्दा बढी ३६.५२ प्रतिशत अर्थात् २२ खर्ब ३० अर्ब २३ करोड रहने अनुमान पनि सर्वेक्षणमा प्रस्तुत गरिएको छ । समीक्षा अवधिमा बागमती प्रदेशको कुल गार्हस्थ उत्पादनमा कृषि क्षेत्रको योगदान ११.८ प्रतिशत, उद्योगमा ११.१३ र सेवा क्षेत्रको ७७.०७ प्रतिशत रहेको उल्लेख छ । यस्तै बागमती प्रदेशको प्रतिव्यक्ति कुल गार्हस्थ उत्पादन दुई हजार ६०१ अमेरिकी डलर पुग्ने अनुमान गरिएको छ । फागुनसम्म प्रदेश सरकारले १६ अर्ब ५३ करोड ४३ लाख ९२ हजार अर्थात् २५.६२ प्रतिशत खर्च गरेको छ । जसमध्ये चालुतर्फ ३५.२२ प्रतिशत र पुँजीगततर्फ १९.९४ प्रतिशत खर्च भएको छ । यस अवधिमा वित्तीय साक्षरता ६४.५ प्रतिशत रहेको र सबै पालिकामा बैङ्क र वित्तीय सेवाको पहुँच विस्तार भएको पनि सर्वेक्षणमा उल्लेख गरिएको छ । सर्वेक्षण अनुसार गत फागुनसम्म थप ३८.२ किलोमिटर नयाँ सडक र १०२.१८ किलोमिटर पक्की सडक तथा स्तरोन्नति भएको भएको छ । यसअवधिमा वैकल्पिक ऊर्जासहित ९९.९७ जनसङ्ख्यामा विद्युत् पहुँच र जम्मा घरधुरीको ९२.३५ मा आधारभूत खानेपानी सुविधा पुगेको पनि उल्ल्ेख गरिएको छ । प्रदेशमा साक्षरता दर ८२.१ प्रतिशत रहेको छ । शैक्षिक सत्र २०८१ मा आधारभूत तहमा कक्षा १ देखि ८ सम्म खुद भर्नादर ९४.४ प्रतिशत र माध्यमिक तहमा कक्षा ९ देखि १२ सम्म ५५ प्रतिशत पुगेको उल्लेख छ  ।",
      "link": "https://gorkhapatraonline.com/news/159275",
      "image": "https://gorkhapatraonline.com/storage/media/280724/conversions/Cover-Bagmati-original-thumb.jpg"
    },
    {
      "slug": "159274",
      "title": "विदेशबाट फर्किएका युवालाई पचास हजार अनुदान",
      "timestamp": 1749945600000,
      "source": "gp",
      "content": "वैदेशिक रोजगारीबाट फर्किएका युवालाई स्वदेशमै स्वरोजगारसँग जोड्न धनुषाको जनकनन्दनी गाउँपालिकाले ५० हजार रुपियाँ अनुदान दिने भएको छ । विदेशबाट फर्किएका तथा रोजगारी गर्न चाहने युवालाई स्वरोजगारमा आकर्षित गर्ने उद्देश्यले गाउँपालिकाले यस वर्ष अनुदान रकम दिन लागेको हो ।",
      "longContent": "ढल्केबर समाचारदाताढल्केबर, असार १ गते ।  वैदेशिक रोजगारीबाट फर्किएका युवालाई स्वदेशमै स्वरोजगारसँग जोड्न धनुषाको जनकनन्दनी गाउँपालिकाले ५० हजार रुपियाँ अनुदान दिने भएको छ । विदेशबाट फर्किएका तथा रोजगारी गर्न चाहने युवालाई स्वरोजगारमा आकर्षित गर्ने उद्देश्यले गाउँपालिकाले यस वर्ष अनुदान रकम दिन लागेको हो । गाउँपालिकाका अध्यक्ष दिपिनदेव यादवले चालु आर्थिक वर्षमा ससर्त कार्यक्रम अन्तर्गत वैदेशिक रोजगारबाट फर्किएका युवालाई लक्षित गरेर स्वरोजगार अनुदान कार्यक्रम ल्याइएको र सो कार्यक्रम अन्तर्गत अपनाउनुपर्ने प्रक्रिया अघि बढिसकेको बताउनुभयो । वैदेशिक रोजगारीबाट फर्केर स्वदेशमै केही गर्न चाहने, स्वरोजगारमा संलग्न भइसकेका र व्यवसाय सुरु गर्ने तयारीमा रहेका स्थानीय युवालाई लक्षित गरी चालु आवमा उक्त कार्यक्रम ल्याइएको यादवले जानकारी दिनुभयो । उहाँका अनुसार गाउँपालिकाले स्वरोजगारका लागि इच्छुक स्थानीयलाई अधिकतम ५० हजार रुपियाँ नगद अनुदान दिने निर्णय गरिएको छ । “स्थानीय युवा विदेश जानुको सट्टा स्वदेशमै स्वरोजगार गरेर आर्थिक रूपले आत्मनिर्भर बन्न सकून् भन्ने उद्देश्यले कार्यक्रम ल्याइएको हो,” उहाँले भन्नुभयो, “विदेशबाट फर्केर बेरोजगार अवस्थामा बसेका, नयाँ स्वरोजगार सुरु गर्न चाहने वा पहिले नै स्वरोजगारमा संलग्न भइसकेकालाई पनि व्यवसाय विस्तार गर्न यो अनुदानले सहयोग पुग्छ ।” कार्यक्रम अन्तर्गत व्यवसाय योजना निर्माण, आवश्यक तालिम तथा प्राविधिक परामर्शसमेत प्रदान गरिने अध्यक्ष यादवले बताउनुभयो । गाउँपालिकाभित्रका उत्पादन, सेवा र व्यवसाय क्षेत्रको विकास तथा रोजगारी सिर्जना हुने अपेक्षा गरिएको बताउँदै उहाँले आगामी दिनमा स्वरोजगारमा लाग्न चाहनेलाई थप सहज बनाउने गरी बैङ्क तथा वित्तीय संस्थासँग सहकार्य गरी सहुलियतपूर्ण कर्जा योजना ल्याउने तयारीसमेत गरिरहेको बताउनुभयो ।",
      "link": "https://gorkhapatraonline.com/news/159274",
      "image": "https://gorkhapatraonline.com/storage/media/280637/conversions/janaknandani_1-original-thumb.jpg"
    },
    {
      "slug": "159272",
      "title": "सन्चो हुँदै छ ‘सन्चो’",
      "timestamp": 1749945600000,
      "source": "gp",
      "content": "राजावादीको आन्दोलनका नाममा खरानी बनेको ‘सन्चो’ उत्पादक जडीबुटी उत्पादन तथा प्रशोधन केन्द्र अब भने बिस्तारै बौरिन थालेको छ ।   गत चैत १५ गते भएको आगजनी र तोडफोडका कारण क्षतिग्रस्त बनेको सरकारी स्वामित्वको सो कम्पनी आमरूपमा परिचित ब्रान्ड सन्चोको आंशिक उत्पादनमा जुटेको छ । जडीबुटीजन्य उत्पादन सन्चो रुघाखोकीका लागि बढी प्रचलित छ ।",
      "longContent": "काठमाडौँ, असार १ गते । राजावादीको आन्दोलनका नाममा खरानी बनेको ‘सन्चो’ उत्पादक जडीबुटी उत्पादन तथा प्रशोधन केन्द्र अब भने बिस्तारै बौरिन थालेको छ । गत चैत १५ गते भएको आगजनी र तोडफोडका कारण क्षतिग्रस्त बनेको सरकारी स्वामित्वको सो कम्पनी आमरूपमा परिचित ब्रान्ड सन्चोको आंशिक उत्पादनमा जुटेको छ । जडीबुटीजन्य उत्पादन सन्चो रुघाखोकीका लागि बढी प्रचलित छ । कम्पनीका सूचना अधिकारी धर्मलाल नेपालले दैनिक ५० कार्टोनका दरले सन्चो र मसाज आयल उत्पादन भइरहेको जानकारी दिनुभयो । “मेसिन विग्रेका कारण बजार माग अनुसार पूर्ण क्षमतामा उत्पादन गर्न सकिएको छैन,” उहाँले भन्नुभयो, “हाल ५० देखि ६० प्रतिशतसम्म उत्पादन गर्न सकेका छौँ ।” आपूर्ति व्यवस्था सहज पार्न केन्द्रीय कार्यालयसँगै जिल्ला शाखा कार्यालयबाट समेत सन्चोलगायतका अन्य तेल उत्पादन गरिरहेको उहाँले जानकारी दिनुभयो । कम्पनीको बाराको तामागढमा पाँच सय बिघा, मोरङको बेलबारीमा ७० हेक्टर, सुनसरीको तरहरामा २५ हेक्टर र कैलालीको टीकापुरमा साढे चार बिघा जमिन छ । यो जमिनमा कम्पनीलाई आवश्यक कच्चा पदार्थ उत्पादन हुन्छ । कर्णालीको जाजरकोटमा कम्पनीको प्रशोधन केन्द्र छ । शाखा कार्यालयमा रहेको प्रशोधन केन्द्रबाट सन्चोलगायतका सुगन्धित तेल उत्पादन भइरहेको कम्पनीले जनाएको छ । हाल कम्पनीले सन्चो, सन्चो बाम (भिक्स) सन्चो शिलाजित, हिमालय मसाज तेल, बाम तेल, सन्चो जटा केस तेल, सन्चो पेन रिलिफ आयल उत्पादन गर्दै आएको छ । तीमध्ये सन्चो भने जडीबुटी उत्पादन तथा प्रशोधन कम्पनी टिकाउने मुख्य उत्पादन हो । कम्पनीबाट उत्पादिन सामान आन्तरिक बजारसँगै बाहिरी देशमा समेत निर्यात हुने गरेका छ ।जापान, फ्रान्स, जर्मनी, अमेरिका, क्यानडालगायतका देशमा सन्चो र सुगन्धित तेल निर्यात हुन्छ । कम्पनीले वार्षिक १५ देखि १६ करोड रुपियाँको कारोबार गर्छ । आन्दोलनका क्रममा कम्पनीमा रहेका कच्चा पदार्थ, प्रयोगशाला, १४ वटा सवारीसाधनसहित ११ करोड रुपियाँ बराबरको क्षति भएको कम्पनीले जनाएको छ । आन्दोलनका कारण झन्डै बन्दको अवस्थामा पुगिसकेको जडीबुटी कम्पनी व्यवस्थापनको सक्रियता र सरकारी पहलले उत्पादन पुनः सुरु गर्ने अवस्थासम्म कम्पनी आइपुगेको छ । २०३८ सालमा स्थापना भएको कम्पनी ऐन अनुसार सञ्चालनमा रहेको सरकारी कम्पनी आर्थिक वर्ष २०७५/७६ देखि नाफा कमाइरहेको थियो । सातै प्रदेशमा उद्योग खोल्ने योजना बनाइरहेको कम्पनीमा भएको क्षतिले कम्पनीमा काम गर्नेको रोजगारीसमेत गुमेको छ । आगलागीबाट करोडौँ रुपियाँ पर्ने मेसिनसमेत जलेर नष्ट हुँदा पूर्ण रूपमा उत्पादन हुन सकेको छैन । नयाँ मेसिन खरिदको प्रक्रियामा रहेको कम्पनीले जनाएको छ । जडीबुटी कम्पनीले स्थानीयस्तरसम्म पुगेर रोजगारी दिँदै आएको छ । सन्चो उत्पादनका लागि आवश्यक कच्चा पदार्थ जडीबुटीको खेती कम्पनीको आफ्नै जग्गामा हुने गरेको छ ।सन्चोको कच्चा पदार्थ उत्पादनका लागि बिउ कम्पनीले नै वितरण गर्ने गरेको छ । १३ प्रकारका सुगन्धित तेलजन्य जडीबुटीको कारोबार गर्ने गरेको सो कम्पनीको कच्चा पदार्थ उत्पादनमा नौ सयभन्दा बढी किसान जडीबुटी खेतीमा आबद्ध रहेको कम्पनीले जनाएको छ ।",
      "link": "https://gorkhapatraonline.com/news/159272",
      "image": "https://gorkhapatraonline.com/storage/media/280635/conversions/4555-original-thumb.jpg"
    },
    {
      "slug": "159271",
      "title": "एकासी जनाले पाए स्टार्टअप कर्जा",
      "timestamp": 1749945600000,
      "source": "gp",
      "content": "चालु आर्थिक वर्ष २०८१/८२ का लागि स्टार्टअप उद्यम कर्जा वितरण सुरु भएको छ । स्टार्टअप उद्यम कर्जाका लागि छनोट भएका ६६१ जनामध्ये ८१ जना उद्यमीले नौ करोड सात लाख रुपियाँ लिएको औद्योगिक व्यवसाय विकास प्रतिष्ठानले जनाएको छ । त्यस्तै एक सय जनाले कर्जा लिन खाता खोलेको प्रतिष्ठानले जनाएको छ ।",
      "longContent": "गोरखापत्र समाचारदाताकाठमाडौँ, असार १ गते । चालु आर्थिक वर्ष २०८१/८२ का लागि स्टार्टअप उद्यम कर्जा वितरण सुरु भएको छ । स्टार्टअप उद्यम कर्जाका लागि छनोट भएका ६६१ जनामध्ये ८१ जना उद्यमीले नौ करोड सात लाख रुपियाँ लिएको औद्योगिक व्यवसाय विकास प्रतिष्ठानले जनाएको छ । त्यस्तै एक सय जनाले कर्जा लिन खाता खोलेको प्रतिष्ठानले जनाएको छ । प्रतिष्ठानका कार्यकारी निर्देशक उमेश गुप्ताले आगामी असारभित्र छनोट भएका सबै उद्यमीलाई कर्जा प्रवाह गरिसक्ने जानकारी दिनुभयो । छनोटमा परेका उद्यमीले न्यूनतम पाँच लाखदेखि २५ लाख रुपियाँसम्म कर्जा वितरण गरिएको उहाँले बताउनुभयो । सिफारिसमा परेका उद्यमीलाई सम्बन्धित जिल्लामा रहेका राष्ट्रिय वाणिज्य बैङ्कमार्फत प्रतिष्ठानले कर्जा वितरण गरेको छ । बैङ्कले कर्जा प्रवाह गर्न बढीमा पाँच लाखसम्मको कर्जाका हकमा एक किस्ता, १५ लाखसम्मको दोस्रो किस्ता र त्यसभन्दा माथिको हकमा तेस्रो किस्तामा गरी कर्जा वितरण गर्ने स्टार्टअप उद्यम कार्यविधिमा उल्लेख छ । बैङ्कले छनोटमा परेका उद्यमीलाई स्थलगत निरीक्षण गरेर मात्र कर्जा वितरण गर्ने गरेको छ ।प्रतिष्ठानले गत भदौ ११ मा कर्जा प्रवाहका लागि परियोजना प्रस्ताव आह्वान गरेको थियो । त्यतिबेला अनलाइन र भौतिक रूपमा उपस्थित भई पाँच हजार १५८ उद्यमीले प्रस्ताव दर्ता गरेका थिए । तीमध्ये पुस १९ मा एक हजार ३१४ उद्यमी परियोजना प्रस्तुतीकरणका लागि छनोट भएका थिए । छनोट भएकामध्ये एक हजार ७३ उद्यमीले पुस अन्तिम सातादेखि चैतको दोस्रो सातासम्म परियोजना प्रस्तुतीकरण गरेका थिए । चालु आवको बजेटमा सरकारले स्टार्टअप कर्जा प्रवाहका लागि एक अर्ब रुपियाँ विनियोजन गरिएको छ । गत आवमा प्रतिष्ठानले १६५ उद्यमीलाई २१ करोड रुपियाँ कर्जा प्रवाह गरेको थियो । सरकारले नवीनतम उद्यमीलाई सहुलियतपूर्ण कर्जा प्रवाहमा सहभागी गराउने उद्देश्यले स्टार्टअप उद्यम कर्जा सञ्चालन कार्यविधि कार्यान्वयमा ल्याएको छ । कार्यविधिले नवीनतम ज्ञान, सोच, सिप र क्षमता भएका उद्यमीलाई समावेश गरेको छ । स्टार्टअप उद्यम कर्जा प्राप्त गर्ने उद्योगमा कृषि तथा पशुपन्छी, सूचना प्रविधि, पर्यटन, फर्निचर, लघुउद्योग, निर्माण सामग्री, वर्कसप, गार्मेन्ट तथा ह्यान्डी क्राफ्ट उद्योग, फेब्रिकेसन, मेटल तथा ग्लास, क्याफे तथा रेस्टुराँ, स्पोटर्स तथा सङ्गीत, होस्टेल, खाद्य प्रशोधन रहेका छन् ।सरकारले आगामी आव २०८२/८३ को बजेटमार्फत स्टार्टअप उद्यम कर्जा वितरणका लागि ७३ करोड रुपियाँ विनियोजन गरेको छ ।",
      "link": "https://gorkhapatraonline.com/news/159271",
      "image": "https://gorkhapatraonline.com/storage/media/280634/conversions/startup-business2023-03-30-02-37-14-original-thumb.jpg"
    },
    {
      "slug": "159265",
      "title": "‘उपचार गन्तव्य’ तर्फ नेपाल",
      "timestamp": 1749945600000,
      "source": "gp",
      "content": "केही वर्षअघिसम्म नेपालीहरू जटिल स्वास्थ्य समस्यामा मात्र होइन, सामान्य उपचारका लागि पनि विदेश जाने गर्दथे तर अहिले कैयौँ रोगको उपचारका लागि विदेशबाट बिरामी नेपाल आउन थालेका छन् ।   पछिल्ला १० वर्षमा नेपालको स्वास्थ्य क्षेत्रले फड्को मारेको छ । स्वास्थ्यसँग सम्बन्धित ऐन, नियम बनेका छन् । ती ऐन, नियमावलीलाई पूर्ण कार्यान्वयन र थप केही स्रोत व्यवस्थापन गर्न सके नेपालले स्वास्थ्य क्षेत्रमा अकल्पनीय प्रगति हासिल गर्न सक्ने सरोकारवालाको दाबी छ ।",
      "longContent": "काठमाडौँ, असार १ गते । केही वर्षअघिसम्म नेपालीहरू जटिल स्वास्थ्य समस्यामा मात्र होइन, सामान्य उपचारका लागि पनि विदेश जाने गर्दथे तर अहिले कैयौँ रोगको उपचारका लागि विदेशबाट बिरामी नेपाल आउन थालेका छन् । पछिल्ला १० वर्षमा नेपालको स्वास्थ्य क्षेत्रले फड्को मारेको छ । स्वास्थ्यसँग सम्बन्धित ऐन, नियम बनेका छन् । ती ऐन, नियमावलीलाई पूर्ण कार्यान्वयन र थप केही स्रोत व्यवस्थापन गर्न सके नेपालले स्वास्थ्य क्षेत्रमा अकल्पनीय प्रगति हासिल गर्न सक्ने सरोकारवालाको दाबी छ । एक दशकअघिसम्म मिर्गौला प्रत्यारोपण, क्यान्सर रोगको उपचार, कलेजो प्रत्यारोपणलगायतका उपचारका लागि नेपाली भारत, थाइल्यान्डलगायत विकसित मुलुकमा जाने गर्दथे तर अचेल ती रोगको उपचारका लागि बिरामी विदेशबाट नेपाली अस्पतालमा आउन थालेका छन् । केही वर्षअघिसम्म मिर्गौलाको प्रत्यारोपण मात्र होइन, डायलासिस गर्न पनि सर्वसाधारण नेपालबाट भारत जानुपथ्र्यो । १२ वर्षअघि सरकारले स्थापना गरेको भक्तपुरस्थित सहिद धर्मभक्त राष्ट्रिय प्रत्यारोपण केन्द्रले मिर्गौला तथा कलेजो प्रत्यारोपणका लागि भारत जानुपर्ने बाध्यता हटाएको छ । हाल उक्त केन्द्रमा कलेजो र मिर्गौला प्रत्यारोपण भइरहेको छ । यति मात्र होइन, सरकारले अब मुटु प्रत्यारोपण पनि नेपालमै गर्ने तयारी गरिरहेको छ । प्रत्यारोपण केन्द्रमा भारत, बङ्गलादेशका बिरामी आउने स्वास्थ्य तथा जनसङ्ख्या मन्त्रालयको दाबी छ । त्यसो त मिर्गौलामा मात्र होइन, आँखाको उपचार गर्न पनि विदेशीले नेपाली अस्पताल रोज्ने गर्छन् । आँखा स्वास्थ्यमा नेपालले गरेको प्रगति विश्व प्रशंसित छ । झापा, विराटनगर, भैरहवा, गेटा, भरतपुरलगायतका आँखा अस्पतालमा उपचारका लागि भारतीय नागरिकको घुइँचो लाग्ने गरेको छ । ६० देखि ८० प्रतिशतसम्म नेपालका आँखा अस्पतालमा भारतीय नागरिक आएर उपचार गराउने गरेका छन् । नेपालमा नाम कहलिएका अस्पतालमा विदेशी आएर उपचार गराउन थालेका छन् । सरकारले स्वास्थ्य क्षेत्रलाई प्राथमिकता दिएर मिर्गौला तथा कलेजो प्रत्यारोपण, मुटुरोग, क्यान्सर जस्ता रोगका लागि छुट्टै अस्पताल केन्द्रीकृत रूपमा सञ्चालन गरेको छ । ती सरकारी अस्पतालमा बिरामीको भिड लाग्ने गर्छ । कतिपय जटिल समस्याको उपचारका लागि दक्ष जनशक्तिसँगै अत्याधुनिक प्रविधियुक्त उपकरणको व्यवस्थापन गर्न सकिए अब कुनै समस्या बोकेर विदेश जानु नपर्ने तथा उपचारका लागि लामो पालो कुर्न नपर्ने विज्ञ चिकित्सकले बताउने गरेका छन् । सरकारले जटिल रोगबाट पीडित बिरामीलाई औषधीबापत मासिक पाँच हजार भत्ता दिने व्यवस्था गरेको छ । यसैले सर्वसाधारणको औषधी खर्च भरथेग भइरहेको छ । नेपालको चिकित्सा शिक्षामा विदेशी विद्यार्थीको पनि आकर्षण बढेको छ । चिकित्सा शिक्षा स्नातक तहमा कुल सङ्ख्याको ३० प्रतिशत कोटा विदेशी विद्यार्थीका लागि छुट्याइएको हुन्छ । यसले गर्दा नेपाल चिकित्सा शिक्षा पर्यटनको ‘हब’ बन्दै गएको छ । स्वास्थ्य तथा जनसङ्ख्यामन्त्री प्रदीप पौडेल नेपालले स्वास्थ्य क्षेत्रमा उल्लेखनीय विकास गर्दै गएको बताउनुहुन्छ । उहाँले नेपालको स्वास्थ्य प्रणाली सुधारतर्फ अघि बढ्दै गएको जानकारी दिँदै अझै सुधार गर्नुपर्ने पक्षलाई सुधार गरेर अघि बढ्न सकिने बताउनुभयो । उहाँले प्रत्यारोपण सेवा सात वटै प्रदेशमा विस्तार गर्ने, मुटु उपचार सेवा र क्यान्सर उपचार सेवालाई विस्तार गर्दै अघि बढ्ने जानकारी दिनुभयो । मन्त्री पौडेलले स्वास्थ्य बिमा, जटिल रोगका उपचारलगायतका स्वास्थ्य सेवाले गर्दा नेपालको स्वास्थ्य प्रणाली प्रगतितर्फ गएको दाबी गर्नुभयो । “स्वास्थ्यमा जनशक्ति कम छ,” मन्त्री पौडेल भन्नुहुन्छ, “अब प्रत्येक वर्ष दुई हजार पाँच सय दरबन्दी पाँच वर्षसम्म थप हुँदै जाने छ । यसले जनशक्ति अभावले स्वास्थ्य सेवामा देखिएको खाडल पुरिँदै जाने छ ।”मन्त्री पौडेल जटिल रोगको उपचारमा स्वास्थ्य बिमालाई पाँच लाखसम्म पुर्‍याइने बताउनुभयो । औसत प्रिमियम प्रगतिशील प्रिमियमको व्यवस्था गरेर जटिल रोगमा स्वास्थ्य बिमाको सुविधाको थैली पाँच लाख पुर्‍याएरै छाड्ने प्रतिबद्धता उहाँको छ । नेपालमा बालबालिकाको क्यान्सर उपचार निःशुल्क रूपमा सुरु गरिएको छ । सुर्तीजन्य पदार्थको बट्टामा शतप्रतिशत घातक चेतावनी चित्र राख्नुपर्ने नियम ल्याइएको छ । यसले गर्दा मानिसले सुर्तीजन्य पदार्थ कम सेवन गर्ने अपेक्षा छ । सुर्तीजन्य पदार्थ नियन्त्रणमा पुर्‍याएको योगदानको कदर गर्दै विश्व स्वास्थ्य सङ्गठनबाट नेपाल पुरस्कृत भएको थियो । स्वास्थ्यमन्त्री पौडेलले उपचारात्मकभन्दा निरोधात्मक स्वास्थ्य सेवामा जोड दिँदै ७५३ वटै स्थानीय तहमा जनस्वास्थ्यविद्को दरबन्दी व्यवस्था गरिएको जानकारी दिनुभयो । मन्त्रालयको तथ्याङ्क अनुसार छ हजार ७४३ वटा आधारभूत स्वास्थ्य सेवा केन्द्र छन् । मन्त्रालयका प्रवक्ता डा. प्रकाश बुढाथोकीले २०५ वटा निर्वाचन क्षेत्रमा रहेका प्राथमिक स्वास्थ्य केन्द्रमा आधारभूत अस्पताल रहेको जानकारी दिनुभयो । उहाँले जिल्ला अस्पताल १५ देखि ५० शय्याका ७७ वटा रहेको जानकारी दिँदै पहिलेका अञ्चल अस्पताललाई प्रादेशिक अस्पतालमा रूपान्तरण गरिएको बताउनुभयो । हाल देशभर ९१ वटा प्रादेशिक अस्पताल छन् । यस्तै २३ वटा सङ्घीय अस्पताल रहेका छन् ।  सात वटा प्रदेशमा एक/एक वटा अस्पताल सङ्घीयमातहत छन् ।  मन्त्रालयको तथ्याङ्क अनुसार कुल बिरामीको ८० प्रतिशत सरकारी अस्पतालमा आउने गरेका छन् ।स्वास्थ्य सचिव विकास देवकोटा पछिल्लो १० वर्षअघि र त्योभन्दा पछिको स्वास्थ्यको तुलना गर्दा आकाश र जमिनको फरक रहेको बताउनुहुन्छ । उहाँले प्रत्येक वडामा स्वास्थ्य चौकी रहेको जानकारी दिँदै अब आधारभूत स्वास्थ्य सेवा त्यहीँबाट प्राप्त गर्न सकिने बताउनुभयो । स्वास्थ्य संस्था सञ्चालनदेखि औषधी खरिदसम्मका अधिकार तिनै तहलाई प्रदान गरिएकाले स्वास्थ्य सेवामा सुधार देखिएको उहाँको भनाइ छ । सरकारले आमा सुरक्षा कार्यक्रम, महिलाको निःशुल्क उपचार तथा प्राथमिक स्वास्थ्य केन्द्रबाट ९८ प्रकारका औषधी उपलब्ध गराइरहेको जानकारी दिँदै डा. देवकोटाले मुटु, मिर्गौंला, क्यान्सर जस्ता जटिल रोगको उपचारमा विपन्न नागरिकलाई आर्थिक सहयोग प्रदान गर्दै आएको उल्लेख गर्नुभयो । सरकारी अस्पताल मात्र होइन, निजी क्षेत्रका शिक्षण संस्था, अस्पतालले पनि सामान्यदेखि जटिल रोगको उपचारमा राम्रो योगदान दिँदै छन् । निजी मेडिकल कलेज एसोसिएसनका अध्यक्ष प्राडा ज्ञानेन्द्रमानसिंह कार्की नेपाललाई मेडिकल टुरिजमका रूपमा विकास गर्न सकिने बताउनुहुन्छ । हाल ३० प्रतिशत विदेशी कोटालाई बढाएर मेडिकल कलेजलाई दुई सिफ्टमा अध्ययन गराउन दिए मेडिकल टुरिजम भित्रिने उहाँको भनाइ छ ।",
      "link": "https://gorkhapatraonline.com/news/159265",
      "image": "https://gorkhapatraonline.com/storage/media/280628/conversions/thakur-p-bastakoti-baishak-2-original-thumb.jpg"
    },
    {
      "slug": "159248",
      "title": "लुम्बिनी प्रदेशको बजेट आइतबार प्रस्तुत हुँदै",
      "timestamp": 1749859200000,
      "source": "gp",
      "content": "लुम्बिनी प्रदेश सरकारले आगामी आर्थिक वर्ष २०८२/०८३ को बजेट असार १ गते आइतबार प्रस्तुत गर्ने भएको छ ।",
      "longContent": "सन्तोष दहितदाङ, जेठ ३१ गते । लुम्बिनी प्रदेश सरकारले आगामी आर्थिक वर्ष २०८२/०८३ को बजेट असार १ गते आइतबार प्रस्तुत गर्ने भएको छ ।आइतबार प्रदेश सभाको १३औँ बैठकमा आर्थिक मामिला तथा योजना मन्त्री धनेन्द्र कार्कीले राजश्व र व्यायको वार्षिक बजेट प्रदेश सभामा प्रस्तुत गर्नुहुने सम्भावित कार्यसूचीमा समावेश गरिएको छ ।प्रदेश सभा सचिवालयले सार्वजनिक गरेको सम्भावित कार्यसूची अनुसार मन्त्री कार्कीले वार्षिक बजेट प्रस्तुत गर्नुका साथै “प्रदेश सरकारको अर्थ सम्बन्धी प्रस्तावलाई कार्यान्वयन गर्न बनेको विधेयक” पनि सभामा पेस गर्नुहुने छ ।सरकारले यस वर्षको बजेटमा प्रदेशको समृद्धि र विकाससँग जोडिएका मुख्य क्षेत्रहरूलाई प्राथमिकतामा राखेको छ । कृषि, उद्योग, पर्यटन, पूर्वाधार, शिक्षा, स्वास्थ्य, रोजगारी लगायतका क्षेत्रलाई प्राथमिकतामा राखेर बजेट केन्द्रित गर्ने सरकारको तयारी छ ।मुख्यमन्त्री चेतनारायण आचार्यले नीति तथा कार्यक्रमको जगमा उभिएर बजेट ल्याइने उल्लेख गर्नुहुँदै यस बजेटले समग्र लुम्बिनी प्रदेशको समृद्धि र विकासमा योगदान पुर्‍याउने विश्वास व्यक्त गर्नु भएको छ ।प्रदेश सरकारको नीति तथा कार्यक्रमको निरन्तरतामा आधारित यो बजेटले प्रदेशवासीको जीवनस्तर उकास्ने विश्वास सरकार लिएको छ ।लुम्बिनी प्रदेश सरकारले चालू आर्थिक वर्षमा ३८ अर्ब ९७ करोड रुपियाँको बजेट ल्याएको छ । यो आकारको तुलनामा आगामी वर्षको बजेट घटाएर ल्याउने तयारी सरकारले गरेको छ ।",
      "link": "https://gorkhapatraonline.com/news/159248",
      "image": "https://gorkhapatraonline.com/storage/media/280601/conversions/llm-original-thumb.jpg"
    },
    {
      "slug": "159243",
      "title": "मधेश प्रदेशमा बजेट आइतबार, चालु वर्षको खर्च न्युन",
      "timestamp": 1749859200000,
      "source": "gp",
      "content": "मधेश प्रदेश सरकारले आर्थिक वर्ष २०८२/८२ का लागि राजस्व र व्यायको वार्षिक अनुमान (बजेट वक्तव्य) पेश गर्ने तयारी गरेको छ ।",
      "longContent": "धीरेन्द्रप्रसाद साहजनकपुर, जेठ ३१ गते । मधेश प्रदेश सरकारले आर्थिक वर्ष २०८२/८२ का लागि राजस्व र व्यायको वार्षिक अनुमान (बजेट वक्तव्य) पेश गर्ने तयारी गरेको छ । यसको लागि मधेश प्रदेश सरकारले आइतबार दिनको ४ बजे मधेश प्रदेश सभाको बैठक आह्वान गरिएको छ । प्रदेशसभा सचिवालयद्वारा जारी सूचनामा अनुसार अर्थमन्त्री सुनिलकुमार यादवले बजेट प्रस्तुत गर्नुहुनेछ ।  बजेट सत्र महत्वपूर्ण हुने भएकाले सम्पूर्ण प्रदेशसभा सदस्यहरूलाई समयमै उपस्थित हुन अनुरोध गरिएको प्रदेश सभा सचिव बासुप्रसाद कोइरालाले जानकारी दिनुभयो । यता मधेश प्रदेशका मुख्यमन्त्री सतिशकुमार सिंहले बजेट वक्तव्यको लागि प्रदेश साँसदहरुबाट आएको योजना, कार्यक्रमहरु कम्प्युटरमा प्रविष्ट भइसकेको जानकारी दिनुभयो । सरकारको बजेट सार्वजनिक गर्न गरेको तयारी अन्तिम चरण रहेको उहाँले भन्नुभयो, अब कम्प्युटर प्रिन्ट गरी सार्वजनिक गर्ने कार्य मात्र बाँकी छ । बजेटमा प्रदेशलाई गौरव गरिने योजनाहरु पनि समावेश गरिएको उहाँले बताउनुभयो । बजेटको आकार चालु आर्थिक वर्षकै हाराहारीमा रहने अनुमान गरिएको छ । मधेश सरकारले चालु आर्थिक वर्ष २०८१/२०८२ मा ४३ अर्ब ८९ करोड ७० लाख बजेट ल्याएको थियो । प्रदेश लेखा नियन्त्रक कार्यालय जनकपुरको तथ्यांकअनुसार आर्थिक वर्ष २०८०/८१ को जेठ महिनाको अन्तिम सातासम्म कुल ४३ अर्ब ८९ करोड २१ लाख ७० हजार रूपियाँको बजेटमध्ये आठ अर्ब ८९ करोड ५२ लाख रूपियाँ मात्र खर्च भएको हो । यो कूल बजेटका २०.२६ प्रतिशत खर्च हो । खर्चमध्ये पुँजीगततर्फको खर्च अत्यन्तै न्यून देखिएको छ । सरकारको विकास निर्माणमा जाने पुँजीगत शीर्षकमा जम्मा तीन अर्ब ८२ करोड ६६ लाख ३८ हजार ४८९ रूपियाँ मात्रै खर्च भएको छ ।यो कुल पुँजीगत बजेटको १३ प्रतिशत मात्र हो । त्यस्तै, चालु खर्चतर्फ पाँच अर्ब ७२ करोड ८८ लाख छ हजार २७८ रूपियाँ खर्च भएको देखिन्छ । चालु शीर्षकमा विनियोजित बजेटको ३२ प्रतिशत हो । अब बाँकी एक महिनाभित्र बाँकी रहेको ८० प्रतिशत बजेट खर्च गर्न सकिने सम्भावना न्यून देखिन्छ । यसले आगामी वर्षको बजेट निर्माणमा पनि गम्भीर प्रभाव पार्ने संकेत देखिएको छ ।यता मधेश प्रदेश सरकारले प्रस्तुत गरिसकेको नीति तथा कार्यक्रमको मूल केन्द्रबिन्दु कृषिक्षेत्रलाई राखिएको छ । कृषिमा आन्तरिक उत्पादन वृद्धि, नयाँ प्रविधिको प्रयोग, निजी क्षेत्रको सहभागिता, बिउविजनको सुनिश्चितता, सिंचाइ सुविधा, भण्डारण पूर्वाधार, बजारीकरण र बीमा लगायतका पक्षलाई एकीकृत गरेर व्यवस्थित कृषि रणनीतिमा बढी बजेट विनियोजन गरिने बताइएको छ ।",
      "link": "https://gorkhapatraonline.com/news/159243",
      "image": "https://gorkhapatraonline.com/storage/media/280586/conversions/mdd-original-thumb.jpg"
    },
    {
      "slug": "159239",
      "title": "विदेशबाट फर्किएका युवालाई स्वरोजगार गर्न ५० हजार अनुदान दिने",
      "timestamp": 1749859200000,
      "source": "gp",
      "content": "विदेशबाट फर्किएका तथा रोजगार गर्न चाहने युवालाई स्वरोजगारमा आकर्षित गर्ने उद्देश्यले गाउँपालिकाले अनुदान रकम दिन लागेको हो ।",
      "longContent": "विजयकुमार साह ढल्केबर, जेठ ३१ गते । वैदेशिक रोजगारीबाट फर्किएका युवालाई स्वदेशमै स्वरोजगारसँग जोड्न धनुषाको जनकनन्दनी गाउँपालिकाले ५० हजार रुपियाँ अनुदान दिने भएको छ । विदेशबाट फर्किएका तथा रोजगार गर्न चाहने युवालाई स्वरोजगारमा आकर्षित गर्ने उद्देश्यले गाउँपालिकाले अनुदान रकम दिन लागेको हो । गाउँपालिका अध्यक्ष दिपिनदेव यादवले चालू आर्थिक वर्षमा सशर्त कार्यक्रम अन्तर्गत वैदेशिक रोजगारबाट फर्किएका युवालाई लक्षित गरेर स्वरोजगार अनुदान कार्यक्रम ल्याइएको बताउनुभयो । उहाँले वैदेशिक रोजगारीबाट फर्केर स्वदेशमै केही गर्न चाहने, स्वरोजगारमा संलग्न भइसकेका र व्यवसाय सुरु गर्ने तयारीमा रहेका स्थानीय युवालाई लक्षित गरी उक्त कार्यक्रम ल्याइएको जानकारी दिनुभयो । उहाँकाअनुसार गाउँपालिकाले स्वरोजगारका लागि इच्छुक स्थानीयलाई अधिकतम ५० हजार रुपियाँ नगद अनुदान दिने निर्णय गरेको छ ।उहाँले भन्नुभयो, “स्थानीय युवा विदेश जानुको सट्टा स्वदेशमै स्वरोजगार गरेर आर्थिक रुपले आत्मनिर्भर बन्न सकून भन्ने उद्देश्यले कार्यक्रम ल्याइएको हो । विदेशबाट फर्केर बेरोजगार अवस्थामा बसेका, नयाँ स्वरोजगार सुरु गर्न चाहने वा पहिले नै स्वरोजगारमा संलग्न भइसकेकालाई पनि व्यवसाय विस्तार गर्न यो अनुदानले सहयोग पुग्छ ।” कार्यक्रम अन्तर्गत व्यवसाय योजना निर्माण, आवश्यक तालिम तथा प्राविधिक परामर्शसमेत प्रदान गरिने अध्यक्ष यादवले बताउनुभयो । गाउँपालिकाभित्रका उत्पादन, सेवा र व्यवसाय क्षेत्रको विकास तथा रोजगारी सिर्जना हुने अपेक्षा गरिएको बताउँदै उहाँले गाउँपालिकाले आगामी दिनमा स्वरोजगारमा लाग्न चाहनेलाई थप सहज बनाउने गरी बैंक तथा वित्तीय संस्थासँग सहकार्य गरी सहुलियतपूर्ण कर्जा योजना ल्याउने तयारीसमेत गरिरहेको बताउनुभयो ।",
      "link": "https://gorkhapatraonline.com/news/159239",
      "image": "https://gorkhapatraonline.com/storage/media/280582/conversions/bidesh-original-thumb.jpg"
    },
    {
      "slug": "159410",
      "title": "भलमन्सा र गुरुवाहरुलाई कानुनी सचेतना",
      "timestamp": 1749945600000,
      "source": "gp",
      "content": "थारु समुदायका भलमन्सा (बरघर), गुरुवासहित धार्मिक अगुवाहरुलाई कानुनी सचेतना प्रदान गरिएको छ । आज कैलालीको चौमालामा कानुनी सचेतना सम्बन्धी अभिमुखीकरण कार्यक्रमको आयोजना गरेर उहाँहरुलाई कानुनी ज्ञान बाँडिएको हो ।",
      "longContent": "अविनाश चौधरीधनगढी, असार १ गते । थारु समुदायका भलमन्सा (बरघर), गुरुवासहित धार्मिक अगुवाहरुलाई कानुनी सचेतना प्रदान गरिएको छ । आज कैलालीको चौमालामा कानुनी सचेतना सम्बन्धी अभिमुखीकरण कार्यक्रमको आयोजना गरेर उहाँहरुलाई कानुनी ज्ञान बाँडिएको हो । भलमन्सा (बरघर) ले थारु गाउँमा नेतृत्वदेखि लिएर सामान्य झैझगडा मिलाउने लगायतका कार्य गर्दैआएका छन् । यसैगरी, गुरुवाले विभिन्न पूजाआजादेखि झारफुकको काम गर्ने गरेका छन् । भलमन्सा, बरघर, गुरुवाले फौजदारी र देवानी मुद्दामा हात नहालुन भनेर उहाँहरुलाई सचेत पार्नका लागि कार्यक्रम गरिएको आयोजकको भनाइ छ । गौरीगंगा नगरपालिकाको आर्थिक सहयोगमा पहुरा मिडिया प्रालिद्वारा आयोजित अभिमुखीकरण कार्यक्रममा गौरीगंगा नगरपालिकाका ६३ गाउँका भलमन्साको सहभागिता रहेको थियो । आफूहरुकहाँ झैझगडा, साँध संधियारजस्ता विवादका मुद्दा आउने गरेको गौरीगंगा नगरपालिका –७ महादेवाका भलमन्सा मेलाराम चौधरीले बताउनुभयो । उहाँले साधारण किसिमका मुद्दाहरुमा मात्र भलमन्साले मेलमिलाप गराउने गरेको उल्लेख गर्दै भन्नुभयो, “हामीलाई अधिकार नभएका मुद्दालाई वडाको मेलमिलाप केन्द्रमार्फत पालिकाको न्यायिक समितिमा पठाउने गरेका छौं ।”सहभागीहरुलाई मेलमिलापकर्ता बल्लु चौधरी र बाँधु चौधरीले कानुनी व्यवस्थाका बारेमा जानकारी गराएका थिए । दिनेश चौधरीको अध्यक्षतामा भएको कार्यक्रमको उद्घाटन गौरीगंगा नगरपालिकाका उपप्रमुख भोजबहादुर बमले गर्नुभएको थियो ।",
      "link": "https://gorkhapatraonline.com/news/159410",
      "image": "https://gorkhapatraonline.com/storage/media/280918/conversions/Bhalmansa,-guruwalai-kanuni-sachetna.2222-original-thumb.jpg"
    },
    {
      "slug": "159405",
      "title": "थारू कलाकार मञ्चले सांस्कृतिक कार्यक्रम गर्ने",
      "timestamp": 1749945600000,
      "source": "gp",
      "content": "राष्ट्रिय थारू कलाकार मञ्चले असार ७ गते काठमाडौंमा बृहत राष्ट्रिय थारू सांस्कृतिक कार्यक्रमको आयोजना गर्ने भएको छ । विश्व संगीत दिवसको अवसरमा मञ्चले थारू भाषा, कला र संस्कृतिको संरक्षण र प्रवर्द्धन गर्ने उद्देश्यका काठमाडौंमा बृहत राष्ट्रिय थारू सांस्कृतिक कार्यक्रम तथा वार्षिक साधारणसभा गर्न लागिएको राष्ट्रिय थारू कलाकार मञ्चका केन्द्रीय अध्यक्ष विनय वैद्यले जानकारी दिनुभयो ।",
      "longContent": "गोरखापत्र अनलाइनकाठमाडौं, असार १ गते । राष्ट्रिय थारू कलाकार मञ्चले असार ७ गते काठमाडौंमा बृहत राष्ट्रिय थारू सांस्कृतिक कार्यक्रमको आयोजना गर्ने भएको छ । विश्व संगीत दिवसको अवसरमा मञ्चले थारू भाषा, कला र संस्कृतिको संरक्षण र प्रवर्द्धन गर्ने उद्देश्यका काठमाडौंमा बृहत राष्ट्रिय थारू सांस्कृतिक कार्यक्रम तथा वार्षिक साधारणसभा गर्न लागिएको राष्ट्रिय थारू कलाकार मञ्चका केन्द्रीय अध्यक्ष विनय वैद्यले जानकारी दिनुभयो ।उहाँले भन्नुभयो, विश्वभर संगीत दिवस मनाइरहँदा हामीले हाम्रो आफ्नै भाषा, धर्म, कला संस्कृति र पहिचानलाई जोगाउन सरकारको ध्यानाकर्षण गर्न देशभरका कलाकारको जनचेतनामूलक वृहत सांस्कृतिक कार्यक्रमको आयोजना गरेका छौं। पूर्व मेचीदेखि पश्चिम महाकालीसम्मका थारू कलाकारहरूले प्रस्तुति दिनुहुनेछ। ‘अध्यक्ष वैद्यका अनुसार कार्यक्रममा ५० बढी मेचीदेखि महाकालीसम्मका थारू कलाकारहरूले थारूको लोक गीत, मौलिक नाँचहरू धुम्रा नाच, झुम्रा, मघौटालगायत थारू सांस्कृति झल्कने प्रकारको प्रस्तुति दिनेछन् । पहिलो दिन सांस्कृतिक कार्यक्रम र दोस्रो दिन वार्षिक साधारणसभा पनि हुने जसमा केही विधान संशोधन हुने जानकारी दिनुभयो ।कमलादीस्थित नेपाल प्रज्ञा प्रतिष्ठानको हलमा पहिलो दिन  ‘भाषा, कला–संस्कृति हमर शान, पहिचान बचैना हमार अभियान’ मूल नारासहित वृहत्त थारू सांस्कृतिक कार्यक्रम हुन्छ’ उहाँले भन्नुभयो । कार्यक्रमको प्रमुख अतिथि संस्कृति, पर्यटन तथा नागरिक उड्डयन मन्त्रालयका राज्यमन्त्री अरुणकुमार चौधरीको उपस्थिति हुने उहाँको भनाइ छ । कार्यक्रममा थारू परिकारहरूको स्टल, थारू परम्परागत पहिरन, गहना र सांस्कृतिक सामग्रीहरूको प्रदर्शनी गरिने आयोजकले जनाएको छ । राष्ट्रिय स्तरमा थारू कलाकारहरूको उपस्थितिमा पहिलो पटक यस्तो बृहत सांस्कृतिक कार्यक्रम गर्न लागेकाले अर्थ व्‍यवस्थापनका लागि काठमाडौंका विभिन्न ठाउँमा टिकट खुल्ला गरिएको अध्यक्ष वैद्यले बताउनुभयो ।  कार्यक्रममा सहभागिताका लागि प्रवेश शुल्क एक हजार रुपियाँ टिकटको प्रि–बुकिङ खुला भइसकेको र कार्यक्रम स्थलमै टिकट उपलब्ध हुने उहाँले जानकारी दिनुभयो ।",
      "link": "https://gorkhapatraonline.com/news/159405",
      "image": "https://gorkhapatraonline.com/storage/media/280905/conversions/Aadibasi-chalchitra-original-thumb.jpg"
    },
    {
      "slug": "159404",
      "title": "पुँजीगत खर्च बढ्न नसकेकोमा स्वास्थ्य मन्त्री पौडेल चिन्तित",
      "timestamp": 1749945600000,
      "source": "gp",
      "content": "स्वास्थ्य तथा जनसंख्या मन्त्री प्रदीप पौडेलले पुँजीगत खर्च बढ्न नसकेकोमा चिन्ता प्रकट गर्नुभएको छ ।",
      "longContent": "काठमाडौँ, असार १ गते । स्वास्थ्य तथा जनसंख्या मन्त्री प्रदीप पौडेलले पुँजीगत खर्च बढ्न नसकेकोमा चिन्ता प्रकट गर्नुभएको छ ।मन्त्रालयअन्तर्गतको  मन्त्रालयस्तरीय विकास समस्या समाधान समितिको बैठकलाई सम्बोधन गर्दै मन्त्री पौडेलले यस्तो चिन्ता व्यक्त गर्नुभएको हो । मन्त्री पौडेलले नागरिकलाई देखिने गरी परिवर्तन दिलाउनु आफ्नो चाहना रहेको र हुटहुटिका साथ काम गरिरहेको भन्दै यसलाई बुझिदिन आग्रह गर्नुभयो । उहाँले भन्नुभयो, ‘‘अहिलेसम्म पुँजीगत खर्च सोचेजस्तो हुन सकेको छैन ।  यो गम्भीर प्रश्न हो ।विशिष्टिकृत सेवा विस्तार सँगै अस्पतालको सेवा सुधार गरेर नागरिकलाई पहिलेभन्दा सुधार र देखिने परिवर्तन दिलाउने हाम्रो चाहना हो । पर्याप्त पुँजीगत खर्च हुन नसक्दा यसमा समस्या देखिन्छ ।’’साथै,  मन्त्री पौडेलले अस्पताल नसुधारेसम्म जनशक्ति र पुर्वाधार थपेर मात्र नहुने भन्दै सुधार गर्न आवश्यक नीतिका लागि तयार रहेको बताउनुभयो । कर्मचारीको कार्यसम्पादन गरेर भए पनि पुँजीगत खर्च बढाउनु आवश्यक रहेको उहाँको ठहर छ । नीतिगत सुधार आवश्यक भए सुधार गर्न आफू तयार रहेको मन्त्री पौडेलले जीकिर गर्नुभयो ।  सरकारी अस्पतालमा नागरिकको  विश्वास रहेको भन्दै मन्त्री पौडेलले यसलाई टिकाइराख्न आवश्यक सुधार गर्न तयार रहेको र कर्मचारीको साथ आवश्यक रहेको बताउनुभयो ।  अहिलेको चुनौतीपूर्ण अवस्थामा बजेट बढाउन आफूले धेरै मेहनत गरेको भन्दै यसलाई खर्च गर्ने सवालमा गम्भीर भइदिन कर्मचारीसँग मन्त्री पौडेले आग्रह गर्नुभयो । मन्त्री पौडेलले सरकारी कर्मचारीसहित संगठित क्षेत्रलाई स्वास्थ्य बीमामा आवद्ध गराउन सरकारले नीतिगत बाटो खोलेको भन्दै यसलाई कार्यान्वयनमा साथ दिन अनुरोध गर्नुभयो । उहाँले भन्नुभयो,  ‘‘अहिले स्वास्थ्य बीमामा श्रोत अभाव छ । सबै कर्मचारी र संगठित क्षेत्र आवद्ध गराएमा ४० अर्बसम्म जम्मा हुन सक्छ । यसको कार्यान्वयनमा तपाईंहरुले साथ दिनुहोला ।’’",
      "link": "https://gorkhapatraonline.com/news/159404",
      "image": "https://gorkhapatraonline.com/storage/media/280937/conversions/505151189_1865775484268390_6433811916548080674_n-original-thumb.jpg"
    },
    {
      "slug": "159398",
      "title": "बाढीले कटान गरेपछि बाँध मर्मत",
      "timestamp": 1749945600000,
      "source": "gp",
      "content": "सर्लाहीको कौडेना गाउँपालिका–५, छपकैयामा आइतबार बिहान लखन्देही खोलामा पानीको बहाव बढेर बाँध कटान गरेको छ ।",
      "longContent": "जनार्जन खत्रीसर्लाही, असार १ गते । सर्लाहीको कौडेना गाउँपालिका–५, छपकैयामा आइतबार बिहान लखन्देही खोलामा पानीको बहाव बढेर बाँध कटान गरेको छ । पहाडी भेगमा बिहान भएको भारी वर्षापछि लखन्देही खोलामा बाढी आएको स्थानीयले बताएका छन् । बाढी बढेर कटान गरेको बाँध तत्कालका लागि नेपाली सेना र सशस्त्र प्रहरी भएर अस्थायी रूपमा मर्मतको काम गरेका हुन् । उक्त बाँध फुटेमा कौडेना गाउँपालिका–५, छपकैया र मलङ्गवा नगरपालिका–६, खुटौना गाउँ डुबानमा पर्ने जोखिम रहेको छ । सम्भावित जोखिमलाई मध्यनजर गर्दै नेपाली सेनाको कालीध्वज गणका २५ जना र सशस्त्र प्रहरीको १० जना टोली मिलेर बाँधको रोकथाम गर्ने काम गरेको कालीध्वज गणका गणपति एवं प्रमुख सेनानी गोविन्द विष्टले जानकारी दिनुभयो । छपकैयामा बर्सेनि बाढी आएर कटान तथा डुबानको व्यापक समस्या हुनेगरेको छ । पहाडी भेगमा परेको पानीमै आएको बाढीमा बाँध कटान गर्न सुरु गरेकाले अब ठुलो पानी पर्नासाथ थप समस्या उत्पन्न हुने भन्दै स्थानीय त्रसित बनेका छन् । आइतबार बिहान पहाडी क्षेत्रमा परेको पानीले पानीको बहाव बढेको बागमती र लखन्देखी खोलामा दिउँसोबाट क्रमिक रूपमा पानीको सतह कम हुँदैगएको छ ।",
      "link": "https://gorkhapatraonline.com/news/159398",
      "image": "https://gorkhapatraonline.com/storage/media/280890/conversions/Phot-khola-katan-original-thumb.jpg"
    },
    {
      "slug": "159397",
      "title": "दुई संस्थालाई एम्बुलेन्स सहयोग",
      "timestamp": 1749945600000,
      "source": "gp",
      "content": "भारतीय राजदुतावासबाट २ थान “ख” वर्गको एम्बुलेन्स गोरखा नगरपालिका–६ र गोरखा अस्पताललाई हस्तान्तरण गरिएको छ । गोरखा अस्पताल र गोरखा नगरपालिका –६ को वडा कार्यालयलाई पेन्सन कार्यालय प्रमुख लेफ्टिनेन्ट कर्णेल प्रशान्त सिंह बगेलले एम्बुलेन्स हस्तान्तरण गर्नुभएको गोरखा नगरपालिका –६ का वडा अध्यक्ष दिलिपकुमार जोशीले जानकारी दिनुभयो ।",
      "longContent": "गुणबहादुर रोका \tसुलीकोट, असार १ गते । भारतीय राजदुतावासबाट २ थान “ख” वर्गको एम्बुलेन्स गोरखा नगरपालिका–६ र गोरखा अस्पताललाई हस्तान्तरण गरिएको छ । गोरखा अस्पताल र गोरखा नगरपालिका–६ को वडा कार्यालयलाई पेन्सन कार्यालय प्रमुख लेफ्टिनेन्ट कर्णेल प्रशान्त सिंह बगेलले एम्बुलेन्स हस्तान्तरण गर्नुभएको गोरखा नगरपालिका–६ का वडाध्यक्ष दिलिपकुमार जोशीले जानकारी दिनुभयो । उहाँका अनुसार गोरखा नगरपालिका–६ ज्येष्ठ नागरिक, विपन्न, अशक्त र महिलाका लागि वडावासीलाई यसले ठुलो सहयोग पुग्ने विश्वास व्यक्त गर्नुभयो । यस्ता परोपकारी कामले जनताको मन जितेर अघि बढ्दा जनतासँग निकट हुन सहज हुने पनि बताउनुभयो ।“ख” वर्गको एम्बुलेन्स बुझदै गोरखा नगरपालिका–६ का वडा अध्यक्ष जोशीले वडावासीहरूलाई स्वास्थ्य क्षेत्रमा एम्बुलेन्सले महत्त्वपूर्ण भुमिका निर्वाह गरेको भन्दै भारतीय राजदुतवासलाई धन्यवाद दिनुभयो । नेपाल–भारत विकास साझेदारी कार्यक्रम अन्तर्गत गोरखाका दुई स्थान गोरखा अस्पताल र गोरखा नगरपालिका वडा–६ लाई एम्बुलेन्स प्राप्त गर्न सफल भएको गोरखा अस्पतालका प्रमुख सिदार्थ खनालले बताउनुभयो ।उहँका अनुसार जिल्लामा भएका अशक्त तथा विपन्न वर्गलाई निःशुल्क एम्बुलेन्स सेवा दिन गोरखा अस्पताल तयार भएको डा. खनालको भनाइ छ । दुई देशको मित्रताको प्रतीकस्वरूप एम्बुलेन्स आइतबार गोरखा आइपुगेको वडा अध्यक्ष जोशीले बताउनुभयो ।",
      "link": "https://gorkhapatraonline.com/news/159397",
      "image": "https://gorkhapatraonline.com/storage/media/280889/conversions/ambulance-photho-original-thumb.jpg"
    },
    {
      "slug": "159389",
      "title": "७६ जना फरार प्रतिवादी पक्राउ",
      "timestamp": 1749945600000,
      "source": "gp",
      "content": "विभिन्न मुद्दामा अदालतबाट दोषी ठहर भइ फरार रहेका ७६ जना प्रतिवादीलाई प्रहरीले पक्राउ गरेको छ । अदालतबाट फैसला भए पनि लुकीछिपी बस्दै आएका उनीहरुलाई प्रहरीले नियन्त्रणमा लिएको जनाएको छ ।",
      "longContent": "रवीन्द्र उप्रेतीबर्दिबास, असार १ गते । विभिन्न मुद्दामा अदालतबाट दोषी ठहर भइ फरार रहेका ७६ जना प्रतिवादीलाई प्रहरीले पक्राउ गरेको छ । अदालतबाट फैसला भए पनि लुकीछिपी बस्दै आएका उनीहरूलाई प्रहरीले नियन्त्रणमा लिएको जनाएको छ । महोत्तरी जिल्ला अदालतबाट प्राप्त फरार प्रतिवादीहरूको विवरणको आधारमा जिल्ला प्रहरी तथा मातहतका प्रहरी युनिटहरूले जेठ महिनाभर सञ्चालन गरेको अभियानका क्रममा उनीहरूलाई जिल्लाका विभिन्न ठाउँबाट पक्राउ गरिएको जिल्ला प्रहरीका प्रहरी निरीक्षक नन्दकिशोर चौहानले बताउनुभयो । पक्राउ परेका मध्ये सबैभन्दा बढी कुटपिट मुद्दाका २७ जना छन् । त्यस्तै कुटपिट लुटपिटका १४ जना, सवारी ज्यानका ६, चोरीका ५, लेनदेन बिगोका ४, लागुऔषधका ४, जालसाजीका ३, कर्तव्य ज्यानका २ तथा चेक अनादर, बैंकिङ कसुर, बहुविवाह र शिक्षासम्बन्धी कसुरका एक–एक जना गरी ४ जना र लागुऔषध चोरी मुद्दाका एक जना समेतलाई प्रहरीले पक्राउ गरेको छ । पक्राउ परेका ७६ जनाबाट २१ वर्ष ८ महिना ६ दिन कैद तथा दुई लाख ९० हजार ३६२ रुपियाँ बराबरको जरिवाना असुल उपर गर्न महोत्तरी जिल्ला अदालतमा दाखिला गरेको चौहानले बताउनुभयो । पक्राउ परेका मध्ये बहुविाहका प्रतिवादीलाई अदालतले तारेखमा र कुटपिटका २७ जना प्रतिवादीबाट आठ हजार ८८२ रुपियाँ जरिवान असुल गरी छाडेको छ । त्यस्तै कैद तथा जरिवानाको सजाय पाएका १३ जनालाई जलेश्वर कारागार चलान गरिएको छ । कारागार चलान हुनेमा कर्तव्य ज्यान, बैंकिङ कसुर, लागुऔषध, लेनदेन विगो र सवारी ज्यान तथा लागुऔषध चोरीका फरार प्रतिवादी रहेको जिल्ला प्रहरीले जनाएको छ ।",
      "link": "https://gorkhapatraonline.com/news/159389",
      "image": "https://gorkhapatraonline.com/storage/media/280871/conversions/Pakrau-original-thumb.jpg"
    },
    {
      "slug": "159386",
      "title": "स्कुटर दुर्घटनामा छोराको मृत्यु, बुवा घाइते",
      "timestamp": 1749945600000,
      "source": "gp",
      "content": "पृथ्वीराजमार्गमा पर्ने व्यास नगरपालिका–१२ कमलबारीमा स्कुटर आइतबार दिउँसो १ः४५ बजे दुर्घटना हुँदा चालक (छोरा) को मृत्यु भएको छ । बुवा घाइते हुनु भएको छ ।",
      "longContent": "अमरराज नहर्कीतनहुँ, असार १ गते । पृथ्वीराजमार्गमा पर्ने व्यास नगरपालिका–१२ कमलबारीमा स्कुटर आइतबार दिउँसो १ः४५ बजे दुर्घटना हुँदा चालक (छोरा) को मृत्यु भएको छ । बुवा घाइते हुनुभएको छ । दमौलीबाट डुम्रे जाँदै गरेको ग. २५ प. ४१३ नम्बरको  स्कुटरको  चालकले नियन्त्रण गुमाई सडकमा पल्टन जाँदा मृत्यु भएको प्रहरीले जनाएको छ ।   गोरखाको गोरखा नगरपालिका–१३ अबुवा  देउराली  बस्ने  वर्ष २२ को आसिक बाबु  नरालको मृत्यु भएको जिल्ला प्रहरी कार्यालय तनहुँका सूचना अधिकारी प्रहरी नायब उपरीक्षक अशोक थापाले जानकारी दिनुभयो । दुर्घटनामा पछाडि सवार मृतककै बुवा कृष्णप्रसाद नराल घाइते हुनुभएको उहाँले जानकारी दिनुभयो । दुबै घाइते भएपछि प्रादेशिक अस्पताल दमौलीमा उपचारका लागि ल्याइएकोमा छोरालाई मृत घोषणा गरिएको बुवालाई थप उपचारका लागि पोखरा लगिएको थापाले बताउनुभयो । दुर्घटनाको कारणबारे अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/159386",
      "image": "https://gorkhapatraonline.com/storage/media/280865/conversions/Bike-accident-original-thumb.jpg"
    },
    {
      "slug": "159360",
      "title": "नागरिकको मन जिते मात्र लोकतन्त्र दरिलो हुन्छ : राष्ट्रपति पौडेल",
      "timestamp": 1749945600000,
      "source": "gp",
      "content": "राष्ट्रपति रामचन्द्र पौडेलले सहज, सरल र प्रभावकारी तवरले सेवाप्रवाह गरेर कर्मचारीतन्त्रले नागरिकको मनसमेत जित्न सकेमात्र लोकतन्त्र दरिलो हुने वास्तविकतालाई मनन गरेर राष्ट्रसेवकहरूले भूमिका निर्वाह गर्नुपर्ने बताउनुभएको छ ।",
      "longContent": "काठमाडौँ, असार १ गते । राष्ट्रपति रामचन्द्र पौडेलले सहज, सरल र प्रभावकारी तवरले सेवाप्रवाह गरेर कर्मचारीतन्त्रले नागरिकको मनसमेत जित्न सकेमात्र लोकतन्त्र दरिलो हुने वास्तविकतालाई मनन गरेर राष्ट्रसेवकहरूले भूमिका निर्वाह गर्नुपर्ने बताउनुभएको छ । लोकसेवा आयोगको ७५औँ वार्षिकोत्सव एवम् हीरक महोत्सव समारोहमा आइतबार सम्बोधन गर्दै उहाँले स्थायी सरकारका रूपमा रहेको कर्मचारीतन्त्रले आधुनिक विधि, प्रविधि र दक्ष जनशक्तिको प्रयोग गरी सुशासनको मर्म र भावना अनुरूप काम गरे मात्र सङ्घीय लोकतान्त्रिक गणतान्त्रिक शासन प्रणालीमा जनताको चाहना र आकांक्षालाई सम्बोधन गर्दै तीव्र आर्थिक विकासलाई अगाडि बढाउन सकिने बताउनुभयो ।उहाँले भन्नुभयो– ‘‘अब सहज, सरल र प्रभावकारी तवरले सेवाप्रवाह गरेर कर्मचारीतन्त्रले नागरिकको मन जित्न सक्नुपर्छ । कर्मचारीतन्त्रले जबसम्म नागरिक हकका निम्ति सहज पहुँच दिन सक्दैन, तबसम्म लोकतन्त्र दरिलो हुन सक्दैन भन्ने वास्तविकतालाई बिर्सन हुँदैन ।’’राष्ट्रपति पौडेलले  मुलुक सञ्चालन गर्ने सरकारी निकायमा स्थायी सरकारका रूपमा रहने योग्यतम कर्मचारी छनाेट गर्ने संवैधानिक जिम्मेवारी पाएको लोकसेवा आयोगले साढे सात दशकको अवधिमा आफ्नो मूल सिद्धान्त “योग्यता, निष्पक्षता र स्वच्छता” लाई प्रमुख आधार मान्दै निरन्तर क्रियाशील रहनु प्रशंसनीय पक्ष भएको उल्लेख गर्नुभयो । उहाँले भन्नुभयो– ‘आफ्नो भूमिका निर्वाह गर्दै आयोगले सदैव वर्तमान पुस्ताप्रति न्याय तथा भविष्यका पुस्ता प्रतिको आशा एवम् भरोसाको केन्द्रका रूपमा आफ्नो कर्तव्य, दायित्व, जिम्मेवारी निर्वाह गर्न चनाखो हुन जरुरी छ ।’स्वउत्प्रेरित, उच्च नैतिकवान, अनुशासित, जिम्मेवार र राष्ट्रप्रति सद्भाव भएका कर्मचारीले मात्र मुलुकमा प्रभावकारी रूपमा कार्यसम्पादन गर्न सक्दछन् भन्ने यथार्थलाई स्मरण गराउँदै राष्ट्रपति पौडेलले भन्नुभयो–‘‘आयोग सरकारी सेवामा कर्मचारी छनाेट र भर्नाको जग हो । यसले सदैव असल र उम्दा कर्मचारी छनाेट गर्न सक्ने गरी सकेसम्म योग्यताका सबै पक्षहरू पूर्वानुमान गर्न सकिने खालका परीक्षण विधिहरू अवलम्बन गर्नुपर्दछ ।’’ राष्ट्रपति पौडेलले नेपालमा निजामती सेवामा समावेशी पदपूर्तिको व्यवस्था भए यता विभिन्न समावेशी समूहको विज्ञापनबाट महिला, आदिवासी जनजाति, मधेसी, दलित, अपाङ्गता भएका र पिछडिएको क्षेत्रबाट उम्मेदवार सिफारिस गर्न सफल हुनु आयोगको सकारात्मक पक्ष रहेको बताउनुभयो । उहाँले भन्नुभयो, ‘‘यसबाट राज्यका नीति निर्माण तहमा सबै वर्गको प्रतिनिधित्व हुन गई राष्ट्रिय एकतालाई मजबुत बनाउन योगदान दिने नै छ । आयोगले सङ्घीयता अनुरुप समावेशी समूहतर्फ उम्मेदवार छनाेट प्रक्रियालाई समयसापेक्ष परिष्कृत गर्दै यी समूहबाट थप उम्मेदवार सफल हुन सक्ने गरी कार्यसम्पादन गर्ने विश्वास मैले लिएको छु ।’’राष्ट्रपतिले कर्मचारी छनाेट, बढुवा र परामर्शका क्षेत्रमा यसले आजसम्म गरेको योगदानसँगै आर्जन गरेको विश्वास, भरोसा एवम् प्रतिष्ठालाई कायम राख्दै अघि बढ्नेतर्फ आयोगले कुनै कसर बाँकी नराखी यो प्रक्रियामा समयसापेक्ष सुधार गरी प्रभावकारी ढङ्गले अघि बढ्न जरुरी रहेको बताउनुभयो ।",
      "link": "https://gorkhapatraonline.com/news/159360",
      "image": "https://gorkhapatraonline.com/storage/media/280825/conversions/prez-1-original-thumb.jpg"
    },
    {
      "slug": "159343",
      "title": "लोकसेवा आयोगको ७५ औं वार्षिकोत्सव समारोह (प्रत्यक्ष प्रसारण)",
      "timestamp": 1749945600000,
      "source": "gp",
      "content": "लोकसेवा आयोग स्थापनाको ७५ वर्ष प्रवेशका अवसरमा विशेष समारोहको आयोजना गरिएको छ ।",
      "longContent": "काठमाडौं, असार १ गते । लोकसेवा आयोग स्थापनाको ७५ वर्ष प्रवेशका अवसरमा विशेष समारोहको आयोजना गरिएको छ । समारोहमा राष्ट्रपति रामचन्द्र पौडेल, प्रधानमन्त्री केपी शर्मा ओली, राज्य व्यवस्था तथा सुशासन समितिका सभापति रामहरि खतिवडा, आयोगका अध्यक्ष माधवप्रसाद रेग्मीलगायत सहभागी हुनुहुन्छ । आयोग ७५ वर्ष प्रवेशको अवसरमा हीरक महोत्सव मनाउने जानकारी आयोगले यसअघि नै दिएको छ ।",
      "link": "https://gorkhapatraonline.com/news/159343",
      "image": "https://gorkhapatraonline.com/storage/media/280780/conversions/president-1fff-original-thumb.jpg"
    },
    {
      "slug": "159342",
      "title": "असार लागेसँगै वर्षा, कृषक खुसी",
      "timestamp": 1749945600000,
      "source": "gp",
      "content": "लामो समयदेखि खडेरीको चपेटामा परेको रामेछापमा असार सुरु भएसँगै वर्षा सुरु भएको छ । सदरमुकाम मन्थलीसहित जिल्लाको अधिकांश क्षेत्रमा आइतबार बिहानदेखि सिमसिमे पानी परिरहेको छ ।",
      "longContent": "नवराज श्रेष्ठरामेछाप, असार १ गते । लामो समयदेखि खडेरीको चपेटामा परेको रामेछापमा असार सुरु भएसँगै वर्षा सुरु भएको छ । सदरमुकाम मन्थलीसहित जिल्लाको अधिकांश क्षेत्रमा आइतबार बिहानदेखि सिमसिमे पानी परिरहेको छ ।जेठ महिनामा खासै पानी नपर्दा खेतबारी सुक्खा बनेको थियो । मकैबाली सुक्न थालेपछि किसानहरू चिन्तित बनेका थिए । असारको पहिलो दिन पानी पर्न थालेपछि किसानमा आशा पलाएको छ ।मन्थली नगरपालिका –९ पुरानागाउँकी कृषक सरिता श्रेष्ठ भन्नुहुन्छ, “जेठभरिको खडेरीले मकै सुक्न थालेको थियो । आज बिहानदेखि परेको सिमसिमे पानीले बालीमा केही राहत पुगेको छ ।”आइतबार बिहान मन्थली क्षेत्रमा चट्याङसहित हल्का वर्षा भएपछि अत्यधिक गर्मीका कारण प्रभावित स्थानीय जनजीवनमा शीतलता छाएको छ । स्थानीय व्यवसायी मिलन श्रेष्ठका अनुसार बिहान अबेरबाट पानी परेपछि मौसम शीतल भएको छ । गर्मीबाट सताइएका मन्थलीवासीले राहत पाएका छन् ।स्थानीय किसानहरू अब निरन्तर वर्षाको आशामा रहेको बताएका छन् । जिल्लाको हिमाली पालिका उमाकुण्ड गाउँपालिकामा असार लागेसँगै धान रोपाइँ सुरु भएको छ ।",
      "link": "https://gorkhapatraonline.com/news/159342",
      "image": "https://gorkhapatraonline.com/storage/media/280745/conversions/Ramechhap-2-original-thumb.jpg"
    },
    {
      "slug": "159272",
      "title": "सन्चो हुँदै छ ‘सन्चो’",
      "timestamp": 1749945600000,
      "source": "gp",
      "content": "राजावादीको आन्दोलनका नाममा खरानी बनेको ‘सन्चो’ उत्पादक जडीबुटी उत्पादन तथा प्रशोधन केन्द्र अब भने बिस्तारै बौरिन थालेको छ ।   गत चैत १५ गते भएको आगजनी र तोडफोडका कारण क्षतिग्रस्त बनेको सरकारी स्वामित्वको सो कम्पनी आमरूपमा परिचित ब्रान्ड सन्चोको आंशिक उत्पादनमा जुटेको छ । जडीबुटीजन्य उत्पादन सन्चो रुघाखोकीका लागि बढी प्रचलित छ ।",
      "longContent": "काठमाडौँ, असार १ गते । राजावादीको आन्दोलनका नाममा खरानी बनेको ‘सन्चो’ उत्पादक जडीबुटी उत्पादन तथा प्रशोधन केन्द्र अब भने बिस्तारै बौरिन थालेको छ । गत चैत १५ गते भएको आगजनी र तोडफोडका कारण क्षतिग्रस्त बनेको सरकारी स्वामित्वको सो कम्पनी आमरूपमा परिचित ब्रान्ड सन्चोको आंशिक उत्पादनमा जुटेको छ । जडीबुटीजन्य उत्पादन सन्चो रुघाखोकीका लागि बढी प्रचलित छ । कम्पनीका सूचना अधिकारी धर्मलाल नेपालले दैनिक ५० कार्टोनका दरले सन्चो र मसाज आयल उत्पादन भइरहेको जानकारी दिनुभयो । “मेसिन विग्रेका कारण बजार माग अनुसार पूर्ण क्षमतामा उत्पादन गर्न सकिएको छैन,” उहाँले भन्नुभयो, “हाल ५० देखि ६० प्रतिशतसम्म उत्पादन गर्न सकेका छौँ ।” आपूर्ति व्यवस्था सहज पार्न केन्द्रीय कार्यालयसँगै जिल्ला शाखा कार्यालयबाट समेत सन्चोलगायतका अन्य तेल उत्पादन गरिरहेको उहाँले जानकारी दिनुभयो । कम्पनीको बाराको तामागढमा पाँच सय बिघा, मोरङको बेलबारीमा ७० हेक्टर, सुनसरीको तरहरामा २५ हेक्टर र कैलालीको टीकापुरमा साढे चार बिघा जमिन छ । यो जमिनमा कम्पनीलाई आवश्यक कच्चा पदार्थ उत्पादन हुन्छ । कर्णालीको जाजरकोटमा कम्पनीको प्रशोधन केन्द्र छ । शाखा कार्यालयमा रहेको प्रशोधन केन्द्रबाट सन्चोलगायतका सुगन्धित तेल उत्पादन भइरहेको कम्पनीले जनाएको छ । हाल कम्पनीले सन्चो, सन्चो बाम (भिक्स) सन्चो शिलाजित, हिमालय मसाज तेल, बाम तेल, सन्चो जटा केस तेल, सन्चो पेन रिलिफ आयल उत्पादन गर्दै आएको छ । तीमध्ये सन्चो भने जडीबुटी उत्पादन तथा प्रशोधन कम्पनी टिकाउने मुख्य उत्पादन हो । कम्पनीबाट उत्पादिन सामान आन्तरिक बजारसँगै बाहिरी देशमा समेत निर्यात हुने गरेका छ ।जापान, फ्रान्स, जर्मनी, अमेरिका, क्यानडालगायतका देशमा सन्चो र सुगन्धित तेल निर्यात हुन्छ । कम्पनीले वार्षिक १५ देखि १६ करोड रुपियाँको कारोबार गर्छ । आन्दोलनका क्रममा कम्पनीमा रहेका कच्चा पदार्थ, प्रयोगशाला, १४ वटा सवारीसाधनसहित ११ करोड रुपियाँ बराबरको क्षति भएको कम्पनीले जनाएको छ । आन्दोलनका कारण झन्डै बन्दको अवस्थामा पुगिसकेको जडीबुटी कम्पनी व्यवस्थापनको सक्रियता र सरकारी पहलले उत्पादन पुनः सुरु गर्ने अवस्थासम्म कम्पनी आइपुगेको छ । २०३८ सालमा स्थापना भएको कम्पनी ऐन अनुसार सञ्चालनमा रहेको सरकारी कम्पनी आर्थिक वर्ष २०७५/७६ देखि नाफा कमाइरहेको थियो । सातै प्रदेशमा उद्योग खोल्ने योजना बनाइरहेको कम्पनीमा भएको क्षतिले कम्पनीमा काम गर्नेको रोजगारीसमेत गुमेको छ । आगलागीबाट करोडौँ रुपियाँ पर्ने मेसिनसमेत जलेर नष्ट हुँदा पूर्ण रूपमा उत्पादन हुन सकेको छैन । नयाँ मेसिन खरिदको प्रक्रियामा रहेको कम्पनीले जनाएको छ । जडीबुटी कम्पनीले स्थानीयस्तरसम्म पुगेर रोजगारी दिँदै आएको छ । सन्चो उत्पादनका लागि आवश्यक कच्चा पदार्थ जडीबुटीको खेती कम्पनीको आफ्नै जग्गामा हुने गरेको छ ।सन्चोको कच्चा पदार्थ उत्पादनका लागि बिउ कम्पनीले नै वितरण गर्ने गरेको छ । १३ प्रकारका सुगन्धित तेलजन्य जडीबुटीको कारोबार गर्ने गरेको सो कम्पनीको कच्चा पदार्थ उत्पादनमा नौ सयभन्दा बढी किसान जडीबुटी खेतीमा आबद्ध रहेको कम्पनीले जनाएको छ ।",
      "link": "https://gorkhapatraonline.com/news/159272",
      "image": "https://gorkhapatraonline.com/storage/media/280635/conversions/4555-original-thumb.jpg"
    },
    {
      "slug": "159268",
      "title": "थाकल बेचेरै पालिएका छन् परिवार",
      "timestamp": 1749945600000,
      "source": "gp",
      "content": "उमेर ६० को हाराहारी पुग्न थालिसक्यो । श्रीमान् काम गर्न सक्नुहुन्न । छोराछोरी सानै छन् । खाने मुख नौ वटा छन् । घर बस्यो ज्यान पाल्नै मुस्किल । त्यसैले नवलपुरको मध्यविन्दु नगरपालिका–८ की मिठु परियार उज्यालो हुनेबित्तिकै चोरमारा जङ्गलतिर लाग्नुहुन्छ ।",
      "longContent": "नवलपुर, असार १ गते । उमेर ६० को हाराहारी पुग्न थालिसक्यो । श्रीमान् काम गर्न सक्नुहुन्न । छोराछोरी सानै छन् । खाने मुख नौ वटा छन् । घर बस्यो ज्यान पाल्नै मुस्किल । त्यसैले नवलपुरको मध्यविन्दु नगरपालिका–८ की मिठु परियार उज्यालो हुनेबित्तिकै चोरमारा जङ्गलतिर लाग्नुहुन्छ ।बिहानभरि जङ्गलमा थाकल (जङ्गली फल) खोज्ने अनि पूर्वपश्चिम राजमार्गको चोरमारा खण्डमा उभिएर यात्रु र सवारीचालकलाई यो फल बेचेर जीविकोपार्जन गर्नु उहाँको दैनिकी हो । “रोजगारी केही छैन । सात जना छोराछोरी छन् । किताबकापी किन्न पनि गाह्रो छ । कोही स्कुल जान्छन् । सबैलाई स्कुल पठाउन पनि सकिएको छैन,” साँझपख घाम अस्ताउनै लाग्दा जङ्गलछेउमा भेटिनुभएकी मिठुले थकित हुँदै भन्नुभयो, “यति नगरे त बेलुका हातमुख जोड्नै मुस्किल हुन्छ ।” स्कुल नजाने छोरीहरूले भने कहिलेकाहीँ थाकल खोज्न सहयोग गर्ने गरेको मिठुले सुनाउनुभयो । “कहिलेकाहीँ बिहान छोरीहरूलाई थाकल टिप्न जङ्गल पठाउँछु र म आएर बेच्ने गर्छु । सधैँ एक्लै पठाउँदा पनि जङ्गली जनावरको डर हुन्छ,” उहाँले भन्नुभयो, “आज त जम्मा साढे तीन सय रुपियाँ मात्र कमाइ भएको छ । यति पैसाले के गरी घर खर्च चलाउने ?” धेरै कमाइ हुँदा एक हजार रुपियाँसम्म भएको उहाँको भनाइ छ ।मिठु मात्र होइन, रानीटारका अधिकांश दलित समुदायले यसरी नै घरखर्च जोहो गरिरहेका छन् । मौसम अनुसार कहिले थाकल र कहिले जङ्गली च्याउ खोजेर बेची जीविकोपार्जन गर्नु रानीटारवासीको स्रोत हो । “गर्मी मौसममा एक/दुई महिना थाकल बेचिन्छ, वर्षा लाग्यो भने जङ्गली च्याउ खोजेर बेच्छौँ,” सीता परियारले भन्नुभयो, “ज्याला मजदुरी पाउँदा गरिन्छ तर त्यो पनि सधैँ नपाएपछि छोराछोरी पाल्नै पर्‍यो, थाकल र च्याउ खोजेर बेच्नुबाहेक अरू उपाय पनि के छ र !”यही काम गरेर छोराछोरीको किताबकापी किन्ने पैसा जम्मा गर्ने गरेको र बिदाका दिन छोराछोरीले पनि सहयोग गर्ने गरेको सीताको भनाइ छ । “कहिले बिक्दा त पाँच सय, एक हजारसम्म कमाइ हुन्छ तर कहिले त रित्तै फर्किनु पर्छ,” उहाँले भन्नुभयो । मौसमका बेला थाकल खोज्नभन्दा घामपानी नभनी सडक किनारामा उभिएर बेच्न निक्कै गाह्रो हुने गरेको उहाँले सुनाउनुभयो ।  अर्का स्थानीय हेमबहादुर परियारले विवश भएर यस्तो काम गर्नु परेको बाध्यता सुनाउनुभयो । “सरकारले रोजगारी दिन्न । अलि अलि पढेलेखेका केटा पनि काम नपाएर हल्लिरहेका छन्, अनि ज्यान पाल्न थाकल नबेचेर के गर्ने ?” हेमबहादुरले प्रश्न गर्नुभयो । वडा कार्यालयका अनुसार रानीटारमा झन्डै २२/२३ घरपरिवार दलित समुदाय छन् । वडाध्यक्ष पर्शुराम महतो थारूका अनुसार मौसम अनुसार थाकल, च्याउ बेच्ने र मजदुरी गरेर जीविकोपार्जन गर्नु यहाँको बाध्यता हो । त्यसबाहेक आफूले नगरपालिकाबाट बाजा उपलब्ध गराएकाले वडामा, नगरमा कार्यक्रम हुँदा त्यसबाट पनि केही आम्दानी हुने गरेको अध्यक्ष थारूले बताउनुभयो ।",
      "link": "https://gorkhapatraonline.com/news/159268",
      "image": "https://gorkhapatraonline.com/storage/media/280631/conversions/ttt-original-thumb.jpg"
    },
    {
      "slug": "159267",
      "title": "प्रदेशबाट एसइई सञ्चालन गर्न प्रस्ताव",
      "timestamp": 1749945600000,
      "source": "gp",
      "content": "शिक्षा, विज्ञान तथा प्रविधि मन्त्रालयले माध्यमिक शिक्षा परीक्षा (एसइई) प्रदेशस्तरबाट सञ्चालन गर्ने प्रस्ताव गरेको छ । संसदीय समितिमा छलफलका क्रममा रहेको विद्यालय शिक्षा विधेयकका सम्बन्धमा मन्त्रालयले आफ्नो धारणासहितको प्रतिवेदन पेस गर्दै यस्तो प्रस्ताव गरेको हो ।",
      "longContent": "गोरखापत्र समाचारदाताकाठमाडौँ, असार १ गते । शिक्षा, विज्ञान तथा प्रविधि मन्त्रालयले माध्यमिक शिक्षा परीक्षा (एसइई) प्रदेशस्तरबाट सञ्चालन गर्ने प्रस्ताव गरेको छ । संसदीय समितिमा छलफलका क्रममा रहेको विद्यालय शिक्षा विधेयकका सम्बन्धमा मन्त्रालयले आफ्नो धारणासहितको प्रतिवेदन पेस गर्दै यस्तो प्रस्ताव गरेको हो । यसअघि सरकारका तर्फबाट सुरुमा प्रतिनिधि सभामा दर्ता गरेको विद्यालय शिक्षासम्बन्धी विधेयकमा भने एसइई बन्द गर्ने उल्लेख थियो । शिक्षा, विज्ञान तथा प्रविधिमन्त्री रघुजी पन्तले शनिबार संसद्को शिक्षा, विज्ञान तथा सूचना प्रविधि समितिमा बुझाएको प्रस्तावमा एसइईलाई प्रदेशमा राख्नुपर्ने उल्लेख छ । कक्षा १० उत्तीर्णपछि विभिन्न शिक्षाका धारमा अध्ययन गर्न सक्ने भएकाले परीक्षा प्रणाली र मूल्याङ्कन मापदण्डमा एकरूपता कायम गर्न एसइई आवश्यक रहेको मन्त्रालयको निष्कर्ष छ ।यसअघि विधेयकका विवादित विषयमा एकसरो छलफल गरेर संसदीय समितिले नै गठन गरेको उपसमितिले पेस गरेको प्रतिवेदनमाथि समितिका सदस्य र शिक्षा, विज्ञान तथा प्रविधि मन्त्रालयले शनिबारको बैठकमा धारणा राखेका हुन् । मन्त्रालयले पेस गरेको प्रतिवेदनमा प्रारम्भिक बाल शिक्षा (इसिडी) एक वर्षको बनाउनुपर्ने उल्लेख छ तर उपसमितिले पेस गरेको प्रतिवेदनमा इसिडी दुई वर्षको बनाउनुपर्ने उल्लेख छ । दुई वर्षको इसिडी बनाउँदा राज्यलाई वार्षिक ३० अर्ब रुपियाँ आर्थिक भार थपिने र जुन तत्काल राज्यले धान्न नसक्ने बैठकमा मन्त्री पन्तले बताउनुभयो । त्यस्तै मन्त्रालयले निजी विद्यालय शैक्षिक गुठी र कम्पनीमै स्थापना र सञ्चालन गर्ने प्रस्ताव गरेको छ भने यसअघि सरकारबाट अनुमति लिएर पनि सञ्चालनमा नरहेका निजी तथा संस्थागत विद्यालयलाई यो ऐन जारी भएपछिको पहिलो शैक्षिक सत्रबाट सञ्चालन नभए त्यस्तो अनुमति स्वतः खारेज हुने भनिएको छ ।यसअघि जिल्लामा क्रियाशील जिल्ला शिक्षा कार्यालय तथा केन्द्रमा रहेको शिक्षा विभागलाई फेरि ब्युँताउने प्रस्ताव पनि मन्त्रालयले गरेको छ । समितिका केही सदस्यले भने सङ्घीयतालाई नै उल्टाउने गरी मन्त्रालयले प्रस्ताव ल्याएको भन्दै असहमति जनाएका छन् । जतिसके छिटो विद्यालय शिक्षा ऐन ल्याउनुपर्ने दबाबका कारण शनिबार सार्वजनिक बिदा भए पनि संसद्को शिक्षा, स्वास्थ्य तथा सूचना प्रविधि समितिले बैठक गरेर विधेयकमाथि छलफल सुरु गरेको हो । सरकार र शिक्षकबिच भएको सहमतिमा असार १५ गतेभित्रमा विद्यालय शिक्षा विधेयक संसद्बाट पारिसक्नुपर्ने उल्लेख छ । सोही सहमतिका आधारमा शिक्षकले करिब एक महिनादेखि सञ्चालन गरेको सडक आन्दोलन टुङ्ग्याएका थिए ।",
      "link": "https://gorkhapatraonline.com/news/159267",
      "image": "https://gorkhapatraonline.com/storage/media/280630/conversions/Cover_43-original-thumb.jpg"
    },
    {
      "slug": "159266",
      "title": "स्वयंसेवी निःशुल्क रगतमा चर्को शुल्क",
      "timestamp": 1749945600000,
      "source": "gp",
      "content": "बिरामीलाई बचाउनका लागि स्वयंसेवी रक्तदाताले निःशुल्क रूपमा रक्तदान गर्ने गर्दछन् तर त्यो रगतलाई विभिन्न शीर्षकमा शुल्क तिर्नुपर्ने बाध्यता छ ।",
      "longContent": "गोरखापत्र समाचारदाता काठमाडौँ, असार १ गते । बिरामीलाई बचाउनका लागि स्वयंसेवी रक्तदाताले निःशुल्क रूपमा रक्तदान गर्ने गर्दछन् तर त्यो रगतलाई विभिन्न शीर्षकमा शुल्क तिर्नुपर्ने बाध्यता छ । हाल नेपाल रेडक्रस सोसाइटी, केन्द्रीय रक्तसञ्चार सेवाले रगतको व्यवस्थापन गर्ने गर्दछ । एक जना रक्तदाताबाट निःशुल्क लिएको रगतबाट तीन/चार रक्ततत्व उत्पादन गरेर रक्ततत्व अनुसार शुल्क असुल गरिरहेको आरोप स्वयंसेवी रक्तदाताको छ । नेपाल स्वयंसेवी रक्तदाता समाजका केन्द्रीय अध्यक्ष प्रेमसागर कर्माचार्यले रक्तदाताले मानवताको नाताले निःशुल्क उपलब्ध गराएको रगतलाई विभिन्न रक्ततत्व उत्पादन गरेर रक्ततत्व अनुसार छुट्टाछुट्टै रकम असुल गर्ने गरेको आरोप लगाउनुभयो । उहाँका अनुसार रक्तदाताबाट निःशुल्क लिएको रगत होलब्लड, प्लेटेलेट्स, प्लाज्मा र क्रियोप्लेट जस्ता कम्पोनेन्ट (रक्ततत्व) उत्पादन गरेर छुट्टाछुट्टै रकम लिइने गरेको छ । “एक जनाको रगत लिएर चार ठाउँबाट रकम असुल गर्ने धन्दा अन्त्य हुनु पर्छ,” रक्तदाता समाजका अध्यक्ष कर्माचार्यले भन्नुभयो, “रगतमा सिधै लुट हुनबाट राज्यले जोगाउनु पर्छ ।” यता नेपाल रेडक्रस सोसाइटी केन्द्रीय रक्तसञ्चार सेवाका निर्देशक पवनकुमार गुप्ताले रगतमा विभिन्न शीर्षकमा शुल्क लिनुपर्ने बाध्यता भएको बताउनुभयो । “रगतको परीक्षणलगायत प्रशासनिक खर्चका लागि उक्त रकम लिइएको हो,” निर्देशक गुप्ताले भन्नुभयो, “यदि सरकारले सम्पूर्ण रूपमा रगत निःशुल्क गर्दछ भने रेडक्रसले निःशुल्क रगत वितरण गर्ने छ ।” निर्देशक गुप्ताले हाल गण्डकी प्रदेश र बागमती प्रदेशले रगत निःशुल्क गरेको जानकारी दिँदै सरकारले रगतको शोधभर्ना गर्ने हो भने बिरामीले रगत निःशुल्क रूपमा प्राप्त गर्न सक्ने जानकारी गराउनुभयो । निर्देशक गुप्ताले गण्डकी प्रदेश सरकारले गण्डकी प्रदेशभरका जुनसुकै अस्पतालमा गए पनि रगत निःशुल्क उपलब्ध गराएको जानकारी दिँदै पछि उक्त रगतको शोधभर्ना गर्ने गरेको बताउनुभयो । उहाँले नेपाल रेडक्रस सोसाइटीले सरकारले तोकेको मूल्यभन्दा एक पैसा बढी शुल्क नलिएको दाबी गर्नुभयो । बागमती प्रदेशले भने प्रदेशका १३ वटा अस्पतालमा उपचार गराउने बिरामीको निःशुल्क रगत प्रदान गर्ने गरेको छ । बागमतीले कान्ति बालअस्पताल, वीर अस्पताल, भरतपुर अस्पताल, भक्तपुर अस्पताल, हेटौँडा अस्पताललगायतमा भर्ना भएका बिरामीको रगत शोधभर्ना गर्ने गरेको छ । ती अस्पतालमा निःशुल्क रगत पाउनलाई बागमती प्रदेशको नागरिकता भने हुनु पर्छ । नेपाल रेडक्रस सोसाइटीले नेपालमा एक वर्षमा दुई लाख ९४ हजार युनिट रगत सङ्कलन गर्ने गरेको छ । केन्द्रीय रक्तसञ्चार सेवाका निर्देशक गुप्ताका अनुसार अन्य देशभन्दा नेपालको रगत अत्यन्तै सुरक्षित रहेको छ । कतिपय देशमा दुई प्रतिशतमा एचआइभी देखिने गरेको तर नेपालमा एचआइभी ०.०१४ प्रतिशत रहेको छ । हेपाटाइटिस बी ०.३ प्रतिशत, हेपाटाइटिस सी ०.२९ प्रतिशत रहेको गुप्ता बताउनुहुन्छ । यसैबिच शनिबार विश्व रक्तदाता दिवस विभिन्न कार्यक्रमको आयोजना गरी मनाइएको छ । रक्तदानको महत्वबारे जनचेतना फैलाउन र मानव जीवन बचाउने रक्तदाताको योगदानप्रति धन्यवाद व्यक्त गर्न हरेक वर्ष जुन १४ तारिखका दिन विश्व रक्तदाता दिवस मनाउने गरिन्छ । मानव रगत समूह ब्लड ग्रुप पत्ता लगाउने वैज्ञानिक कार्ल ल्यान्डस्टिनरको जन्मदिनको अवसर पारेर २००४ देखि विश्व रक्तदाता दिवस मनाउन थालिएको हो ।नेपाल स्वयंसेवी रक्तदाता समाजले आयोजना गरेको कार्यक्रममा वनमन्त्री ऐनबहादुर शाही ठकुरीले बिरामीलाई रगत अपरिहार्य रहेको भन्दै निःशुल्क गर्नेतर्फ लाग्नुपर्ने बताउनुभयो । उहाँले रक्तदाताको सङ्ख्या बढाउँदै लैजानुपर्ने बताउनुभयो ।",
      "link": "https://gorkhapatraonline.com/news/159266",
      "image": "https://gorkhapatraonline.com/storage/media/280629/conversions/image-original-thumb.jpg"
    },
    {
      "slug": "159265",
      "title": "‘उपचार गन्तव्य’ तर्फ नेपाल",
      "timestamp": 1749945600000,
      "source": "gp",
      "content": "केही वर्षअघिसम्म नेपालीहरू जटिल स्वास्थ्य समस्यामा मात्र होइन, सामान्य उपचारका लागि पनि विदेश जाने गर्दथे तर अहिले कैयौँ रोगको उपचारका लागि विदेशबाट बिरामी नेपाल आउन थालेका छन् ।   पछिल्ला १० वर्षमा नेपालको स्वास्थ्य क्षेत्रले फड्को मारेको छ । स्वास्थ्यसँग सम्बन्धित ऐन, नियम बनेका छन् । ती ऐन, नियमावलीलाई पूर्ण कार्यान्वयन र थप केही स्रोत व्यवस्थापन गर्न सके नेपालले स्वास्थ्य क्षेत्रमा अकल्पनीय प्रगति हासिल गर्न सक्ने सरोकारवालाको दाबी छ ।",
      "longContent": "काठमाडौँ, असार १ गते । केही वर्षअघिसम्म नेपालीहरू जटिल स्वास्थ्य समस्यामा मात्र होइन, सामान्य उपचारका लागि पनि विदेश जाने गर्दथे तर अहिले कैयौँ रोगको उपचारका लागि विदेशबाट बिरामी नेपाल आउन थालेका छन् । पछिल्ला १० वर्षमा नेपालको स्वास्थ्य क्षेत्रले फड्को मारेको छ । स्वास्थ्यसँग सम्बन्धित ऐन, नियम बनेका छन् । ती ऐन, नियमावलीलाई पूर्ण कार्यान्वयन र थप केही स्रोत व्यवस्थापन गर्न सके नेपालले स्वास्थ्य क्षेत्रमा अकल्पनीय प्रगति हासिल गर्न सक्ने सरोकारवालाको दाबी छ । एक दशकअघिसम्म मिर्गौला प्रत्यारोपण, क्यान्सर रोगको उपचार, कलेजो प्रत्यारोपणलगायतका उपचारका लागि नेपाली भारत, थाइल्यान्डलगायत विकसित मुलुकमा जाने गर्दथे तर अचेल ती रोगको उपचारका लागि बिरामी विदेशबाट नेपाली अस्पतालमा आउन थालेका छन् । केही वर्षअघिसम्म मिर्गौलाको प्रत्यारोपण मात्र होइन, डायलासिस गर्न पनि सर्वसाधारण नेपालबाट भारत जानुपथ्र्यो । १२ वर्षअघि सरकारले स्थापना गरेको भक्तपुरस्थित सहिद धर्मभक्त राष्ट्रिय प्रत्यारोपण केन्द्रले मिर्गौला तथा कलेजो प्रत्यारोपणका लागि भारत जानुपर्ने बाध्यता हटाएको छ । हाल उक्त केन्द्रमा कलेजो र मिर्गौला प्रत्यारोपण भइरहेको छ । यति मात्र होइन, सरकारले अब मुटु प्रत्यारोपण पनि नेपालमै गर्ने तयारी गरिरहेको छ । प्रत्यारोपण केन्द्रमा भारत, बङ्गलादेशका बिरामी आउने स्वास्थ्य तथा जनसङ्ख्या मन्त्रालयको दाबी छ । त्यसो त मिर्गौलामा मात्र होइन, आँखाको उपचार गर्न पनि विदेशीले नेपाली अस्पताल रोज्ने गर्छन् । आँखा स्वास्थ्यमा नेपालले गरेको प्रगति विश्व प्रशंसित छ । झापा, विराटनगर, भैरहवा, गेटा, भरतपुरलगायतका आँखा अस्पतालमा उपचारका लागि भारतीय नागरिकको घुइँचो लाग्ने गरेको छ । ६० देखि ८० प्रतिशतसम्म नेपालका आँखा अस्पतालमा भारतीय नागरिक आएर उपचार गराउने गरेका छन् । नेपालमा नाम कहलिएका अस्पतालमा विदेशी आएर उपचार गराउन थालेका छन् । सरकारले स्वास्थ्य क्षेत्रलाई प्राथमिकता दिएर मिर्गौला तथा कलेजो प्रत्यारोपण, मुटुरोग, क्यान्सर जस्ता रोगका लागि छुट्टै अस्पताल केन्द्रीकृत रूपमा सञ्चालन गरेको छ । ती सरकारी अस्पतालमा बिरामीको भिड लाग्ने गर्छ । कतिपय जटिल समस्याको उपचारका लागि दक्ष जनशक्तिसँगै अत्याधुनिक प्रविधियुक्त उपकरणको व्यवस्थापन गर्न सकिए अब कुनै समस्या बोकेर विदेश जानु नपर्ने तथा उपचारका लागि लामो पालो कुर्न नपर्ने विज्ञ चिकित्सकले बताउने गरेका छन् । सरकारले जटिल रोगबाट पीडित बिरामीलाई औषधीबापत मासिक पाँच हजार भत्ता दिने व्यवस्था गरेको छ । यसैले सर्वसाधारणको औषधी खर्च भरथेग भइरहेको छ । नेपालको चिकित्सा शिक्षामा विदेशी विद्यार्थीको पनि आकर्षण बढेको छ । चिकित्सा शिक्षा स्नातक तहमा कुल सङ्ख्याको ३० प्रतिशत कोटा विदेशी विद्यार्थीका लागि छुट्याइएको हुन्छ । यसले गर्दा नेपाल चिकित्सा शिक्षा पर्यटनको ‘हब’ बन्दै गएको छ । स्वास्थ्य तथा जनसङ्ख्यामन्त्री प्रदीप पौडेल नेपालले स्वास्थ्य क्षेत्रमा उल्लेखनीय विकास गर्दै गएको बताउनुहुन्छ । उहाँले नेपालको स्वास्थ्य प्रणाली सुधारतर्फ अघि बढ्दै गएको जानकारी दिँदै अझै सुधार गर्नुपर्ने पक्षलाई सुधार गरेर अघि बढ्न सकिने बताउनुभयो । उहाँले प्रत्यारोपण सेवा सात वटै प्रदेशमा विस्तार गर्ने, मुटु उपचार सेवा र क्यान्सर उपचार सेवालाई विस्तार गर्दै अघि बढ्ने जानकारी दिनुभयो । मन्त्री पौडेलले स्वास्थ्य बिमा, जटिल रोगका उपचारलगायतका स्वास्थ्य सेवाले गर्दा नेपालको स्वास्थ्य प्रणाली प्रगतितर्फ गएको दाबी गर्नुभयो । “स्वास्थ्यमा जनशक्ति कम छ,” मन्त्री पौडेल भन्नुहुन्छ, “अब प्रत्येक वर्ष दुई हजार पाँच सय दरबन्दी पाँच वर्षसम्म थप हुँदै जाने छ । यसले जनशक्ति अभावले स्वास्थ्य सेवामा देखिएको खाडल पुरिँदै जाने छ ।”मन्त्री पौडेल जटिल रोगको उपचारमा स्वास्थ्य बिमालाई पाँच लाखसम्म पुर्‍याइने बताउनुभयो । औसत प्रिमियम प्रगतिशील प्रिमियमको व्यवस्था गरेर जटिल रोगमा स्वास्थ्य बिमाको सुविधाको थैली पाँच लाख पुर्‍याएरै छाड्ने प्रतिबद्धता उहाँको छ । नेपालमा बालबालिकाको क्यान्सर उपचार निःशुल्क रूपमा सुरु गरिएको छ । सुर्तीजन्य पदार्थको बट्टामा शतप्रतिशत घातक चेतावनी चित्र राख्नुपर्ने नियम ल्याइएको छ । यसले गर्दा मानिसले सुर्तीजन्य पदार्थ कम सेवन गर्ने अपेक्षा छ । सुर्तीजन्य पदार्थ नियन्त्रणमा पुर्‍याएको योगदानको कदर गर्दै विश्व स्वास्थ्य सङ्गठनबाट नेपाल पुरस्कृत भएको थियो । स्वास्थ्यमन्त्री पौडेलले उपचारात्मकभन्दा निरोधात्मक स्वास्थ्य सेवामा जोड दिँदै ७५३ वटै स्थानीय तहमा जनस्वास्थ्यविद्को दरबन्दी व्यवस्था गरिएको जानकारी दिनुभयो । मन्त्रालयको तथ्याङ्क अनुसार छ हजार ७४३ वटा आधारभूत स्वास्थ्य सेवा केन्द्र छन् । मन्त्रालयका प्रवक्ता डा. प्रकाश बुढाथोकीले २०५ वटा निर्वाचन क्षेत्रमा रहेका प्राथमिक स्वास्थ्य केन्द्रमा आधारभूत अस्पताल रहेको जानकारी दिनुभयो । उहाँले जिल्ला अस्पताल १५ देखि ५० शय्याका ७७ वटा रहेको जानकारी दिँदै पहिलेका अञ्चल अस्पताललाई प्रादेशिक अस्पतालमा रूपान्तरण गरिएको बताउनुभयो । हाल देशभर ९१ वटा प्रादेशिक अस्पताल छन् । यस्तै २३ वटा सङ्घीय अस्पताल रहेका छन् ।  सात वटा प्रदेशमा एक/एक वटा अस्पताल सङ्घीयमातहत छन् ।  मन्त्रालयको तथ्याङ्क अनुसार कुल बिरामीको ८० प्रतिशत सरकारी अस्पतालमा आउने गरेका छन् ।स्वास्थ्य सचिव विकास देवकोटा पछिल्लो १० वर्षअघि र त्योभन्दा पछिको स्वास्थ्यको तुलना गर्दा आकाश र जमिनको फरक रहेको बताउनुहुन्छ । उहाँले प्रत्येक वडामा स्वास्थ्य चौकी रहेको जानकारी दिँदै अब आधारभूत स्वास्थ्य सेवा त्यहीँबाट प्राप्त गर्न सकिने बताउनुभयो । स्वास्थ्य संस्था सञ्चालनदेखि औषधी खरिदसम्मका अधिकार तिनै तहलाई प्रदान गरिएकाले स्वास्थ्य सेवामा सुधार देखिएको उहाँको भनाइ छ । सरकारले आमा सुरक्षा कार्यक्रम, महिलाको निःशुल्क उपचार तथा प्राथमिक स्वास्थ्य केन्द्रबाट ९८ प्रकारका औषधी उपलब्ध गराइरहेको जानकारी दिँदै डा. देवकोटाले मुटु, मिर्गौंला, क्यान्सर जस्ता जटिल रोगको उपचारमा विपन्न नागरिकलाई आर्थिक सहयोग प्रदान गर्दै आएको उल्लेख गर्नुभयो । सरकारी अस्पताल मात्र होइन, निजी क्षेत्रका शिक्षण संस्था, अस्पतालले पनि सामान्यदेखि जटिल रोगको उपचारमा राम्रो योगदान दिँदै छन् । निजी मेडिकल कलेज एसोसिएसनका अध्यक्ष प्राडा ज्ञानेन्द्रमानसिंह कार्की नेपाललाई मेडिकल टुरिजमका रूपमा विकास गर्न सकिने बताउनुहुन्छ । हाल ३० प्रतिशत विदेशी कोटालाई बढाएर मेडिकल कलेजलाई दुई सिफ्टमा अध्ययन गराउन दिए मेडिकल टुरिजम भित्रिने उहाँको भनाइ छ ।",
      "link": "https://gorkhapatraonline.com/news/159265",
      "image": "https://gorkhapatraonline.com/storage/media/280628/conversions/thakur-p-bastakoti-baishak-2-original-thumb.jpg"
    },
    {
      "slug": "159264",
      "title": "लोक सेवाप्रति अझ बढ्दै जनविश्वास",
      "timestamp": 1749945600000,
      "source": "gp",
      "content": "विसं २००८ भदौ १८ गते छ पदका लागि दरखास्त आह्वान गरेर सेवा सुरु गरेको लोक सेवा आयोगले २०८०/८१ मा मात्रै दुई हजार ६८८ जना योग्य उम्मेदवारलाई सरकारी सेवामा नियुक्तिका लागि सिफारिस ग¥यो । विज्ञापन गरिएका पद भने तीन हजार ६६० थियो ।",
      "longContent": "काठमाडौँ, असार १ गते । विसं २००८ भदौ १८ गते छ पदका लागि दरखास्त आह्वान गरेर सेवा सुरु गरेको लोक सेवा आयोगले २०८०/८१ मा मात्रै दुई हजार ६८८ जना योग्य उम्मेदवारलाई सरकारी सेवामा नियुक्तिका लागि सिफारिस गर्‍यो । विज्ञापन गरिएका पद भने तीन हजार ६६० थियो । ती पदका लागि चार लाख ७३ हजार ४९० जनाले दरखास्त दिए । स्थापनाको ७५ औँ वर्षमा प्रवेश गरिरहँदा आयोगप्रतिको विश्वसनीयता अझ बढ्दो क्रममा रहेको विज्ञापित पदमा परेका दरखास्त सङ्ख्याले देखाउँछ तर विश्वसनीयतालाई जोगाइराख्न आयोगसमक्ष ठुलो चुनौती रहेको आयोगका पदाधिकारीको भनाइ छ । लोक सेवा आयोगका अध्यक्ष माधवप्रसाद रेग्मी जनशक्ति छनोटले व्यक्तिगत क्षमताको सानो अंश मात्रै दर्शाउने बताउनुहुन्छ । “व्यक्तिको पठनपाठन, सामाजिक परिवेश, काम गर्ने संस्कृति जस्ता थुप्रै विषयले असर पारेको हुन्छ तसर्थ आयोगको परीक्षणले उसको १० प्रतिशत क्षमतालाई मात्रै पहिचान गर्ने गर्छ ।” उहाँका अनुसार बाँकी छनोट भएपछि प्रशिक्षणबाट अभ्यस्त बनाउनु, समर्पित भएर काम गर्ने वातावरण बनाउनु राज्यको दायित्व हुने र यसले नै समग्र कर्मचारीतन्त्रलाई सबल बनाउँछ । जनशक्ति छनोटमा आर्जन गरेको विश्वसनीयता आयोगले विगतमा लिएको निर्णय र सुधारको प्रयासको उपज हो । उत्तरपुस्तिका परीक्षणमा दोहोरो ‘कोडिङ’ गरेर उम्मेदवारको पहिचान समाप्त गर्दा उम्मेदवार छनोट प्रक्रिया निष्पक्ष हुन पुगेको र यसले विश्वसनीयता बढाएको आयोगको दाबी छ । पूर्वसदस्य कृष्णचन्द्र झाले सङ्गठित संस्थामा छड्के नियुक्ति गर्ने अभ्यास रोक्ने, शाखा अधिकृतको उत्तरपुस्तिका केन्द्रमै जाँच गर्ने, द्वितीय र तृतीय श्रेणीको परीक्षा प्रणालीमा सुधार जस्ता अभ्यासले आयोगले आफ्नो विश्वसनीयता अझै बढाएको र यसलाई थप परिस्कृत बनाउनुपर्नेमा जोड दिनुभयो । कतिपय सङ्गठित संस्थाले करारमा कर्मचारी भर्ना गरेर काम चलाइरहेकोमा यस प्रकारको अभ्यासलाई निस्तेज गर्नुपर्ने उहाँको तर्क छ । हिजो विकसित गरिएको प्रणालीले विश्वसनीयता बढ्यो, आज प्रविधिको प्रयोग र समयको माग पूरा गर्न सक्षम जनशक्ति छनोट गर्न केन्द्रित छौँ भन्दै अध्यक्ष रेग्मीले समयको गतिसँगै छनोट प्रविधिलाई अझै विकसित बनाउनु भोलिको चुनौती रहेको बताउनुभयो । आयोगले हाल निजामती सेवासँगै करिब ७४ वटा सङ्गठित संस्थाको नियमित पदपूर्ति प्रक्रियाको सहजीकरण गर्दै आएको छ । विश्वसनीयताले नै २०७२ सालदेखि स्वास्थ्य सेवा, सुरक्षा निकायसहित सङ्गठित संस्थाको पदपूर्तिको सहजीकरणको जिम्मेवारी आयोगमा आएको छ । एकातिर लामो प्रक्रिया पछ्याउँदै, ठुलो लगानी गरेर छनोट गर्ने अर्कोतर्फ छनोट भएका जनशक्ति ‘ड्रप आउट’ हुने समस्या ठुलो चुनौती रहेको आयोगका प्रवक्ता गीताकुमारी होमेगाईंले बताउनुभयो । निजामतीभन्दा सङ्गठित संस्थामा यस प्रकारको समस्या ठुलो छ । आयोगका सदस्य वीरबहादुर राईले भर्ना भएपछि पलायन हुने क्रमलाई रोक्न आयोग सचेत रहेको बताउनुहुन्छ तर यसमा आयोग मात्रैको सक्रियता र अग्रसरताले सम्भव नहुने उहाँको तर्क छ । सेवा सुविधा, अर्को निकायप्रतिको आकर्षण तथा राम्रो अवसरको खोजीमा पलायन हुने क्रम बढ्दो छ । आयोगले समान प्रकृतिका संस्थाको परीक्षा एकै पटक गर्ने तथा बैङ्कहरूको एकीकृत परीक्षाबारे छलफल गर्दै छ । आयोगका सदस्य राईले भन्नुभयो, “बैङ्कहरूको एकीकृत परीक्षा गर्नेबारे छलफल हुँदै छ । यससँगै परीक्षा खर्च र समयावधि घटाउने अन्य उपायबारे आयोगले छलफल गर्दै छ ।”तर शिक्षा र भविष्य खोज्दै युवा बिदेसिने क्रम बढ्दो छ । अध्ययनपछि विदेशमै वृत्ति विकासका लागि बस्ने प्रवृत्ति बढेको छ । यसले जनशक्तिको उपलब्धता सीमित हुन्छ र छनोटमा मेधावी जनशक्ति पलायन हुने जोखिम थपिने छ । अध्यक्ष रेग्मीले अहिलेको शिक्षा र कर्मचारीबिचको तालमेल मिलाउन लोक सेवा आयोगसँग समन्वय गर्न जरुरी रहेको बताउनुभयो । विदेश पलायन हुने भाष्यलाई चिर्दै नेपालमै सम्भावना रहेको देखाउन सरकार, लोक सेवा आयोग, शैक्षिक निकाय र सङ्गठित संस्थाबिच समन्वय हुनुपर्ने उहाँले तर्क गर्नुभयो । नेपालको अन्तरिम शासन विधान, २००७ को व्यवस्थाबमोजिम २००८ साल असार १ गते ‘पब्लिक सर्भिस कमिसन’ का नामबाट यो संस्था स्थापना भएको हो ।",
      "link": "https://gorkhapatraonline.com/news/159264",
      "image": "https://gorkhapatraonline.com/storage/media/280627/conversions/psc_new_building1-original-thumb.jpg"
    },
    {
      "slug": "159263",
      "title": "एक पुरुषको शव फेला",
      "timestamp": 1749859200000,
      "source": "gp",
      "content": "कञ्चनपुरमा एक पुरुषको शव फेला परेको छ । जिल्लाको पुनर्वास नगरपालिका –३ हुलाकी सडक छेउमा अन्दाजी ४५ वर्षीय एक पुरुष मृत फेला परेको जिल्ला प्रहरी कार्यालय कञ्चनपुरले जनाएको छ ।",
      "longContent": "भवानीदत्त भट्टकञ्चनपुर, जेठ ३१ गते । कञ्चनपुरमा एक पुरुषको शव फेला परेको छ । जिल्लाको पुनर्वास नगरपालिका –३ हुलाकी सडक छेउमा अन्दाजी ४५ वर्षीय एक पुरुष मृत फेला परेको जिल्ला प्रहरी कार्यालय कञ्चनपुरले जनाएको छ ।जिल्ला प्रहरी कार्यालय कञ्चनपुरका अनुसार शनिबार साँझ कपडा खोलेको अवस्थामा पुनर्वास नगरपालिका वडा २ का सूर्य दमाई मृत अवस्थामा फेला पर्नुभएको हो । उहाँको मृत्युको कारण भने खुल्न नसकेको जिल्ला प्रहरी कार्यालयका प्रहरी नायब उपरीक्षक (डिएसपी) सागर बोहराले बताउनुभयो । घटनास्थल सिल गरेर थप अनुसन्धान भइरहेको डिएसपी बोहराले जानकारी दिनुभयो ।",
      "link": "https://gorkhapatraonline.com/news/159263",
      "image": "https://gorkhapatraonline.com/storage/media/280626/conversions/Child-Death-original-thumb.jpg"
    },
    {
      "slug": "159260",
      "title": "भारत सरकारद्वारा नेपाललाई ४० वटा एम्बुलेन्स उपहार",
      "timestamp": 1749859200000,
      "source": "gp",
      "content": "भारत सरकारले नेपालका विभिन्न जिल्लामा स्वास्थ्य सेवा सुदृढीकरणका लागि ४० वटा एम्बुलेन्स उपहारस्वरूप प्रदान गरेको छ।",
      "longContent": "काठमाडौं, जेठ ३१ गते । भारत सरकारले नेपालका विभिन्न जिल्लामा स्वास्थ्य सेवा सुदृढीकरणका लागि ४० वटा एम्बुलेन्स उपहारस्वरूप प्रदान गरेको छ। यी सवारी साधन हस्तान्तरण समारोह काठमाडौं, वीरगंज, पोखरा र धरानमा एकैसाथ आयोजना गरिएको थियो।काठमाडौंस्थित भारतीय राजदूतावास, वीरगंजको महावाणिज्य दूतावास तथा पोखरा र धरानका पेन्सन भुक्तानी कार्यालयहरुमा आयोजित समारोहमा नेपालका सातै प्रदेशका ३३ जिल्लामा प्रयोग हुनेगरी एम्बुलेन्स हस्तान्तरण गरियो। तीमध्ये २२ वटा एम्बुलेन्स काठमाडौंमा, ७–७ वटा वीरगंज र पोखरामा तथा ४ वटा धरानमा हस्तान्तरण गरिएको हो।काठमाडौंमा आयोजित कार्यक्रममा भारतीय राजदूतावासका नियोग उप–प्रमुख प्रसन्न श्रीवास्तवले विभिन्न लाभार्थी स्थानीय तहका प्रमुख तथा प्रतिनिधिहरुलाई चाबी हस्तान्तरण गर्नुभयो। कार्यक्रममा बागमती, लुम्बिनी, कर्णाली र सुदूरपश्चिम प्रदेशका नगर तथा गाउँपालिकाका प्रमुख, राजनीतिक तथा सामाजिक क्षेत्रका व्यक्तित्वहरुको उपस्थिति थियो।श्रीवास्तवले आफ्नो सम्बोधनमा स्वास्थ्य पूर्वाधार सुदृढीकरणमा नेपाल सरकारको पहलमा भारत सरकारको निरन्तर साथ रहने प्रतिबद्धता जनाउँदै यस्ता सहयोग भारत–नेपालबीचको जीवन्त र गहिरो विकास साझेदारीको प्रतीक भएको बताउनुभयो। उहाँले विगत सात दशकयता भारत–नेपाल सम्बन्ध विभिन्न क्षेत्रहरुमा विस्तार र सुदृढीकरण हुँदै आएको पनि उल्लेख गर्नुभयो।वीरगंज, पोखरा र धरानमा सम्पन्न समारोहमा पनि स्थानीय लाभार्थी संस्थाका प्रतिनिधिहरुले एम्बुलेन्स प्राप्तिमा कृतज्ञता व्यक्त गर्दै यसले स्थानीय तहमा स्वास्थ्य सेवा सुलभ बनाउन महत्त्वपूर्ण सहयोग पुग्ने विश्वास व्यक्त गरेका छन्।भारत सरकारले १९९४ देखि हालसम्म नेपाललाई १०४९ वटा एम्बुलेन्स उपहारस्वरूप प्रदान गरिसकेको जानकारी नेपालस्थित भारतीय दुतावासले जनाएको छ। यसबाहेक, ३०० वटा स्कुल बस, निर्वाचन प्रयोजनका लागि २०० वटा सवारी साधन र हालै परराष्ट्र मन्त्रालयलाई सगरमाथा संवादका लागि १५ वटा विद्युतीय सवारी साधन पनि भारतले उपहार दिएको छ।भारत–नेपालबीचको बहुआयामिक तथा बहुक्षेत्रीय विकास साझेदारीले दुई देशबीचको जनस्तरीय सम्बन्धलाई झनै मजबुत बनाउने विश्वास व्यक्त गरिएको छ ।",
      "link": "https://gorkhapatraonline.com/news/159260",
      "image": "https://gorkhapatraonline.com/storage/media/280623/conversions/ambulance-1-f-original-thumb.jpg"
    },
    {
      "slug": "159259",
      "title": "प्रस्तावित न्यायाधीशको संसदीय सुनुवाइ प्रक्रिया सुरु",
      "timestamp": 1749859200000,
      "source": "gp",
      "content": "सङ्घीय संसद् सुनुवाइ समितिले सर्वोच्च अदालतमा प्रस्तावित तीन न्यायाधीश र एकजना न्यायपरिषद् सदस्यको संसदीय सुनुवाइ प्रक्रिया सुरु गरेको छ।",
      "longContent": "काठमाडौँ, जेठ ३१ गते। सङ्घीय संसद् सुनुवाइ समितिले सर्वोच्च अदालतमा प्रस्तावित तीन न्यायाधीश र एकजना न्यायपरिषद् सदस्यको संसदीय सुनुवाइ प्रक्रिया सुरु गरेको छ।समितिको शनिबारको बैठकले सर्वोच्च अदालतका प्रस्तावित न्यायाधीश वरिष्ठ अधिवक्ता मेघराज पोखरेल, उच्च अदालत जनकपुरका मुख्य न्यायाधीश श्रीकान्त पौडेल र उच्च अदालत दिपालयका मुख्य न्यायाधीश शान्तिसिँह थापा तथा न्यायपरिषद्का प्रस्तावित सदस्य महेशकुमार नेपालको संसदीय सुनुवाइ प्रक्रिया सुरु गरेको हो।समितिले उहाँहरूका विषयमा कुनै उजुरी वा गुनासो भए १० दिनभित्र समितिमा पठाउन सार्वजनिक सूचना जारी गर्ने निर्णय गरेको सभापति ईश्वरी न्यौपानेले जानकारी दिनुभयो।उहाँले भन्नुभयो, “संसदीय सुनवाइका लागि प्रस्तावित तीन न्यायाधीश र न्यायपरिषद् सदस्यका लागि पत्र आएको थियो, संसदीय सुनुवाइका अनुसार प्रक्रिया कुनै उजुरी भए १० दिनभित्र उपलब्ध गराउन सार्वजनिक सूचनामार्फत उजुरी आह्वान गर्ने निर्णय भएको छ।”त्यस्ता उजुरी सोझै सचिवालय वा इमेलबाट पठाउन सकिने व्यवस्था रहेको सभापति न्यौपानेले बताउनुभयो। उहाँका अनुसार त्यसपछि संसदीय सुनुवाइ समितिले प्राप्त उजुरीबारे उजुरीकर्तासँग पुष्ट्याइँका लागि जानकारी लिने र प्रस्तवित न्यायाधीशको संसदीय सुनुवाइ गर्नेछ।त्यस क्रममा प्रस्तावित व्यक्तिले आफ्नो कार्य योजना, सोच र अवधारणा  प्रस्तुत गर्नुहुनेछ। उहाँहरूले प्रस्तुत गर्नुभएको अवधारणाबारे समितिले ठीक  ठहर्‍याएमा नाम अनुमोदन हुने र नियुक्तिको बाटो खुल्नेछ।न्यायपरिषद्ले सर्वोच्च अदालतमा रिक्त न्यायाधीशमा र प्रधानमन्त्री तथा मन्त्रिपरिषद्को कार्यालयले आगामी असार १० देखि रिक्त हुने न्यायपरिषद् सदस्य नियुक्तिका लागि नाम सिफारिस गरी संसदीय सुनुवाइका लागि संसद् सचिवालयलाई पत्र पठाएको थियो।रासस",
      "link": "https://gorkhapatraonline.com/news/159259",
      "image": "https://gorkhapatraonline.com/storage/media/280619/conversions/meeting12-original-thumb.jpg"
    },
    {
      "slug": "159241",
      "title": "विपद्को भयले मनाङीलाई अझै झस्काउँछ",
      "timestamp": 1749859200000,
      "source": "gp",
      "content": "२०७८ सालको जेठ २९ र असार १ मा मर्स्याङ्दी नदीमा आएको बाढीका कारण मनाङका विभिन्न क्षेत्रमा क्षति पुगेको थियो ।",
      "longContent": "यदुप्रसाद भट्टमनाङ, जेठ ३१ गते । नेपालमा मनसुन भित्रिइसकेको छ । मनसुनको सुरुआत भएसँगै वर्षा लागेपछि प्राकृतिक विपत्ति पनि बढ्दै गएको छ । २०७८ सालको जेठ २९ र असार १ मा मर्स्याङ्दी नदीमा आएको बाढीका कारण मनाङका विभिन्न क्षेत्रमा क्षति पुगेको थियो । बाढीका कारण घरबारविहीन भएका मनाङ नासोँ गाउँपालिकाको सिरानताल र तालगाउँका स्थानीयहरू ऋझै पनि भयमा बस्न बाध्य छन् । वर्षाको समयमा उनीहरूलाई विपद्को भयले झस्काउने गरेको छ । मर्स्याङ्दीको वितण्डा अझै पनि दोहोरिने हो कि भन्ने त्रासले गर्दा पुर्ख्याैली थातथलो नै छोड्नुपर्ने चिन्ताले सताउन थालेको स्थानीय होटल व्यवसायीले गुनासो गरेका छन् । तत्कालीन समयमा सिरानतालको सात र तालगाउँको ४३ घरधुरी अन्य सुरक्षित स्थानमा सार्नुपर्ने भए पनि उनीहरूले आफ्नो थातथलो छोडेका छैनन् ।तालगाउँका बाढी प्रभावित त्रासमा रहेको चार वर्ष भएको छ । चार वर्ष हुँदासमेत तालगाउँवासी सुरक्षित महसुस गर्न सकेका छैनन् । स्थानीय मोहन गुरुङले वर्षा लागेसँगै आफूहरूलाई चिन्ताले सताउन लागेको बताउनुभयो । उहाँले भन्नुभयो, ‘‘हामीलाई त्रासैत्रास छ, यसपाली पनि नदीमा बाढी नआउला भन्न सकिँदैन, यही त्रासले गर्दा निद्रासमेत छैन ।’’ नदी किनारमा रहेको तालगाउँ बाढीको उच्च जोखिमको क्षेत्र मानिन्छ । त्यसो त सरकारले सो क्षेत्रमा बाढीको सूचना दिने साइरन जडान गरेको छ । साइरन जडान भए पनि तालगाउँबासी ढुक्क हुन सकेका छैनन् । मनाङको मेरुदण्डका रूपमा रहेको बेँसीसहर–चामे सडक खण्ड १०७ किलोमिटर छ । २०७८ मा आएको बाढीपहिरोले मनाङको मेरुदण्डका रूपमा रहेको बेँसीसहर–चामे सडकखण्ड पक्की रूपमा निर्माण गर्न नसक्दा सकसमा यात्रा गर्नुपर्ने बाध्यता छ मनाङी तथा पर्यटकलाई छ । त्यसो नयाँ वर्ष लागेसँगै सडक मर्मत तथा चौडा गरी सार्वजनिक यातायात सञ्चालन भइसकेको छ । एक मात्र मनाङ प्रवेशको कच्ची सडक छ । तर पनि वर्षामा बाढीको भय भने कायमै रहेको छ । स्थलमार्ग अवरुद्ध भएको खण्डमा हेलिकोप्टरको सहायताबिना कुनै पनि यात्रा हुन सक्दैन । अचानक कुनै पनि दुर्घटना भएको खण्डमा मनाङमै उपचार हुन सक्ने अवस्था नहुनु र सडक मार्ग अवरुद्ध भएमा हेलिकोप्टर चार्टर्ड मात्रै विकल्प हो ।यसैबिच तागाउँ क्षेत्रमा मनसुन सुरुआतसँगै हुनसक्ने विभिन्न विपद् उद्धार अभ्यास गरिएको छ । नेपाली सेना नयाँ भैरवी दल गुल्म र सशस्त्र प्रहरी बल नम्बर ३२ गुल्म मनाङको संयुक्त आयोजनामा नासोँ गाउँपालिका–१ तालगाउँस्थित मर्स्याङ्दी नदीमा मनसुन विपद् उद्धार अभ्यास गरिएको छ । मनसुनलाई मध्यनजर गरी नेपाली सेना, सशस्त्र प्रहरी बललगायत सुरक्षा निकायले विपद् उद्धार अभ्यासमा प्राथमिकता दिँदै आएको छ । जिल्ला विपद् व्यवस्थापन समिति संयोजक एवं प्रमुख जिल्ला अधिकारी मातृका आचार्यले मनसुन सक्रिय हुने उद्धारका अभ्यासले टेवा पुर्‍याउने बताउनुभयो । सशस्त्र प्रहरी बल नम्बर ३२ गुल्मका प्रहरी नायब उपरीक्षक हिराबहादुर जिसीले अभ्यासले सुरक्षा निकायलाई अभ्यस्त बनाउनुका साथै स्थानीयलाई पनि सचेत गराउन मद्दत पुग्छ बताउनुभयो ।बाढी र डुबानमा परेकाको उद्धार गर्नेबारे अभ्यास गरेको हो । अभ्यासले वास्तविक उद्धारमा काम गर्न सहज हुने बताइएको छ । अभ्यासमा दक्ष जनशक्तिले गहिराइमा डुबेका पीडितको उद्धार गर्ने कला प्रदर्शन गरेका थिए । २०७८ जेठ २९ र असार १ गतेको बाढीका कारण डुबानमा परेको तालगाउँमा उद्धार अभ्यास गरिएको हो ।",
      "link": "https://gorkhapatraonline.com/news/159241",
      "image": "https://gorkhapatraonline.com/storage/media/280608/conversions/aa-987-original-thumb.jpg"
    },
    {
      "slug": "159229",
      "title": "सङ्कटमा पर्दैछ सतिघाटु नाँच",
      "timestamp": 1749859200000,
      "source": "gp",
      "content": "पश्चिम बागलुङको बडिगाड गाउँपालिका –३ सिसाखानी सतिघाटु नाँचले परिचित छ । त्यहाँ करिब तीन सय वर्षदेखि सतिघाटु नाँच नाच्दैआएको विश्वास गरिन्छ ।",
      "longContent": "रामकृष्ण बोहराबागलुङ, जेठ ३१ गते । पश्चिम बागलुङको बडिगाड गाउँपालिका–३ सिसाखानी सतिघाटु नाँचले परिचित छ । त्यहाँ करिब तीन सय वर्षदेखि सतिघाटु नाँच नाच्दैआएको विश्वास गरिन्छ । सतिघाटु पौराणिक धर्मग्रन्थहरूमा आधारित रहेर गाइने गीत र त्यसैमा प्रस्तुत गर्ने नृत्य र हाउभाउ हो । अर्को शब्दमा भन्दा एक शताब्दीअघि नेपालमा चल्दैआएको सति प्रथाको अभिनयसहितको सतिघाटु नाँच लोप हुने चरणमा पुगेको छ ।यो नाँचको सुरुवात चैत्राष्टमीदेखि हुन्छ र दसरा तिथीमा समाप्त हुन्छ । यो तिथी असार महिनामा पर्ने र गाउँघरमा काम भ्याइनभ्याई हुँदा आजभोलि जेठ २० गते घाटु नाँचको विधिवत समापन गरिने गरेको स्थानीय अगुवाहरूको भनाइ छ । घाटु नाँचको सुरु र समापन गर्दा विधिवत रूपमा पूजा गर्नुपर्छ । चैत्राष्टमीमा सुरु भएको घाटु नाँच विशेषगरी वैशाख पूर्णिमामा धेरै नाँचिन्छ । चैतदेखि जेठसम्म घाटुनाँच नाँच्ने चलन रहेको गुरु कुलबहादुर भुजेलले बताउनुभयो ।  ‘‘चैते दशैंमा सुरु गरी जेठको २० गतेसम्म पर्ने चाडपर्व र तिथीहरूमा घाटु नाचिन्छ’’ भुजेलले भन्नुभयो । घाटु नाँचको संरक्षणमा स्थानीयले चासो देखाए पनि स्थानीय तहबाट सोचेअनुसार सहयोग नभएको भुजेलको गुनासो छ । निकै कष्टका साथ बँचाएर राखेको सतिघाटु संरक्षणको अभावमा लोप हुने अवस्थामा पुगेपछि घाटु गुरुहरू चिन्तित हुनुहुन्छ । अहिले पुस्ताले चासो नदेखाउँदा घाटु नाँच सङ्कटमा परेको ८३ वर्षिय घाटुगुरु पतिराम भुजेलले दुखेसो सुनाउनुभयो । उहाँले २५ वर्षदेखि घाटु नाँच देखाउँदै आउनुभएको छ । “गुरुहरु बाँचुञ्जेल त होला नि घाटु नाँच देखाउने, गाउने’’ घाटु गाउन हिंड्दा हिंड्दै गुरुआमा बन्नुभएकी ६९ वर्षिय पवित्रा थापाले भन्नुभयो, ‘‘अहिले विदेश र सहरबजार केन्द्रित हुने प्रचलन बढेको छ, नयाँ पुस्ताको घाटुप्रति ध्यान छैन, गुरुहरूको सेखपछि कस्ले घाटु नचाउला ?” कुलबहादुर र पतिरामले आफूपछिका पुस्तालाई सतिघाटु नाँच सिकाइ रहेपछि नयाँ पुस्ताले खासै चासो नदिँदा दुःख लागेको थापाले बताउनुभयो । मोबाइलमा भुलेको नयाँ पुस्तालाई घाटु नाँचको महत्त्व बुझाउन नसकिएको उहाँको भनाइ छ । अहिले घाटु नाँच देखाउने सबैभन्दा कान्छा गुरु हुनुहुन्छ ५० वर्षिय हेमलाल भुजेल । उहाँले घाटु नाँच नचाउन सिक्दै हुनुहुन्छ । भजन गायनमा रुची राख्ने हेमलाल दुई वर्षदेखि घाटु गुरुको परिचय बनाउन तल्लिन हुनुहुन्छ ।  गुरु कुलबहादुरका अनुसार, सिसाखानीमा नाँच्दै आएको घाटु जलजलाको झुलेडाँडाबाट आएको हो । घाटु गीतका मुख्य पात्र राजा पर्शराम हुनुहुन्छ । उहाँले दैनिक जीवनमा गरेका र उहाँका रानीहरूको क्रियाकलापलाई पनि गीतमा उतारिन्छ । पर्शुरामको शिकार खेल्ने बानीको प्रस्तुति दिनभरी हुन्छ । जसलाई ऐरा खेल्ने पनि भनिन्छ । रानीहरूले बिहान उठेर पँधेरामा नुहाउन गएकोदेखि राजाको मृत्युपश्चात रानीहरू सति गएको कुरालाई पनि गीतबाट प्रस्तुत गरिने भएकाले यसलाई सतिघाटु भनिएको कथन छ । रानीहरू सति गएको गीत गाउँदा घाटु मुर्छित पर्छिन र पछि गीतबाटै उनलाई ब्यूँताइन्छ ।सतिघाटुको संरक्षण गर्न गीत लेखन, पुस्तान्तरण तथा विधिबारे लिखित दस्तावेज निर्माण गर्न स्थानीय तहले तयारी थालेको छ । घाटुको संरक्षण, प्रवर्धन तथा प्रचारमा निरन्तर काम भइरहेको सिसाखानीका वडाध्यक्ष खड्कबहादुर पुन बताउनुहुन्छ । गुरुहरू वृद्ध हुँदै जाँदा घाटु नै लोप हुने खतरा बढेपछि लिखित दस्तावेजको तयारी थालिएको उहाँको भनाइ छ ।",
      "link": "https://gorkhapatraonline.com/news/159229",
      "image": "https://gorkhapatraonline.com/storage/media/280565/conversions/Satighatu-Naach-Photo-original-thumb.jpg"
    },
    {
      "slug": "159228",
      "title": "महानगरलाई जग्गा जोगाउनै गाह्रो",
      "timestamp": 1749859200000,
      "source": "gp",
      "content": "वीरगन्ज महानगरपालिकाको स्वामित्वमा रहेको तीनसय नौ बिघा दश कठ्ठा जग्गा जोगाउन वीरगन्ज महानगरपालिका लाई हम्मे परेको छ। लामो समयदेखि कानुनी प्रक्रिया पूरागरी बिभिन्न ब्यक्ति र संघ संस्थाहरुको स्वामित्व तथा भोगचलनमा रहेको ऐलानी तीनसय नौ बिघा दश कठ्ठा जग्गा  (छ हजार एकसय नब्बे कठ्ठा)  बीरगञ्ज महानगरपालिकाले आफ्नो स्वामित्वमा ल्याउन भने सफल भएको छ।",
      "longContent": "कन्हैयालाल केशरी पर्सा, जेठ ३१ गते। वीरगन्ज महानगरपालिकाको स्वामित्वमा रहेको तीन सय नौ बिघा दस कट्ठा जग्गा जोगाउन वीरगन्ज महानगरपालिका लाई हम्मे परेको छ। लामो समयदेखि कानुनी प्रक्रिया पूरागरी विभिन्न व्यक्ति र सङ्घ संस्थाहरूको स्वामित्व तथा भोगचलनमा रहेको ऐलानी तीन सय नौ बिघा दस कट्ठा जग्गा  (छ हजार एक सय नब्बे कट्ठा)  वीरगन्ज महानगरपालिकाले आफ्नो स्वामित्वमा ल्याउन भने सफल भएको छ। जग्गाको संरक्षण गर्न खाली तथा पर्ति जग्गामा पर्खाल वा तारबार नलगाउँदा सो जग्गा पुनः अतिक्रमणमा पर्ने चिन्ता महानगर पदाधिकारीलाई छ । हालका लागि पर्खाल लगाउन नसकिए तारबार लगाउन पनि महानगरपालिकाको बजेटले भ्याउने अवस्था नरहेकाले अतिक्रमित जग्गा जोगाउन गाह्रो भएको नगर प्रमुख राजेशमान सिंहले बताउनुभयो ।  नगर प्रमुख राजेशमान सिंहले अतिक्रमित मुक्त जग्गा जोगाइ दिन प्रधानमन्त्री तथा मन्त्रिपरिषद्को कार्यालय भूमि व्यवस्थापन सहकारी तथा गरिबी निवारण मन्त्रालयमा बजेट माँग गर्दा सुनुवाइ नभएपछि जग्गा जोगाउन तथा संरक्षण गर्ने काम कठिन हुँदैगएको गुनासो गर्नुभयो ।अतिक्रमित तीन सय नौ बिघा जग्गामध्ये लगभग एक सय बिघा जग्गा सहरी क्षेत्रभित्र पर्छ । जसको चलनचल्तीको मूल्य एक धूरको दस लाख रुपियाँ सम्ममा बिक्री हुनेगरेको छ। वीरगन्ज महानगरपालिकाले अतिक्रमित मुक्त गराएको जग्गाको मूल्य सरदर कट्ठाको चार लाख रुपियाँले पनि तीन सय नौ बिघा जग्गाको मूल्य दुई अर्ब ४७ करोड ६० लाख पर्न आउँछ।वीरगन्ज महानगरपालिकाले वीरगन्जलाई सौन्दर्यीकरण गर्ने क्रममा अतिक्रमित जग्गामा बालबालिकाको मनोरञ्जनका लागि पार्क व्यवस्थित तरकारी बजार तथा सर्वसाधारणका लागि विभिन्न प्रकारको सांस्कृतिक तथा धार्मिक र मनोरञ्जनात्मक स्थलको विकास निर्माणको कामलाई निरन्तरता दिएको छ ।",
      "link": "https://gorkhapatraonline.com/news/159228",
      "image": "https://gorkhapatraonline.com/storage/media/280564/conversions/kanahiya-original-thumb.jpg"
    },
    {
      "slug": "159227",
      "title": "पशुपालक कृषकलाई च्यापकटर वितरण",
      "timestamp": 1749859200000,
      "source": "gp",
      "content": "मोरङको विराटनगर महानगरपालिकाले पशुपालक कृषक समूहलाई च्यापकटर (कुटी काट्ने मेसिन) वितरण गरेको छ । पशुपालनतर्फ आकर्षित गर्ने उद्देश्यले ७५ प्रतिशत अनुदानमा च्यापकटर वितरण गरिएको महानगरका कृषि तथा पशुपंक्षी शाखाका संयोजक हीरालाल यादवले जानकारी दिनुभयो ।",
      "longContent": "खेमराज सापकोटारानी, जेठ ३१ गते । मोरङको विराटनगर महानगरपालिकाले पशुपालक कृषक समूहलाई च्यापकटर (कुटी काट्ने मेसिन) वितरण गरेको छ । पशुपालनतर्फ आकर्षित गर्ने उद्देश्यले ७५ प्रतिशत अनुदानमा च्यापकटर वितरण गरिएको महानगरका कृषि तथा पशुपक्षी शाखाका संयोजक हीरालाल यादवले जानकारी दिनुभयो ।  संयोजक यादवका अनुसार महानगरपालिकामा दर्ता भएका पशुपालक कृषक समूहलाई २२ थान च्यापकटर हस्तान्तरण गरिएको हो । विराटनगर ३, ४, ६, १२, १८, १९ लगायतका वडाका पशुपालक कृषक समूहले च्यापकटर प्राप्त गरेका छन् । कार्यक्रममा कार्यबाहक मेयर शिल्पा निराला कार्की, आर्थिक विकास समितिका संयोजक श्याम घिमिरे, सामान्य प्रशासन महाशाखा प्रमुख अर्जुन थपलिया, आर्थिक विकास महाशाखा प्रमुख प्रतीक गड्तौला, कृषि तथा पशुपक्षी शाखा संयोजक हीरालाल यादव लगायतले कृषक समूहलाई च्यापकटर हस्तान्तरण गर्नुभयो ।",
      "link": "https://gorkhapatraonline.com/news/159227",
      "image": "https://gorkhapatraonline.com/storage/media/280551/conversions/bitaran-(1)-original-thumb.jpg"
    },
    {
      "slug": "159225",
      "title": "१७ जना वेभ डेभ्लपर दीक्षित",
      "timestamp": 1749859200000,
      "source": "gp",
      "content": "ताप्लेजुङमा पहिलो पटक १७ जना वेभ डेभ्लपर दीक्षित भएका छन् । आइटी एकेडेमीले शुक्रबार दीक्षान्त समारोहको आयोजना गरी डेभ्लोपरलाई प्रमाणपत्र वितरण गरेको हो।",
      "longContent": "साहारा लिम्बूफुङलिङ, जेठ ३१ गते । ताप्लेजुङमा पहिलो पटक १७ जना वेभ डेभ्लपर दीक्षित भएका छन् । आइटी एकेडेमीले शुक्रबार दीक्षान्त समारोहको आयोजना गरी डेभ्लोपरलाई प्रमाणपत्र वितरण गरेको हो ।दीक्षान्त समारोहमा तालिम अवधिमा विद्यार्थीले निर्माण गरेको चारवटा वेबसाइट सार्वजनिक गरिएको छ । जिल्लामा रहेको व्यवसायी तथा सङ्घ संस्थाको कम्पनीको प्रोजेक्ट लिएर सफलतापूर्वक निर्माण गरी वेबसाइट सार्वजनिक गरिएको आइटी एकेडेमीका हेड अफ एकेडेमी बसन्त लिम्बुले बनाउनुभयो । उहाँका अनुसार सन् २०२५ को जनवरीबाट सुरु गरिएको ६ महिने कोर्षबाट १७ जना विद्यार्थीलाई फुल स्ट्याक डेभ्लोपर बनाइएको छ । एकेडेमीले गैर सरकारी संस्था ह्युमन प्राक्टिस फाउन्डेसनको आर्थिक सहयोगमा शतप्रतिशत छुटमा तालिम प्रदान गरिएको हेड अफ एकेडेमीका लिम्बूको भनाइ छ ।विद्यार्थीले ६ महिने कोर्षमार्फत ८५ वटा प्रोजेक्ट समेत सम्पन्न गरेका छन् । आइटी एकेडेमीमा हाल ग्राफिक्स डिजाइनका छ महिनाको कोर्ष र वेभ डेभ्लोप्मेन्टको दोस्रो ब्याचको पढाए पनि जारी रहेको छ।एकेडेमीले हालसम्म १३५ जना ग्राफिक्स डिजाइननर, १९ जना डिजिटल मार्केटिङ र १७ जना वेभ डेभ्लोपर उत्पादन गरेको छ । उनीहरूले अहिले अनलाइनको माध्यमबाट विश्वको बिभिन्न क्षेत्रमा रहेका कम्पनीमा रोजगार प्राप्त गरेका छन् । अधिकांश युवाले जिल्लामै बिभिन्न किसिमका ग्राफिक्स डिजाइनसँग सम्बन्धित स्थानीय काम समेत गरिरहेका छन् । हेड अफ एकेडेमी लिम्बूका अनुसार हालसम्म उत्पादन भएका विद्यार्थीले करिब ६१ लाखभन्दा बढी आम्दानी गरेका छन्।एकेडेमीले भावी दिनमा थप नयाँ कोर्षहरूको समेत पढाइ सुरु गर्ने योजना तयार पारेको छ । बद्लिँदो समयसँग सुहाउँदो कोर्षहरूलाई प्राथमिकतामा राखेर जिल्लाका नागरिकलाई सक्षम बनाउने गरी पहल जारी राखिएको बताइएको छ ।",
      "link": "https://gorkhapatraonline.com/news/159225",
      "image": "https://gorkhapatraonline.com/storage/media/280534/conversions/IT_Academy_Taplejung-(1)-original-thumb.jpg"
    }
  ]
}