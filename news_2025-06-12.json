{
  "date": "2025-06-12T01:32:38.640Z",
  "news": [
    {
      "slug": "158908",
      "title": "समस्याग्रस्त सहकारी घोषणा गर्न माग गर्दै मन्त्रालय घेराउ",
      "timestamp": 1749686400000,
      "source": "gp",
      "content": "काठमाडौँको कालीमाटीमा केन्द्रीय कार्यालय रहेको स्वर्णलक्ष्मी बचत तथा ऋण सहकारी संस्थाका बचतकर्ताले उक्त सहकारीलाई समस्याग्रस्त सहकारी घोषणा गर्नुपर्ने माग गर्दै बागमती प्रदेशको सहकारी तथा गरिबी निवारण मन्त्रालय घेराउ गरेका छन् । सहकारीका बचतकर्ताले हेटौँडामा आएर उक्त सहकारीलाई समस्याग्रस्त सहकारी घोषणा गर्नुपर्नेलगायतका माग राख्दै मन्त्रालय घेराउ गरेका हुन् ।",
      "longContent": "मकवानपुर समाचारदातामकवानपुर, जेठ २९ गते । काठमाडौँको कालीमाटीमा केन्द्रीय कार्यालय रहेको स्वर्णलक्ष्मी बचत तथा ऋण सहकारी संस्थाका बचतकर्ताले उक्त सहकारीलाई समस्याग्रस्त सहकारी घोषणा गर्नुपर्ने माग गर्दै बागमती प्रदेशको सहकारी तथा गरिबी निवारण मन्त्रालय घेराउ गरेका छन् । सहकारीका बचतकर्ताले हेटौँडामा आएर उक्त सहकारीलाई समस्याग्रस्त सहकारी घोषणा गर्नुपर्नेलगायतका माग राख्दै मन्त्रालय घेराउ गरेका हुन् । काठमाडौँबाट भाडाको बस लिएर आएका पीडितले समस्याग्रस्त सहकारी घोषणा गर्न लामो समयदेखि माग गर्दा समेत सुनुवाइ नभएको भन्दै तत्काल घोषणा नगरे कडा आन्दोलन गर्ने चेतावनी दिएका थिए । सङ्घर्ष समितिका अध्यक्ष सुमन खनालले समस्याग्रस्त घोषणा गरेमा पीडितका समस्याको क्रमशः सम्बोधन हुने भन्दै एक वर्षअघि पनि मन्त्रालयमा निवेदन दिएको तर सुनुवाइ नभएको बताउनुभयो । सहकारीमा जम्मा गरेको रकम फिर्ता नपाएका बचतकर्ताले मन्त्रालयमा नाराबाजी गर्दै समस्याग्रस्त सहकारी घोषणा गर्न सरकारलाई दबाब दिएका थिए । सरकार पीडितको पक्षमा सहजीकरण गर्नुभन्दा समस्याबाट भाग्न खाजेको आरोप लगाएका छन् ।  उहाँले सहकारी कार्यालयले सहकारीको रकम अपचलन गरेको आरोपमा रास्वपाका सभापति रवि लामिछाने थुनामा रहे पनि अन्य आरोपितलाई कारबाही गर्न सरकारले नसकेको बताउनुभयो ।१३ हजारभन्दा बढी सेयर सदस्य रहेको सो सहकारीको दुई अर्ब ७५ करोड रुपियाँभन्दा बढी रकम अपचलन भएको जनाइएको छ । प्रदेशको सहकारी तथा गरिबी मन्त्रालयका सचिव पूर्णबहादुर दर्जीले पीडितको माग अध्ययन गरेर सम्बोधन हुने जानकारी दिनुभयो । उहाँले यो विषयमा प्रहरी अनुसन्धान अघि बढेको बताउनुभयो ।",
      "link": "https://gorkhapatraonline.com/news/158908",
      "image": "https://gorkhapatraonline.com/storage/media/280028/conversions/sahakari-News-Photo@-Hetauda-original-thumb.jpg"
    },
    {
      "slug": "158906",
      "title": "पाँच हजार फिर्ता लिन घाममा लाम",
      "timestamp": 1749686400000,
      "source": "gp",
      "content": "गुलरिया नगरपालिका–४, सुहेलवा बस्ने टीका योगीले आफ्नो जग्गा बिक्रीबापतको १२ लाख रुपियाँ गुलरियामा रहेको कर्णाली विकास बैङ्कमा बचत राख्नुभयो ।",
      "longContent": "ज्योति पन्थीबबई (बर्दिया), जेठ २९ गते । गुलरिया नगरपालिका–४, सुहेलवा बस्ने टीका योगीले आफ्नो जग्गा बिक्रीबापतको १२ लाख रुपियाँ गुलरियामा रहेको कर्णाली विकास बैङ्कमा बचत राख्नुभयो । त्यतिबेलासम्म कर्णाली विकास बैङ्क सहज तरिकाले सञ्चालन भइरहेको थियो । टीका योगीले पैसा राखेको केही महिना नबित्दै २०८१ पुस १० गते नेपाल राष्ट्र बैङ्कले कर्णाली विकास बैङ्कलाई सङ्कटग्रस्त घोषणा गरी आफ्नो नियन्त्रणमा लियो । त्यसपछि बल्ल सर्वसाधारणले बैङ्क खतरामा रहेको थाहा पाए । राष्ट्र बैङ्कले नियन्त्रणमा लिएको कर्णाली विकास बैङ्कले महिनाको तीन पटक निक्षेप कर्तालाई पाँच हजारका दरले रकम भुक्तानी दिन थालेपछि अहिले ४२ डिग्री तापक्रममा पनि मानिस बैङ्क धाउन बाध्य भएका छन् । आफूले जग्गा बेचेर बैङ्कमा राखेको पैसा १२ गते निकाल्न आउँदा योगीले पैसा पाउनुभएन । राष्ट्र बैङ्कको नियन्त्रणमा पुगेको कर्णालीको व्यवस्थापन अझै सुदृढ हुन सकेको छैन भने टीका जस्ता सयौँ निक्षेप सङ्कलनकर्ता यतिबेला बिचल्लीमा परेर बैङ्क धाइरहेका छन् । बर्दिया मात्र हैन बाँकेको नेपालगन्जमा मुख्य कार्यालय रहेको कर्णाली विकास बैङ्कको दाङ, बाँके, बर्दियाका १९ वटा शाखामा अहिले दैनिक मानिस आफ्नो निक्षेप फिर्ताका लागि धाउन थालेका छन् । बारबर्दिया नगरपालिका–१० का मिकीलाल थारूले भन्नुभयो, “पैसा झिक्न आउँदा बैङ्क डुबिसकेको थाहा भयो, अहिले पाँच हजार भए पनि लिनुपर्ने अवस्था छ ।” गुलरिया नगरपालिका–१२ निवासी अब्दुल बारीले तराईमा बढ्दो गर्मीसँगै अहिले मानिसहरू आफ्नो निक्षेप फिर्ता पाइन्छ कि भनेर दिनदिनै बैङ्क धाउने गरेको बताउनुभयो । राष्ट्र बैङ्कका अनुसार कर्णाली विकास बैङ्क अहिले पनि एक अर्ब ३३ करोड घाटामा रहेको देखिन्छ । कर्णाली विकास बैङ्कका प्रवक्ता विष्णुकुमार विश्वकर्माले अनुगमनका क्रममा विगतदेखि नै कर्णाली विकास बैङ्क धराशायी बन्दै गएको भन्दै यसअघि पनि बैङ्कका अध्यक्ष राजेन्द्रवीर राय र निर्देशक दिनेश रावतलाई पाँच/पाँच लाख जरिबाना तिराएर बर्खास्त गरेको बताउनुभयो । हाल रायलाई पक्राउ गरिएको छ ।बैङ्कको निक्षेप सङ्कलन चार अर्ब ५० करोड देखिन्छ भने कर्जा लगानीतर्फ हेर्दा दुई अर्ब लगानी र ८० करोड ब्याज उठ्न बाँकी देखिन्छ । कर्णाली विकास बैङ्कको बर्दियामा मात्र गुलरिया, मधुवन, राजापुर, भुरिगाउँ र बाँसगढी गरी पाँच वटा शाखा सञ्चालनमा छन् ।",
      "link": "https://gorkhapatraonline.com/news/158906",
      "image": "https://gorkhapatraonline.com/storage/media/280025/conversions/karnali-bank(1)-original-thumb.jpg"
    },
    {
      "slug": "158903",
      "title": "नेपाली श्रमिकका समस्याबारे मलेसियाका मन्त्रीसँग छलफल",
      "timestamp": 1749686400000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल र मलेसियाबिचको श्रम सम्बन्ध दिगो हुने विश्वास व्यक्त गर्नुभएको छ । मलेसियाका मानव संसाधनमन्त्री स्टिभन सिम ची किओङसँग जेनेभामा भएको भेटमा मन्त्री भण्डारीले मलेसियासँग श्रम क्षेत्रको सहकार्य अझ सबल हुने विश्वास व्यक्त गर्नुभएको हो ।",
      "longContent": "गोरखापत्र समाचारदाता काठमाडौँ, जेठ २९ गते । श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल र मलेसियाबिचको श्रम सम्बन्ध दिगो हुने विश्वास व्यक्त गर्नुभएको छ । मलेसियाका मानव संसाधनमन्त्री स्टिभन सिम ची किओङसँग जेनेभामा भएको भेटमा मन्त्री भण्डारीले मलेसियासँग श्रम क्षेत्रको सहकार्य अझ सबल हुने विश्वास व्यक्त गर्नुभएको हो ।मन्त्री भण्डारीले मलेसियामा कार्यरत ठुलो सङ्ख्यामा नेपाली श्रमिकले दुवै देशको आर्थिक समृद्धिमा पुर्‍याएको योगदानको उच्च प्रशंसा गर्दै जनस्तरमा भएको सम्बन्ध र समझदारीले दुई देशबिचको सम्बन्ध थप मजबुत बनाएको बताउनुभयो ।उहाँले नेपाल र द्विपक्षीय सम्झौताको विषय उठाउँदै सन् २०१९ अक्टोबर २९ मा हस्ताक्षर गरिएको भर्ना, रोजगारी र पुनः प्रेषणसम्बन्धी सम्झौता २०२३ अक्टोबरमा समाप्त भइसकेको कुरा स्मरण गराउनुभयो । साथै त्यसलाई मलेसिया सरकारले शीघ्र अन्तिम रूप दिनेमा नेपाली पक्ष आशावादी रहेको पनि बताउनुभयो ।मन्त्री भण्डारीका अनुसार दुवै देशका सम्बन्धित मन्त्रालयले नयाँ सम्झौताको प्रारम्भिक मसौदा आदानप्रदान गरिसकेका छन् । मलेसियाली मानव संसाधन मन्त्रालयद्वारा नयाँ मसौदाको अध्ययन भइरहेको छ । श्रम, रोजगार तथा सामाजिक सुरक्षा मन्त्रालयका अनुसार मन्त्रालयले मलेसिया सरकारसँग प्रस्ताव गरेको मसौदामा मलेसियाको सामाजिक सुरक्षा सङ्गठनले लागु गरेको नयाँ २४ घण्टे बिमा सुरक्षा योजना श्रमिकको कामबाहेकको समयमा पनि मृत्यु, दुर्घटना र अन्त्येष्टि खर्चको व्यवस्था हुनुपर्ने प्रस्ताव गरेको छ । सो अवसरमा मन्त्री भण्डारीले मलेसियाका लागि मानव संसाधनमन्त्री किओङसमक्ष मलेसियामा कार्यरत नेपाली श्रमिकले भोग्दै आएका समस्याबारेमा पनि गम्भीरतापूर्वक संवेदनशील भएर समस्या समाधानका लागि आग्रह गर्नुभयो । उहाँले न्यूनतम तलब कार्यान्वयन नहुनु, विशेष गरी सुरक्षा क्षेत्रमा १२ घण्टा दैनिक, महिनाभरि बिदा नदिई काम लगाउने प्रचलन, करार अवधि समाप्त भएपछि फर्काउने व्यवस्था नगर्नु, करार अवधि सकिएपछि फर्किने टिकट उपलब्ध नगराउनु, वर्क परमिट नवीकरण ढिला हुनु, समयमै नवीकरण नगर्दा श्रमिक अवैध बन्ने खतरा उत्पन्न हुनु, तलब नगदमा दिनु, बैङ्क खाता खोल्न सहयोग नगर्नु, पारदर्शिता र सुरक्षाको अभावका साथै ओभरटाइम सही हिसाब नगर्नु, तलब ढिलो वा रोकिनु, श्रमिकलाई अत्यधिक कामको चाप र विश्रामको अभाव समस्या संवेदनशील भएर समाधानका लागि आग्रह गरेको बताउनुभयो ।अवैध श्रमिक राख्ने र बिरामीमा सहयोग नगर्नु, न्यूनतम आवास सुविधा नदिनु, भिसा, टिकट, जबरजस्ती बचत भन्दै तलब कटौती गर्नु, राहदानी र कागजात रोक्ने काम गर्नु, राहदानी नदिँदा प्रहरी र आप्रवासनले समात्ने जोखिमको खतरा, सामाजिक सुरक्षा सङ्गठन अनुसार योगदान नदिनु, दाबी नगर्नु, ओमेगा अनफिट श्रमिक फर्काउने खर्च नबेहोर्ने, रोजगारदाताद्वारा करार अवधीभन्दा पहिला निकाला गरेमा क्षतिपूर्ति नदिनुलगायतका समस्या नेपाली श्रमिकले भोग्दै आएकाले गम्भीरतापूर्वक समाधानका लागि मन्त्री भण्डारीले बुँदागत रूपमा विषयवस्तु अगाडि सार्नुभएको थियो । सन् २०२४ डिसेम्बर ३१ देखि हालसम्म मलेसियामा करिब तीन लाख ७० हजार नेपाली श्रमिक कार्यरत रहेको जनाइएको छ ।",
      "link": "https://gorkhapatraonline.com/news/158903",
      "image": "https://gorkhapatraonline.com/storage/media/280022/conversions/photo-maleciya-original-thumb.jpg"
    },
    {
      "slug": "158902",
      "title": "अन्तरमन्त्रालय सहजीकरणमा प्राथमिकता दिन निर्देशन",
      "timestamp": 1749686400000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले बजेट कार्यान्वयनमा प्राथमिकता निर्धारण गरेर सहजीकरण गर्न निर्देशन दिनुभएको छ । अर्थ मन्त्रालय, उच्चस्तरीय व्यवस्थापन समूहको बुधबारको बैठकमा उहाँले अन्तरमन्त्रालय सहजीकरण र समन्वयलाई प्राथमिकता दिन कर्मचारीलाई निर्देशन दिनुभएको हो ।",
      "longContent": "गोरखापत्र समाचारदाताकाठमाडौँ, जेठ २९ गते । उपप्रधानमन्त्री एवं अर्थमन्त्री विष्णुप्रसाद पौडेलले बजेट कार्यान्वयनमा प्राथमिकता निर्धारण गरेर सहजीकरण गर्न निर्देशन दिनुभएको छ । अर्थ मन्त्रालय, उच्चस्तरीय व्यवस्थापन समूहको बुधबारको बैठकमा उहाँले अन्तरमन्त्रालय सहजीकरण र समन्वयलाई प्राथमिकता दिन कर्मचारीलाई निर्देशन दिनुभएको हो । “अर्थ मन्त्रालयले रोक्छ भन्ने बाटोबाट नहिँडौँ । प्राथमिकताका आधारमा सहजीकरण गरेर छिटो कार्य सम्पन्न गर्ने वातावरण तयार पारौँ,” उहाँले भन्नुभयो । व्यावहारिक पक्षलाई हेरेर परिणाममुखी हिसाबले आगामी आर्थिक वर्ष २०८२/८३ को मासिक र वार्षिक लक्ष्य निर्धारण गर्नुपर्नेमा पनि उहाँले जोड दिनुभयो । अर्थमन्त्री पौडेलले परिणाममुखी अभ्यासमा जान जरुरी रहेको उल्लेख गर्दै लक्ष्य पूरा गर्न अतिरिक्त मेहनतका साथ कार्यसम्पादन गर्न निर्देशन दिनुभयो । आगामी बजेट कार्यान्वयनमा जाँदा कानुन संशोधन गर्नुपर्ने आवश्यकता भएकाले सबैसँगको परामर्शमा संशोधनको गृहकार्य गर्न बैठकमा उहाँले निर्देशन दिनुभयो । त्यस्तै आवको बजेट कार्यान्वयनका लागि पूर्वतयारीका काममा लाग्न पनि उहाँको निर्देशन थियो । बैठकमा अर्थ सचिव घनश्याम उपाध्याय र राजस्व सचिव दिनेश घिमिरेले अतिरिक्त मेहनत लगाएर राजस्व सङ्कलन र पुँजीगत खर्च वृद्धिमा सहजीकरण गर्न महाशाखा प्रमुख तथा विभागीय प्रमुखहरूलाई निर्देशन दिनुभएको थियो ।एकीकृत वित्त रणनीति बनाइनेराससका अनुसार, सबै किसिमका वित्तीय स्रोत परिचालनमार्फत लगानी र दिगो विकासका आधार सिर्जना गर्न सरकारले एकीकृत राष्ट्रिय वित्त रणनीति तयार पारी कार्यान्वयन गर्ने भएको छ । संसद्मा प्रस्तुत भएको आगामी आव २०८२/८३ को बजेटमार्फत सरकारले राष्ट्रिय वित्त व्यवस्थापन सुधार रणनीति कार्यान्वयन गर्न लागेको हो ।उक्त रणनीतिको मसौदा तयार पार्न ‘इन्टिग्रेटेड नेसनल फाइनान्सिङ फ्रेमवक्र्स’ (आइएनएफएफ) को सहयोग लिइएको छ । अर्थ मन्त्रालयले बुधबार यहाँ एक कार्यशाला आयोजना गर्दै रणनीतिको मसौदामाथि छलफल गरी सुझाव लिएको छ । अर्थ मन्त्रालयका सहसचिव धनीराम शर्माले लगानीका स्रोत के के हुन सक्छन् ? र कसरी परिचालन गर्न सकिन्छ ? भनेर एकीकृत रणनीति तयार पार्न लागिएको बताउनुभयो । “नेपालको विकास आवश्यकता अनुसार कस्ता किसिमका वित्तीय स्रोत जुटाएर कुन अवधारणामा कार्यान्वयन गर्न सकिन्छ भन्ने स्पष्टतासहितको एकीकृत रणनीति आवश्यक छ । पुरानै शैलीका लगानी र वित्त अवधारणालाई समय सान्दर्भिक बनाउन, नवीनतम स्रोत तथा अवधारणा अवलम्बन गर्न यो रणनीति बनाउन लागिएको हो,” उहाँले भन्नुभयो ।संयुक्त राष्ट्रसङ्घीय विकास कार्यक्रम (युएनडिपी) नेपालका आवासीय प्रतिनिधि क्योको योकोसुकाले नेपाल अति कम विकसित मुलुकबाट स्तरोन्नति हुँदै गर्दा गुमाउन सक्ने विभिन्न सुविधाबारे विश्लेषण गरी दिगो विकास लक्ष्य प्राप्त गर्न आवश्यक पर्ने कार्ययोजनाका लागि एकीकृत राष्ट्रिय वित्त रणनीति सहयोगी हुने बताउनुभयो ।दिगो विकास लक्ष्य हासिल गर्न आवश्यक पर्ने वित्तीय व्यवस्थामा आउन सक्ने अवरोध र चुनौती समाधान गर्न आइएनएफएफले विभिन्न देशलाई सहयोग गर्दै आएको छ । सार्वजनिक तथा निजी, राष्ट्रिय तथा अन्तर्राष्ट्रिय सबै किसिमका वित्तीय स्रोतको उपयोगमार्फत लगानी वृद्धि, जोखिम व्यवस्थापन तथा दिगो आर्थिक विकासका लागि यो रणनीतिले महìवपूर्ण भूमिका निर्वाह गर्ने विश्वास लिइएको छ ।",
      "link": "https://gorkhapatraonline.com/news/158902",
      "image": "https://gorkhapatraonline.com/storage/media/280021/conversions/Finance-Minister-5-original-thumb.jpg"
    },
    {
      "slug": "158901",
      "title": "हरित कर एक अर्ब एकानब्बे करोड",
      "timestamp": 1749686400000,
      "source": "gp",
      "content": "डिजेल र पेट्रोलमा लगाइएको हरित करबापत झन्डै दुई अर्ब रुपियाँ सङ्कलन भएको छ । नेपाल आयल निगमका अनुसार चालु आर्थिक वर्ष २०८१/८२ को जेठ १५ सम्म सो करबापत एक अर्ब ९१ करोड रुपियाँ सङ्कलन भएको हो ।",
      "longContent": "गोरखापत्र समाचारदाताकाठमाडौँ, जेठ २९ गते । डिजेल र पेट्रोलमा लगाइएको हरित करबापत झन्डै दुई अर्ब रुपियाँ सङ्कलन भएको छ । नेपाल आयल निगमका अनुसार चालु आर्थिक वर्ष २०८१/८२ को जेठ १५ सम्म सो करबापत एक अर्ब ९१ करोड रुपियाँ सङ्कलन भएको हो । निगमले डिजेल र पेट्रोलमा प्रतिलिटर एक रुपियाँका दरले हरित कर सङ्कलन गर्दै आएको छ । निगमका कार्यकारी निर्देशक नागेन्द साहले चालु आवमा हरित करबापत दुई अर्ब ४० करोड रुपियाँ सङ्कलन गर्ने लक्ष्य राखिएकोमा सो अनुसार कर सङ्कलन गरिने जानकारी दिनुभयो । इन्धन आयात हुने भन्सारविन्दुमा सङ्कलन गरिएको कर सरकारको खातामा जम्मा हुने गरेको उहाँले जानकारी दिनुभयो । सरकारले चालु आवको बजेटमार्फत डिजेल र पेट्रोलमा प्रतिलिटर एक रुपियाँका दरले हरित कर लगाइको थियो । गत वर्षको १५ जेठमा बजेट भाषणसँगै सोही दिनदेखि हरित कर सङ्कलन गरिँदै आएको निगमले जनाएको छ । गत आव २०८०/८१ मा हरित करबापत २९ करोड रुपियाँ सङ्कलन भएको थियो । निगमले डिजेल पेट्रोल आयात हुने भन्सारविन्दुमै कर सङ्कलन गर्ने गरेको जनाएको छ । हरित करबापत वार्षिक रूपमा दुई अर्ब ४० करोड रुपियाँ सङ्कलन हुने निगमले जनाएको छ । हरित कर भन्नाले वातावरणलाई प्रदूषित गर्ने क्रियाकलापमा लगाइने करलाई जनाउँछ जुन सामान्यतः ‘प्रदूषकले तिर्ने’ सिद्धान्तमा आधारित हुन्छ । यस्तो करले प्रदूषण कम गर्ने, हानिकारक ऊर्जाको प्रयोग घटाउने र स्वच्छ ऊर्जा प्रवर्धन गर्ने लक्ष्य राख्छ । इन्धनमा लगाएको करले गर्दा उपभोक्तालाई इन्धन खरिदमा थप भार पर्ने गर्छ । पूर्वाधार कर, सडक मर्मत दस्तुर, वातावरण शुल्कलगायतका अन्य शीर्षकमा उपभोक्ताबाट रकम असुल्ने गरिन्छ । निगमले विभिन्न शीर्षकमा उपभोक्ताबाट कर सङ्कलन गर्दै आएको छ । पेट्रोलियम पदार्थ, कोइलालगायतका सामग्रीमा हरित कर लगाइएको छ । जैविक इन्धनको प्रयोगलाई न्यूनीकरण गर्ने लक्ष्यसाथ हरित कर लगाउने घोषणा गरिएको थियो । यस्तै फर्नेस आयल, बेस आयलमा ०.५ प्रतिशत र लुब्रिकेन्ट आयलमा एक प्रतिशत हरित कर लाग्ने छ । पेट्रोलियम तेल र बिटुमिनयुक्त खनिजबाट प्राप्त तेल, ७० प्रतिशत वा सोभन्दा बढी पेट्रोलियम तेलमा पनि एक प्रतिशत कर लाग्ने व्यवस्था छ ।",
      "link": "https://gorkhapatraonline.com/news/158901",
      "image": "https://gorkhapatraonline.com/storage/media/280020/conversions/122-original-thumb.jpg"
    },
    {
      "slug": "158829",
      "title": "सुनचाँदीको मूल्यमा सामान्य वृद्धि",
      "timestamp": 1749600000000,
      "source": "gp",
      "content": "मङ्गलबारको तुलनामा स्थानीय बजारमा आज सुनचाँदीको मूल्य बढेको छ । सुन तोलामा  एक हजार ३०० र चाँदीमा १५ ले बढोत्तरी भएको हो ।",
      "longContent": "काठमाडौँ,  जेठ २८ गते ।  मङ्गलबारको तुलनामा स्थानीय बजारमा आज सुनचाँदीको मूल्य बढेको छ । सुन तोलामा एक हजार ३०० र चाँदीमा १५ ले बढोत्तरी भएको हो । नेपाल सुनचाँदी व्यवसायी महासङ्घका अनुसार आज एक तोल सुनको मोल एक लाख ९१ हजार ३०० कायम भएको छ भने एक तोला चाँदी दुई हजार १६५ मा कारोबार भइरहेको छ । अन्तर्राष्ट्रिय बजारमा आज एक औँस सुन तीन हजार ३४१ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/158829",
      "image": "https://gorkhapatraonline.com/storage/media/279886/conversions/_gold-original-thumb.jpg"
    },
    {
      "slug": "158787",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749600000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, जेठ २८ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ११०, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ८०, गोलभेँडा सानो (टनेल) प्रतिकिलो रु १००, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ७०, गाजर (तराई) प्रतिकिलो रु ५०, बन्दा (लोकल) प्रतिकिलो रु २२, काउली स्थानीय प्रतिकिलो रु ७०, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ३५, भन्टा लाम्चो प्रतिकिलो रु ७०, भन्टा डल्लो प्रतिकिलो रु ४०, तने बोडी प्रतिकिलो रु ४०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १४०, तीतो करेला प्रतिकिलो रु ५५, लौका प्रतिकिलो रु ५०, परबर (लोकल) प्रतिकिलो रु ५५, परबर (तराई) प्रतिकिलो रु ५५, चिचिण्डो प्रतिकिलो रु ४०, घिरौला प्रतिकिलो रु ५०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३८, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७५, रायोसाग प्रतिकिलो रु ४०, पालुङ्गो साग प्रतिकिलो रु ४५, तोरीको साग प्रतिकिलो रु ३५, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३००, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ८०, रातो बन्दा प्रतिकिलो रु ७०, जिरीको साग प्रतिकिलो रु १००, ग्याठकोभी प्रतिकिलो रु ६०, सेलरी प्रतिकिलो रु १२०, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १७०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ५५, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु १००, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/158787",
      "image": "https://gorkhapatraonline.com/storage/media/279975/conversions/adrhs-original-thumb.jpg"
    },
    {
      "slug": "158770",
      "title": "यस्तो छ बुधबारका लागि विदेशी मुद्राको विनिमय दर",
      "timestamp": 1749600000000,
      "source": "gp",
      "content": "नेपाल राष्ट्र बैङ्कले बुधबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ६७ पैसा र बिक्रीदर १३७ रुपियाँ २७ पैसा निर्धारण गरिएको छ ।",
      "longContent": "काठमाडौँ, जेठ २८ गते । नेपाल राष्ट्र बैङ्कले बुधबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ६७ पैसा र बिक्रीदर १३७ रुपियाँ २७ पैसा निर्धारण गरिएको छ ।युरोपियन युरो एकको खरिददर १५६ रुपियाँ १५ पैसा र बिक्रीदर १५६ रुपियाँ ८४ पैसा, युके पाउण्ड स्ट्रलिङ एकको खरिददर १८४ रुपियाँ ४७ पैसा र बिक्रीदर १८५ रुपियाँ २८ पैसा, स्वीस फ्रयाङ्क एकको खरिददर १६६ रुपियाँ ४२ पैसा र बिक्रीदर १६७ रुपियाँ १५ पैसा कायम गरिएको छ ।अस्ट्रेलियन डलर एकको खरिददर ८९ रुपियाँ ०६ पैसा र बिक्रीदर ८९ रुपियाँ ४५ पैसा, क्यानेडियन डलर एकको खरिददर ९९ रुपियाँ ८४ पैसा र बिक्रीदर १०० रुपियाँ २७ पैसा, सिङ्गापुर डलर एकको खरिददर १०६ रुपियाँ २९ पैसा र बिक्रीदर १०६ रुपियाँ ७६ पैसा तोकिएको छ ।जापानी येन १० को खरिददर नौ रुपियाँ ४५ पैसा र बिक्रीदर नौ रुपियाँ ५० पैसा, चिनियाँ युआन एकको खरिददर १९ रुपियाँ ०२ पैसा र बिक्रीदर १९ रुपियाँ ११ पैसा, साउदी अरेबियन रियाल एकको खरिददर ३६ रुपियाँ ४४ पैसा र बिक्रीदर ३६ रुपियाँ ६० पैसा, कतारी रियाल एकको खरिददर ३७ रुपियाँ ५० पैसा र बिक्रीदर ३७ रुपियाँ ६६ पैसा कायम भएको छ । केन्द्रीय बैङ्कका अनुसार थाइ भाट एकको खरिददर चार रुपियाँ १९ पैसा र बिक्रीदर चार रुपियाँ २१ पैसा, युएई दिराम एकको खरिददर ३७ रुपियाँ २१ पैसा र बिक्रीदर ३७ रुपैयाँ ३७ पैसा, मलेसियन रिङ्गेट एकको खरिददर ३२ रुपैयाँ २७ पैसा र बिक्रीदर ३२ रुपैयाँ ४१ पैसा, साउथ कोरियन वन १०० को खरिददर १० रुपियाँ र बिक्रीदर १० रुपियाँ ०५ पैसा, स्वीडिस क्रोनर एकको खरिददर १४ रुपियाँ २७ पैसा र बिक्रीदर १४ रुपियाँ ३३ पैसा र डेनिस क्रोनर एकको खरिददर २० रुपियाँ ९३ पैसा र बिक्रीदर २१ रुपियाँ ०२ पैसा तोकिएको छ ।राष्ट्र बैङ्कले हङकङ डलर एकको खरिददर १७ रुपियाँ ४१ पैसा र बिक्रीदर १७ रुपियाँ ४९ पैसा, कुवेती दिनार एकको खरिददर ४४६ रुपियाँ ३६ पैसा र बिक्रीदर ४४८ रुपियाँ ३२ पैसा, बहराइन दिनार एकको खरिददर ३६२ रुपियाँ ४७ पैसा र बिक्रीदर ३६४ रुपियाँ ०६ पैसा, ओमनी रियाल एकको खरिददर ३५५ रुपियाँ ०१ पैसा र विक्रीदर ३५६ रुपियाँ ५७ पैसा रहेको छ ।भारतीय रुपैयाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।  रासस",
      "link": "https://gorkhapatraonline.com/news/158770",
      "image": "https://gorkhapatraonline.com/storage/media/279801/conversions/dolor-original-thumb.jpg"
    },
    {
      "slug": "158765",
      "title": "बागमतीमा बजेट निर्माण तीव्र",
      "timestamp": 1749600000000,
      "source": "gp",
      "content": "बागमती प्रदेश सरकार आगामी आर्थिक वर्ष २०८२/८३ को बजेट तथा योजना निर्माणको करिब अन्तिम चरणमा पुगेको छ । आगामी असार १ मा बजेट ल्याउने तयारी गरेको प्रदेश सरकारले मन्त्रालयको गेटमा ताल्चा लगाएर आन्तरिक भेटघाटसमेत बन्द गरेको छ ।",
      "longContent": "मकवानपुरगढी समाचारदातामकवानपुरगढी, जेठ २८ गते । बागमती प्रदेश सरकार आगामी आर्थिक वर्ष २०८२/८३ को बजेट तथा योजना निर्माणको करिब अन्तिम चरणमा पुगेको छ । आगामी असार १ मा बजेट ल्याउने तयारी गरेको प्रदेश सरकारले मन्त्रालयको गेटमा ताल्चा लगाएर आन्तरिक भेटघाटसमेत बन्द गरेको छ । सरकारले आगामी बजेट उत्पादनसँग केन्द्रित रहेर निर्माण गर्ने तयारी गरिरहेको प्रदेशका आर्थिक मामिला तथा योजनामन्त्री कुन्दनराज काफ्लेले बताउनुभयो । सरकारले आगामी वर्ष कृषि तथा पर्यटन प्रवर्धन, समावेशी आर्थिक विकास, पूर्वाधार निर्माण, वातावरण संरक्षणलगायतका विषयलाई जोड दिने नीति तथा कार्यक्रममा उल्लेख गरेको थियो । सङ्घीय सरकारबाट प्राप्त अनुदान, आन्तरिक राजस्व र विदेशी सहयोगलाई लक्षित गरी बजेटको आकार निर्धारण भइरहेको उहाँले जानकारी दिनुभयो । चालु आवका लागि ६४ अर्ब ५४ करोड रुपियाँको बजेट ल्याएको प्रदेश सरकारले आगामी आवका लागि बजेटको आकार केही बढाउने तयारी गरेको छ । सरकारले यसअघि ५५ अर्बको बजेट सिलिङ तोकेको थियो । बाध्यात्मक योजनाका कारण तोकिएभन्दा १० अर्ब बजेट बढाएर कुल ६५ अर्बको हाराहारीमा बजेट ल्याउने तयारी भइरहेको आर्थिक मामिला तथा योजना मन्त्रालयको स्रोतले जनाएको छ । प्रदेश नीति तथा योजना आयोगका उपाध्यक्ष गङ्गादत्त नेपालले मङ्गलबारसम्म प्रदेशका १४ वटै मन्त्रालयले आफ्ना कार्यक्रम तथा योजनालाई अन्तिम रूप दिने बताउनुभयो । उहाँले प्रदेश सभाका सांसद पनि आफ्नो निर्वाचन क्षेत्रका लागि योजना पेस गर्नेतर्फ जुटिरहेको बताउनुभयो । उहाँ भन्नुहुन्छ, “सङ्घीय सरकारले तीन करोडको योजना सिलिङ तोकेपछि केन्द्रदेखिका सङ्घीय सांसद, प्रदेश सांसद र स्थानीय जनप्रतिनिधिको भिड लागेको छ । जसले योजना व्यवस्थापन गर्न चुनौती देखिएको छ ।” नगरपालिका, गाउँपालिकादेखि वडाका सदस्यसमेत योजना माग गर्न आएका छन् । यसले प्रदेश सरकारप्रति जनताको ठुलो अपेक्षा रहेको देखिएको छ । प्रदेश संरचना खारेज हुनु पर्छ भन्ने भाष्यलाई यो भरोसाले तोडेको अनुभूति भएको उहाँले बताउनुभयो ।",
      "link": "https://gorkhapatraonline.com/news/158765",
      "image": "https://gorkhapatraonline.com/storage/media/279796/conversions/1212-original-thumb.jpg"
    },
    {
      "slug": "158763",
      "title": "कर्णाली सरकार पुँजीगत खर्चमा अझै कमजोर",
      "timestamp": 1749600000000,
      "source": "gp",
      "content": "चालु आर्थिक वर्ष २०८१/८२ मा पनि कर्णालीको पुँजीगत बजेट कार्यान्वयन सुधार नहुने सङ्केत देखिएको छ । सरकारले बजेट कार्यान्वयनका लागि रणनीति योजना बनाएको भए पनि आव सकिनै लाग्दासम्म बजेट कार्यान्वयनमा अपेक्षित सुधार आउन सकेको छैन ।",
      "longContent": "बुलबुले समाचारदातासुर्खेत, जेठ २८ गते । चालु आर्थिक वर्ष २०८१/८२ मा पनि कर्णालीको पुँजीगत बजेट कार्यान्वयन सुधार नहुने सङ्केत देखिएको छ । सरकारले बजेट कार्यान्वयनका लागि रणनीति योजना बनाएको भए पनि आव सकिनै लाग्दासम्म बजेट कार्यान्वयनमा अपेक्षित सुधार आउन सकेको छैन । सरकारले भने बहुवर्षीय र क्रमागत योजनालाई तदारुकतासाथ कार्यान्वयन गर्न सरकार प्रतिबद्ध रहेको भन्दै बजेट खर्च पनि बढ्ने बताएको छ । मुख्यमन्त्री यामलाल कँडेल पूर्वाधार निर्माणको अवस्था अवलोकन गर्न जिल्ला जिल्ला पुगिरहनुभएको छ । पूर्वाधार निर्माण गरेर पुँजीगत खर्च बढाउने गरी योजना कार्यान्वयनलाई प्राथमिकता दिनुपर्ने मुख्यमन्त्री कँडेलको भनाइ छ ।सरकारको बजेट कार्यान्वयनको अवस्था भने दयनीय देखिएको छ । यही जेठको पहिलो सातासम्म कर्णाली प्रदेश सरकारको खर्च ३५ प्रतिशत मात्र भएको छ । चालु आवको साउनदेखि जेठ १० सम्म कर्णाली प्रदेश सरकारको खर्च प्रगति ३५.२८ प्रतिशत रहेको प्रदेश कोष तथा लेखा नियन्त्रण कार्यालयले जनाएको छ । यो गत वर्षको तुलनामा भने केही बढी हो । गत वर्ष यो समयमा ३०.६७ प्रतिशत खर्च भएको थियो ।  कार्यालयका सूचना अधिकारी एवं वरिष्ठ लेखा अधिकृत दीपेन्द्र मगरातीका अनुसार सरकारले यस वर्ष ११ अर्ब आठ करोड १७ लाख ८५ हजार रुपियाँ खर्च गरेको छ । चालु आवका लागि सरकारले ३१ अर्ब ४१ करोड ४१ हजार बराबरको बजेट विनियोजन गरेको थियो । खर्च प्रतिशत हेर्दा मन्त्रालयतर्फ सबैभन्दा बढी खर्च गर्ने आर्थिक मामिला तथा योजना मन्त्रालयले ५८.५४ प्रतिशत खर्च गरेको छ तर योजना कार्यान्वयनका हिसाबले आर्थिक मन्त्रालयको बजेट र कार्यक्रम अन्य मन्त्रालयको तुलनामा न्यून छन् । उक्त मन्त्रालयको बजेट नै १७ करोड ५३ लाख ५५ हजार रहेको छ । जसमध्ये १० करोड २६ लाख ५५ हजार खर्च गरेको प्रदेश लेखा नियन्त्रण कार्यालयले जनाएको छ । आर्थिक मामिलापछि सामाजिक विकास मन्त्रालयको खर्च प्रगति बढी देखिएको छ । कुल बजेट पाँच अर्ब ७१ करोड ९४ लाख ८५ हजार रहेकामा दुई अर्ब ५४ करोड ८८ लाख ५८ हजार खर्च भएको छ । यो ४४. ५६ प्रतिशत हो । यसै गरी सबैभन्दा धेरै विकास बजेट रहेको भौतिक पूर्वाधार र सहरी विकास मन्त्रालयको बजेट खर्च ३० प्रतिशत छ । अहिलेसम्म ३० प्रतिशत मात्रै बजेट खर्च हुनुले पूर्वाधार विकासको गति सुस्त रहेको देखाउँछ । मुख्यमन्त्री तथा मन्त्रिपरिषद्को कार्यालयले ३६.१२ प्रतिशत खर्च गरेको छ भने आन्तरिक मामिला तथा कानुन मन्त्रालयले सबैभन्दा कम १८.८४ प्रतिशत खर्च गरेको छ । त्यसै गरी उद्योग, पर्यटन, वन तथा वातावरण मन्त्रालयको ३६.५३ प्रतिशत; जलस्रोत तथा ऊर्जा विकास मन्त्रालयको ३२.६ प्रतिशत; भूमि व्यवस्था, कृषि तथा सहकारी मन्त्रालयको ३६.८७ प्रतिशत खर्च भएको छ । जेठ र असारमा बढी खर्च हुने भएकाले प्रदेशको खर्च ५० देखि ६० प्रतिशतसम्म पुग्ने लेखा अधिकृत मगरातीको अनुमान छ ।",
      "link": "https://gorkhapatraonline.com/news/158763",
      "image": "https://gorkhapatraonline.com/storage/media/279794/conversions/cm-office-skr-rajani-original-thumb-original-thumb.jpg"
    },
    {
      "slug": "158762",
      "title": "कृषि उत्पादन ढुवानी गर्न ‘कृषि एम्बुलेन्स’",
      "timestamp": 1749600000000,
      "source": "gp",
      "content": "किसानका उत्पादनको बजारीकरण गर्न मस्र्याङ्दी गाउँपालिकाले ‘कृषि एम्बुलेन्स’ सञ्चालनमा ल्याएको छ । कृषि एम्बुलेन्स सञ्चालनमा आउने भएपछि किसान खुसी भएका छन् ।",
      "longContent": "लमजुङ समाचारदतालमजुङ, जेठ २८ गते । किसानका उत्पादनको बजारीकरण गर्न मस्र्याङ्दी गाउँपालिकाले ‘कृषि एम्बुलेन्स’ सञ्चालनमा ल्याएको छ । कृषि एम्बुलेन्स सञ्चालनमा आउने भएपछि किसान खुसी भएका छन् । गाउँपालिकाभित्रका किसानले उत्पादन गरेका तरकारी, फलफूल तथा अन्य उत्पादन बजारसम्म ल्याउन कृषि एम्बुलेन्स खरिद गरिएको गाउँपालिकाका अध्यक्ष अर्जुन गुरुङले जानकारी दिनुभयो । कार्यविधि बनाएर कृषि उत्पादन ढुवानी र बजारीकरणका काममा कृषि एम्बुलेन्स सञ्चालन गरिने उहाँले बताउनुभयो । कृषि एम्बुलेन्स सञ्चालनमा आएपछि किसानका उत्पादन बजारमा ल्याउन सहज हुने मस्र्याङ्दी गाउँपालिका कृषक सञ्जालका अध्यक्ष भीष्मकान्त कुइँकेलले बताउनुभयो । गाउँ गाउँमा उत्पादन हुने आलु, अलैँची, तरकारी, भटमास तथा अन्य अन्नबाली बजारसम्म ढुवानी गर्न एम्बुलेन्स फलदायी हुने कुइँकेलले बताउनुभयो । मस्र्याङ्दीको भूगोल ठुलो भएको र दूरदराजमा उत्पादन हुने तरकारी तथा अन्नको बजारीकरण गर्न किसानलाई बढी लागत लाग्ने भएकाले पालिकाले कृषि एम्बुलेन्स सञ्चालनमा ल्याउन लागेको उपाध्यक्ष जुनामाया थापाले बताउनुभयो ।गाउँपालिकाका प्रमुख प्रशासकीय अधिकृत अर्जुन चपाईले दैनिक तालिका बनाएर गाउँ गाउँबाट किसानका उत्पादन सङ्कलन गरिने बताउनुभयो । गाउँबाट किसानका सामाग्री बजार झार्ने र बजारबाट लैजानुपर्ने सामग्री गाउँ पु¥याउने काम एम्बुलेन्सले गर्ने चपाईले बताउनुभयो । एम्बुलेन्स सञ्चालनका लागि ढुवानीबापत न्यूनतम शुल्क निर्धारण गरेर यसको दिगोपनामा ध्यान दिइने गाउँपालिकाले जानकारी दिएको छ ।",
      "link": "https://gorkhapatraonline.com/news/158762",
      "image": "https://gorkhapatraonline.com/storage/media/279793/conversions/lamjung-marsyangdima-krishi-dhuwani-original-thumb.jpg"
    },
    {
      "slug": "158760",
      "title": "अठार वर्ष विदेश, अन्ततः स्वदेशमै कृषि",
      "timestamp": 1749600000000,
      "source": "gp",
      "content": "बाँकेको खजुरा गाउँपालिका–२ का ४२ वर्षीय रेसमप्रसाद चपाईले १८ वर्षसम्म विदेशमा पसिना बगाउनुभयो तर सोचे जस्तो सफलता नभएपछि स्वदेश फर्केर कृषिमा लाग्नुभयो । अहिले भैँसीपालनमार्फत गाउँमै आत्मनिर्भर बन्नुभएको छ ।",
      "longContent": "कोहलपुर समाचारदाताकोहलपुर, जेठ २८ गते । बाँकेको खजुरा गाउँपालिका–२ का ४२ वर्षीय रेसमप्रसाद चपाईले १८ वर्षसम्म विदेशमा पसिना बगाउनुभयो तर सोचे जस्तो सफलता नभएपछि स्वदेश फर्केर कृषिमा लाग्नुभयो । अहिले भैँसीपालनमार्फत गाउँमै आत्मनिर्भर बन्नुभएको छ ।  २०७६ सालदेखि आफ्नै घरमा गोठ निर्माण गरी पाँच वटा भैँसी र पाँच वटा पाडापाडीबाट व्यवसाय सुरु गर्नुभएको थियो । अहिले उहाँका फार्ममा पाँच भैँसी, तीन पाडी, एक राँगा, तीन बाख्रा र होलेस्टन जातका दुई वटा गाई छन् । उहाँले दैनिक ४० देखि ७० लिटरसम्म दुध बिक्री गर्दै आउनुभएको छ । २७ वर्षको उमेरमा वैदेशिक रोजगारीको सिलसिलामा भारत हुँदै मलेसिया, कतार, कुवेत र दक्षिण अफ्रिकासम्म पुग्नुभएका चपाईले १८ वर्षको परिश्रमबाट कमाएको पुँजीलाई आफ्नै माटोमा लगानी गर्ने निर्णय गर्नुभयो । सुरुमा १० लाख रुपियाँ लगानी गरेर थालिएको व्यवसायबाट अहिले उहाँले मासिक झन्डै एक लाख २० हजार रुपियाँसम्म आम्दानी गरिरहनुभएको छ । रेसमले एक बिघा आफ्नै र तीन बिघा भाडामा लिएको जमिनमा घाँस तथा पशु आहार उत्पादन गरिरहनुभएको छ । रेसमकी श्रीमती ४१ वर्षीय कलावती चपाईले पनि रेसमलाई व्यवसायमा सहयोग गरिरहनुभएको छ । उहाँले पशुका लागि मकै, धान र गहुँको मिश्रणबाट घरमै दाना पनि तयार पार्नुहुन्छ ।",
      "link": "https://gorkhapatraonline.com/news/158760",
      "image": "https://gorkhapatraonline.com/storage/media/279791/conversions/Pasupalan-ma-yuba-original-thumb.jpg"
    },
    {
      "slug": "158759",
      "title": "पिपिए गर्न बोलाइयो तर अन्योलमै प्राधिकरण",
      "timestamp": 1749600000000,
      "source": "gp",
      "content": "नेपाल विद्युत् प्राधिकरणले गत वैशाख ३० गते एक सार्वजनिक सूचनामार्फत ५४ जलविद्युत् आयोजना चयन गरी विद्युत् खरिदबिक्री सम्झौता (पिपिए) गर्न एक महिनाभित्र आवश्यक कागजात पेस गर्न भन्यो ।",
      "longContent": "गोरखापत्र समाचारदाताकाठमाडौँ, जेठ २८ गते । नेपाल विद्युत् प्राधिकरणले गत वैशाख ३० गते एक सार्वजनिक सूचनामार्फत ५४ जलविद्युत् आयोजना चयन गरी विद्युत् खरिदबिक्री सम्झौता (पिपिए) गर्न एक महिनाभित्र आवश्यक कागजात पेस गर्न भन्यो । दुई दिनपहिले सबै कम्पनीलाई प्राधिकरणले यसकै लागि पत्राचार पनि गर्‍यो । चैत १२ सम्म विद्युत् प्रवाहका लागि ग्रिड कनेक्सन एग्रिमेन्ट गरेका १० मेगावाटमाथिका सबै विद्युत् आयोजनालाई पिपिएका लागि बोलाउँदा थप चार हजार ८६५ मेगावाट विद्युत् आयोजना निर्माणमा जाने अवसर पाउने अवस्था सिर्जना भएको थियो । तर प्राधिकरणले पिपिएका लागि आह्वान गरेपछि जेठ १५ मा आएको बजेट वक्तव्यमा जलप्रवाही (रन अफ रिभर– आरओआर) आयोजनाको पिपिए गर्दा ‘टेक एन्ड पे’ अर्थात् उत्पादनका आधारमा नभई प्राधिकरणले गर्ने उपभोगका आधारमा भुक्तानी गर्ने भनियो । बजेट वक्तव्यको २२७ औँ बुँदामा आएको यो प्रावधानले गर्दा अब पिपिए कसरी हुन्छ भन्ने अन्योल बढेको छ । स्वतन्त्र ऊर्जा उत्पादकको संस्था इप्पान नेपालले केही दिनपहिले उद्यमी भेला गरेर ‘टेक एन्ड पे’ मा पिपिए नगर्ने बरु यसविरुद्ध चरणबद्ध आन्दोलन गर्ने चेतावनी दिएका छन् । प्राधिकरणले पत्राचार गरे अनुसार अधिकांश प्रवर्धक आफ्नो कम्पनी तथा आयोजनाको अवस्थालगायतका काजगात लिएर प्राधिकरणमा आइसकेको प्राधिकरण प्रवक्ता राजन ढकाल बताउनुहुन्छ । सूचीमा परेका ५४ मध्ये ३८ आयोजना जलप्रवाही छन् । बजेट वक्तव्यमा आएको यो प्रावधानले ती आयोजनासँग कुन सर्तमा पिपिए हुन्छ भन्ने निक्र्योल प्राधिकरणसँग छैन । “बजेटमा ‘टेक एन्ड पे’ भन्ने आएको छ तर यो संशोधन गर्नुपर्ने र पुरानै ‘टेक अर पे’ मा जानुपर्ने कुरा पनि आएको छ,” प्राधिकरण कार्यकारी निर्देशक हितेन्द्रदेव शाक्यले भन्नुभयो, “बजेट सदनबाट स्वीकृत भइसकेको पनि छैन, अहिलेलाई अन्योल नै छ ।” उहाँले प्रक्रिया थाल्दै गर्दा यो विषयको टुङ्गो पनि लागिसक्ने अपेक्षा गर्नुभयो । ‘टेक एन्ड पे’ (लेऊ र तिर) अनुसार विद्युत् खरिद सम्झौता गर्दा जलविद्युत् आयोजनाको विद्युत् बिक्रीको बजार सुनिश्चित हुँदैन । अर्थात् नेपाल विद्युत् प्राधिकरणले ऊर्जा उत्पादकसँग विद्युत् खरिदबिक्री सम्झौता त गर्छ तर उत्पादित सबै बिजुली खरिद नगर्न पाउँछ । प्राधिकरणलाई कुनै समय आवश्यक नपरेमा आज तपाईंको बिजुली किन्दिनँ भन्न पाउँछ र त्यो बिजुली खेर जान पुग्छ, विद्युत् आयोजनाले कुनै पैसा पाउँदैनन् । ऊर्जा उत्पादकले त्यो विद्युत् अन्त बेच्न पनि पाउँदैनन् किनकि विद्युत्को एक मात्र खरिदकर्ता नेपालमा नेपाल विद्युत् प्राधिकरण मात्र हो । यस्तो अवस्थाले सबैभन्दा धेरै जोखिम लगानीमा देखिन्छ । बिक्री हुने दर निश्चित हुन्छ तर बिक्री नै अनिश्चित भएपछि अब नयाँ जलप्रवाही आयोजना नबन्ने जोखिम हुन्छ । इप्पानका अध्यक्ष गणेश कार्कीका अनुसार करिब ६५ अर्ब रुपियाँ खर्च भइसकेका आरओआर आयोजना पिपिएका पर्खाइमा छन् । यसले अब ती आयोजनामा थप लगानी नहुने र भएको लगानी पनि जोखिममा पर्ने खतरा हुन्छ । नेपालमा एक मात्र खरिदकर्ता प्राधिकरण रहेको अवस्थामा उसको वित्तीय स्वास्थ्यका लागि यो प्रावधान फाइदाजनक देखिन्छ । टेक अर पे (लेऊ वा नलेऊ तर तिर) को प्रावधान अनुसार विद्युत् खरिदबिक्री सम्झौता हुँदा नेपाल विद्युत् प्राधिकरणले आयोजनाबाट उत्पादित विद्युत् खरिद गर्नेुपर्ने हुन्छ । प्राधिकरण पक्षले विद्युत् खपत गर्न नसके पनि सम्झौतामा उल्लेखित तथा उत्पादित विद्युत्को महसुल तिर्नुपर्ने हुन्छ । यसले गर्दा उत्पादित बिजुली बिक्ने सुनिश्चित हुँदा नाफा निश्चित हुन्छ ।",
      "link": "https://gorkhapatraonline.com/news/158759",
      "image": "https://gorkhapatraonline.com/storage/media/279790/conversions/5f-original-thumb.jpg"
    },
    {
      "slug": "158758",
      "title": "नेपाल र साउदी अरबबिच श्रमिक लैजाने सम्झौता",
      "timestamp": 1749600000000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरत्सिंह भण्डारी र साउदी अरबका अन्तर्राष्ट्रिय मामिला उपमन्त्री तारिक अल हमदबिच नेपाली श्रमिक लैजाने महत्वपूर्ण विषयमा सहमति भएको छ ।",
      "longContent": "काठमाडौँ, जेठ २८ गते । श्रम, रोजगार तथा सामाजिक सुरक्षामन्त्री शरतसिंह भण्डारी र साउदी अरबका अन्तर्राष्ट्रिय मामिला उपमन्त्री तारिक अल हमदबिच नेपाली श्रमिक लैजाने महत्वपूर्ण विषयमा सहमति भएको छ । स्विट्जरल्यान्डको जेनेभामा मङ्गलबार भएको साइडलाइन द्विपक्षीय भेटवार्ता र छलफलका क्रममा दुई देशबिच श्रमिक लैजाने सम्बन्धमा महत्वपूर्ण सहमति भएको मन्त्री भण्डारीको निजी सचिवालयले जानकारी दिएको हो । मन्त्री भण्डारीले घरेलु श्रमिकको सम्झौतालाई थाती राखेर सामान्य र सिपयुक्त श्रमिकको सिप प्रमाणीकरण कार्यक्रमसम्बन्धी तत्काल दुई वटा सम्झौता गर्न साउदी अरब तयार भएको बताउनुभयो । नेपालले साउदीसँगको सामान्य श्रमिकसम्बन्धी सम्झौताको मस्यौदामा सहमति जनाइसकेको छ ।“साउदीसँग सामान्य श्रमिक लैजाने श्रम सम्झौतामा यसअघि नै सहमति भइसकेको छ । यसमा हस्ताक्षर हुन मात्रै बाँकी छ,” मन्त्री भण्डारीले भन्नुभयो, “साउदीले घरेलु श्रमिकसम्बन्धी सम्झौता भएपछि मात्रै सामान्य सम्झौतामा हस्ताक्षर हुन सक्ने अडान लिएको थियो । हालको बैठकले सहमति भइसकेको सम्झौता अगाडि बढाउने र घरेलु श्रमिकसम्बन्धी सम्झौताको मसौदामा थप गृहकार्य गर्ने गरी टुङ्गो लगाएको छ ।” उहाँले दुई देशबिच श्रम सम्झौता भइसकेपछि मात्रै घरेलु श्रमिकको सम्झौता गर्नुपर्ने नेपालको संसदीय समितिको निर्देशन रहेको साउदी पक्षलाई जानकारी गराउनुभयो । मन्त्री भण्डारीले यसका लागि पाइलट परियोजना आवश्यक पर्ने जानकारीसमेत दिनुभयो ।",
      "link": "https://gorkhapatraonline.com/news/158758",
      "image": "https://gorkhapatraonline.com/storage/media/279788/conversions/nepal-and-saudi-arabia-original-thumb.jpg"
    },
    {
      "slug": "158756",
      "title": "अर्थतन्त्रका अधिकांश सूचक अब्बल",
      "timestamp": 1749600000000,
      "source": "gp",
      "content": "मुलुकको आर्थिक एवं वित्तीय क्षेत्रसँग सम्बन्धित प्रायः सबै सूचक अब्बल देखिएका छन् । नेपाल राष्ट्र बैङ्कले सार्वजनिक गरेको चालु आर्थिक वर्ष २०८१/८२ को १० महिनाको तथ्याङ्क अनुसार आर्थिक अवस्था देखाउने राजस्व तथा खर्च, व्यापार, शोधनान्तर अवस्थासहित मौद्रिक अवस्था देखाउने कर्जा तथा निक्षेप परिचालन, मुद्रास्फीतिलगायतका सूचकमा उल्लेख्य सुधार पाइएको हो ।",
      "longContent": "गोरखापत्र समाचारदाताकाठमाडौँ, जेठ २८ गते । मुलुकको आर्थिक एवं वित्तीय क्षेत्रसँग सम्बन्धित प्रायः सबै सूचक अब्बल देखिएका छन् । नेपाल राष्ट्र बैङ्कले सार्वजनिक गरेको चालु आर्थिक वर्ष २०८१/८२ को १० महिनाको तथ्याङ्क अनुसार आर्थिक अवस्था देखाउने राजस्व तथा खर्च, व्यापार, शोधनान्तर अवस्थासहित मौद्रिक अवस्था देखाउने कर्जा तथा निक्षेप परिचालन, मुद्रास्फीतिलगायतका सूचकमा उल्लेख्य सुधार पाइएको हो । तथ्याङ्कले मुलुक भित्रिने र बाहिरिने रकमको अन्तर देखाउने शोधनान्तर अवस्था अहिलेसम्मकै उच्च बचतमा देखाएको छ । समीक्षा अवधिमा शोधनान्तर स्थिति चार खर्ब ३८ अर्ब ५२ करोड रुपियाँले बचतमा छ । यो अघिल्लो आवको तुलनामा ४६ अर्ब रुपियाँले बढी हो । शोधनान्तर अवस्थाले चालु खाता, पुँजीगत खाता र वित्तीय खातामा विदेशमा भित्रिएको र नेपालबाट बाहिरिएको रकमलाई बुझाउँछ । तथ्याङ्कले चालु खाता मजबुत हुँदा शोधनान्तर स्थिति उच्च बचतमा रहेको पुष्टि गर्छ । १० महिनामा मुलुकको चालु खाता दुई खर्ब ५५ अर्ब ९३ करोड रुपियाँले बचतमा छ । यस अवधिमा चालु खातामा २० खर्ब २२ अर्ब रुपियाँ जम्मा हुँदा १७ खर्ब ६६ अर्ब १० करोड रुपियाँ बाहिरिएको छ । निश्चित समयमा हुने वस्तु तथा सेवाको कारोबार (अन्तर्राष्ट्रिय व्यापार), विपे्रषण आप्रवाह, प्रत्यक्ष लगानीबाट प्राप्त आम्दानीलगायतका शीर्षक चालु खातामा पर्छन् । चालु खाताले चालु प्रकृतिका अर्थात् तत्काल नै उपयोग गर्न सकिने रकमलाई बुझाउँछ । महँगी दर घट्योराष्ट्र बैङ्कको तथ्याङ्कले महँगी दर घटेको देखाउँछ । वैशाखमा यस्तो दर २.७७ प्रतिशत थियो जबकि अघिल्लो वैशाखमा यस्तो दर ४.४० प्रतिशत थियो । महँगीको तथ्याङ्कलाई राष्ट्र बैङ्कले उपभोक्ता मुद्रास्फीति अन्तर्गत प्रस्तुत गर्दछ । मुद्रास्फीतिले मुद्राको क्रय क्षमतामा आएको ह्रासलाई देखाउँछ । अर्थात् अघिल्लो वैशाखमा एक सय रुपियाँमा खरिद गरेको वस्तुलाई यस पटक वैशाखमा १०३ रुपियाँ तिर्नुपर्दा मुद्राको मूल्य तीन प्रतिशतले घटेको बुझ्न सकिन्छ । घटेको मूल्य नै मुद्रास्फीति हो, जसलाई महँगी अथवा मूल्यवृद्धि भनेर बुझ्ने प्रचलन छ । राष्ट्र बैङ्कका अनुसार वैशाखमा खाद्य तथा पेय पदार्थको महँगी दर १.५२ प्रतिशत छ र गैरखाद्यवस्तुको दर ३.४५ प्रतिशत छ । महँगी दर गाउँमा बढी देखिएको छ । गाउँमा ३.२१ प्रतिशतले महँगी बढ्दा सहरमा यस्तो दर २.६१ प्रतिशत मात्र छ । प्रदेशगत रूपमा लुम्बिनी प्रदेशमा सबैभन्दा कम अर्थात् २.१५ प्रतिशत र सबैभन्दा बढी कोशी प्रदेशमा ४.२९ प्रतिशत महँगी दर रहेको छ । थोक मुद्रास्फीति दर भने ३.९५ प्रतिशत मात्र रहेको तथ्याङ्क छ । निर्यातमा ऐतिहासिक वृद्धिवैशासम्म मुलुकबाट हुने निर्यातमा ऐतिहासिक वृद्धि भएको छ । राष्ट्र बैङ्कका अनुसार वस्तु निर्यात ७२.७ प्रतिशतले बढेर दुई खर्ब १७ अर्ब रुपियाँ नाघेको छ । आयात पनि १३.१ प्रतिशतले बढेर १४ खर्ब ७४ अर्ब १९ करोड रुपियाँ पुगेको छ । कुल वस्तु व्यापार घाटा ६.७ प्रतिशतले बढेको छ । सेवा क्षेत्र भने घाटामा देखिएको छ । वैशाखसम्म सेवा क्षेत्र ८६ अर्ब ५३ करोड रुपियाँले घाटामा रहेको तथ्याङ्क छ । खास गरी भ्रमणबापत बाहिरिने रकम बढी हुँदा सेवा आय घाटामा रहेको पाइएको छ । भ्रमण आम्दानी ८.३ प्रतिशतले बढेर ७५ अर्ब ७१ करोड रुपियाँ पुगे पनि सोही शीर्षकमा नेपालबाट बाहिरिने रकम १७.९ प्रतिशतले बढेर एक खर्ब ८५ अर्ब तीन करोड रुपियाँ पुगेको छ । विप्रेषणमा निरन्तर वृद्धिवैदेशिक रोजगारीमा रहेका नेपालीले पठाउने विप्रेषणबापतको रकम निरन्तर वृद्धिकै लयमा देखिएको छ । तथ्याङ्क अनुसार वैशाखसम्म विप्रेषण आप्रवाह १३.२ प्रतिशतले बढेर १३ खर्ब ५६ अर्ब ६१ करोड रुपियाँ पुगेको छ । समीक्षा अवधिमा वैदेशिक रोजगारीका लागि अन्तिम श्रम स्वीकृति लिने नेपालीको सङ्ख्या चार लाख पाँच हजार र पुनः श्रम स्वीकृति लिनेको सङ्ख्या दुई लाख ८० हजार रहेको छ । सत्र महिनालाई पुग्ने विदेशी मुद्रा मुलुकसँग विदेशी मुद्राको सञ्चिति थुप्रिएको छ । राष्ट्र बैङ्कका अनुसार वैशाख मसान्तसम्म विदेशी मुद्राको सञ्चिति २२ खर्ब ११ अर्ब रुपियाँ बराबर रहेको छ । अमेरिकी मुद्रामा यस्तो सञ्चिति १५ अर्ब २७ करोड डलर रहेको छ । कुल सञ्चितिमध्ये भारतीय मुद्राको अंश २१.२ प्रतिशत रहेको छ । मुलुकसँग रहेको सञ्चितिले १७ महिना १२ दिनको वस्तु र एक वर्षको वस्तु तथा सेवा आयात गर्न पुग्ने राष्ट्र बैङ्कले जनाएको छ । कर्जामा सुधार समीक्षा अवधिमा कुल आन्तरिक कर्जा २.१ प्रतिशतले बढेको छ । अघिल्लो वर्षको सोही अवधिमा उक्त कर्जा २.८ प्रतिशतले बढेको थियो । समीक्षा अवधिमा मौद्रिक क्षेत्रको सरकारमाथिको खुद दाबी २४.१ प्रतिशतले घटेको छ । अघिल्लो वर्षको सोही अवधिमा यस्तो दाबी १२ प्रतिशतले घटेको थियो । मौद्रिक क्षेत्रको निजी क्षेत्रमाथिको दाबी ७.६ प्रतिशतले बढेको छ । अघिल्लो वर्षको सोही अवधिमा यस्तो दाबी ५.७ प्रतिशतले बढेको थियो । बैङ्क तथा वित्तीय संस्थाबाट निजी क्षेत्रमा प्रवाहित कर्जा तीन खर्ब ६८ अर्ब ६८ करोड (७.३ प्रतिशत) ले बढेको छ । अघिल्लो वर्षको सोही अवधिमा यस्तो कर्जा दुई खर्ब २५ अर्ब २४ करोड (४.७ प्रतिशत) ले बढेको थियो ।गत वैशाख मसान्तमा बैङ्क तथा वित्तीय संस्थाबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३.१ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६.९ प्रतिशत छ । अघिल्लो वर्षको सोही अवधिमा यस्तो अंश क्रमशः ६३.७ प्रतिशत र ३६.३ प्रतिशत थियो ।निक्षेप परिचालन पनि बढ्योसमीक्षा अवधिमा बैङ्क तथा वित्तीय संस्थामा रहेको निक्षेप तीन खर्ब ९९ अर्ब ८१ करोड (६.२ प्रतिशत) ले बढेको छ । अघिल्लो वर्षको सोही अवधिमा यस्तो निक्षेप चार खर्ब ४३ अर्ब आठ करोड (७.८ प्रतिशत) ले बढेको थियो ।गत वैशाख मसान्तमा बैङ्क तथा वित्तीय संस्थाको कुल निक्षेपमा चल्ती, बचत र मुद्दती निक्षेपको अंश क्रमशः ५.५ प्रतिशत, ३५.९ प्रतिशत र ५०.८ प्रतिशत छ ।अघिल्लो वर्षको सोही अवधिमा यस्तो अंश क्रमशः ५.० प्रतिशत, २९.१ प्रतिशत र ५९.० प्रतिशत थियो । गत वैशाख मसान्तमा बैङ्क तथा वित्तीय संस्थाको कुल निक्षेपमा संस्थागत निक्षेपको अंश ३५.४ प्रतिशत रहेको छ । गत वर्षको वैशाख मसान्तमा यस्तो निक्षेपको अंश ३५.७ प्रतिशत रहेको थियो ।",
      "link": "https://gorkhapatraonline.com/news/158756",
      "image": "https://gorkhapatraonline.com/storage/media/279978/conversions/NRB_1-original-thumb.jpg"
    },
    {
      "slug": "158721",
      "title": "वित्त र मौद्रिक नीतिको समन्वयमार्फत अर्थतन्त्र सुधार गर्नुपर्नेमा जोड",
      "timestamp": 1749513600000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले अर्थ मन्त्रालय र नेपाल राष्ट्र बैँकबिच असल सम्बन्ध स्थापित गरी वित्त र मौद्रिक नीतिको समन्वयमार्फत अर्थतन्त्र सुधार गर्नुपर्नेमा जोड दिनुभएको छ ।",
      "longContent": "काठमाडौँ, जेठ २७ गते । उपप्रधानमन्त्री तथा अर्थमन्त्री विष्णुप्रसाद पौडेलले अर्थ मन्त्रालय र नेपाल राष्ट्र बैँकबिच असल सम्बन्ध स्थापित गरी वित्त र मौद्रिक नीतिको समन्वयमार्फत अर्थतन्त्र सुधार गर्नुपर्नेमा जोड दिनुभएको छ ।चाणक्य मिडिया प्रालिले आज यहाँ आयोजना गरेको ‘पूर्व–मौद्रिक नीति छलफल’ मा अर्थमन्त्री पौडेलले सरकारले ल्याउने आर्थिक तथा वित्त नीति र केन्द्रीय बैँकले ल्याउने मौद्रिक नीतिबिच सामञ्जस्यता तथा समन्वय, समान उद्देश्य प्राप्तिलाई केन्द्रमा राखेर अघि बढ्नुपर्नेमा जोड दिनुभएको हो ।“अर्थ मन्त्रालय र नेपाल राष्ट्र बैँक तथा वित्त नीति र मौद्रिक नीति बिचको आपसी सन्तुलन कायम भएन भनेर छलफल तथा चर्चाको विषय हुने गरेको छ,” अर्थमन्त्री पौडेलले भन्नुभयो, “मन्त्रालय र राष्ट्र बैँकका बिचमा कुनै असमझदारीको परिकल्पना हाम्रो राज्यप्रणालीले गरेको छैन । यी दुई संस्थाका पदाधिकारीबीचमा घनिष्ठ, जीवन्त सम्बन्धको परिकल्पना गरिएको छ ।” विद्यमान व्यवस्था र राज्य प्रणालीले वित्त नीति र मौद्रिक नीतिबिच उचित सन्तुलन र संयोजनको अपेक्षा गरेको उहाँको भनाइ छ । मौद्रिक सुशासन खस्किँदै गएको बारे आलोचना बढिरहेको पनि उहाँले उल्लेख गर्नुभयो । “मौद्रिक सुशासनका सवालमा केही प्रश्नहरू उठ्ने गरेका छन् । सुशासनका प्रश्नमा हामी कहाँ चुकेका छौँ र मौद्रिक व्यवस्थाको प्रभावकारी कार्यान्वयनका लागि हामीले के गर्नुपर्छ भन्नेमा चनाखो हुनुपर्छ”, अर्थमन्त्री पौडेलले भन्नुभयो ।राष्ट्रिय योजना आयोगका सदस्य डा. प्रकाशकुमार श्रेष्ठले अहिले ब्याजदर घटिसकेको अवस्थामा कर्जा प्रवाह बढाउने र समग्र बजार माग बढ्नसक्ने गरी आगामी आर्थिक वर्षको मौद्रिक नीतिको कार्यदिशा तय हुनुपर्ने बताउनुभयो । बैङ्कमा निक्षेप थुप्रिएर बस्ने र निरन्तर ब्याजदर घटिरहने अवस्थामा पुँजी पलायनको चुनौती देखिनसक्नेतर्फ उहाँले सङ्केत गर्नुभयो । “अहिले करिब ४।४५ प्रतिशत हाराहारी रहेको निक्षेपको ब्याजदर २०७३ पुसयताकै कम हो । यो भनेको विद्यमान मुद्रास्फीति दर हाराहारी हो । जसले गर्दा वास्तविक निक्षेप सङ्कलन ऋणात्मक अवस्थामा जाने सम्भावना छ । सँगसँगै पुँजी पलायनको सम्भावना देखिनसक्ने र स्रोतको गलत परिचालनको सम्भावना रहन्छ,” श्रेष्ठले भन्नुभयो । बजेटले लिएका आर्थिक सुधारका बाटोलाई समर्थन र सहयोग गर्नेगरी मौद्रिक नीति आउनुपर्नेमा उहाँले जोड दिनुभयो । सोही कार्यक्रममा नेपाल राष्ट्र बैँकका निवर्तमान गभर्नर महाप्रसाद अधिकारीले केन्द्रीय बैँक सुशासनका मामलामा बलियो रहेको दाबी गर्नुभयो । “सुशासनको सन्दर्भमा नेपाल राष्ट्र बैँक जति सुशासित छ, सबै संस्थाहरु त्यही अवस्थामा पुग्ने हो भने देशको मुहार फेरिनेछ”, उहाँले भन्नुभयो ।नेपाल बिमा प्राधिकरणका अध्यक्ष शरद ओझाले जुनकुनै नीति निर्माण गर्दा सर्वसाधारण नागरिकलाई केन्द्रमा राखेर गरिनुपर्ने धारणा राख्नुभयो । बिमा क्षेत्रमा सुधारका लागि केही हस्तक्षेप सुरु भइरहेको र त्यसको नतिजा देखिन समय लाग्ने ओझाको भनाइ थियो ।नेपाल राष्ट्र बैँकका डेपुटी गभर्नर बमबहादुर मिश्रले बैँक तथा वित्तीय संस्थाको नियमन गर्न अबलम्बन गरिने नीति र मौद्रिक नीतिलाई फरक तरिकाले लैजाने गरी राष्ट्र बैँकले काम गरिरहेको जानकारी दिनुभयो । नियमनका क्षेत्रमा विदेशी विनिमयको परिचालन, चालु पुँजी कर्जा मार्गदर्शन संशोधन, कर्जाको पुनर्संरचना र पुनर्तालिकीकरणलगायतका विषयमा राष्ट्र बैँकले छलफल गर्ने गरेको उहाँले उल्लेख गर्नुभयो ।नेपाल उद्योग वाणिज्य महासङ्घका वरिष्ठ उपाध्यक्ष अञ्जन श्रेष्ठले निजी क्षेत्रको लगानी र कर्जा विस्तार घट्दै गएका कारण आगामी आर्थिक वर्षको मौैद्रिक नीतिमार्फत् केही सहज व्यवस्थाहरू ल्याइनुपर्ने बताउनुभयो । “ब्याजदर घट्दा पनि कर्जा लगानी हुन सकेको छैन । किनभने निजी क्षेत्रमा आत्मविश्वास छैन । हिजो महँगो ब्याजदर लिएका उद्योगी व्यवसायीहरू समस्यामा छन्”, श्रेष्ठले भन्नुभयो, “उद्योगको उत्पादन क्षमतासँगै कर्जा लिने क्षमता पनि घटेको छ । यस्तो अवस्थामा बैँकले ऋण दिएर मात्र भएन, स्वपुँजी पनि लगानी हुनुपर्र्यो ।” सोही कार्यक्रममा नेपाल चेम्बर अफ कमर्सका अध्यक्ष कमलेशकुमार अग्रवालले अस्थिर नीतिका कारण निजी क्षेत्रलाई समस्या हुने गरेको गुनासो गर्नुभयो ।",
      "link": "https://gorkhapatraonline.com/news/158721",
      "image": "https://gorkhapatraonline.com/storage/media/279751/conversions/bishnu-paudel-original-thumb.jpg"
    },
    {
      "slug": "158712",
      "title": "दस महिनामा १३ खर्ब ५६ अर्ब ६१ करोड विप्रेषण आप्रवाह",
      "timestamp": 1749513600000,
      "source": "gp",
      "content": "नेपाल राष्ट्र बैँकले चालु आर्थिक वर्षको दस महिनाको तथ्याङ्कमा आधारित भएर मङ्गलबार सार्वजनिक गरेको देशको वर्तमान आर्थिक प्रतिवेदनअनुसार गत वैशाख मसान्तसम्म उक्त रकम स्वदेश भित्रिएको हो । वैशाख महिनामा मात्र एक खर्ब ६५ अर्ब ३० करोड भित्रिएको थियो ।",
      "longContent": "काठमाडौँ, जेठ २७  गते । चालु आर्थिक वर्षको दस महिनामा १३ खर्ब ५६ अर्ब ६१ करोड विप्रेषण आप्रवाह भएको छ ।नेपाल राष्ट्र बैँकले चालु आर्थिक वर्षको दस महिनाको तथ्याङ्कमा आधारित भएर मङ्गलबार सार्वजनिक गरेको देशको वर्तमान आर्थिक प्रतिवेदनअनुसार गत वैशाख मसान्तसम्म उक्त रकम स्वदेश भित्रिएको हो । वैशाख महिनामा मात्र एक खर्ब ६५ अर्ब ३० करोड भित्रिएको थियो । गत वैशाख मसान्तसम्ममा वैदेशिक रोजगारीका लागि  चार लाख पाँच हजार ६१० जनाले अन्तिम स्वीकृति र दुई लाख ८० हजार ३१४ ले पुनः श्रम स्वीकृति लिएका छन् । प्रतिवेदनअनुसार वैशाख मसान्तसम्ममा मुलुकको चालु खाता दुई खर्ब ५५ अर्ब ९३ करोडले बचतमा रहेको छ । अघिल्लो वर्षको सोही अवधिमा चालु खाता एक खर्ब ९३ अर्ब ३१ करोडले बचतमा थियो ।वैशाख मसान्तसम्ममा खुद पुँजीगत ट्रान्सफर आठ अर्ब ४८ करोड रहेको छ भने १० अर्ब ६० करोड बराबर प्रत्यक्ष वैदेशिक लगानी भित्रिएको छ । समीक्षा अवधिमा शोधनान्तर बचत चार खर्ब ३८ अर्ब ५२ करोड रहेको छ । विदेशी विनिमय सञ्चिति २५ खर्ब १२ अर्ब ९५ करोड पुगेको छ । समीक्षा अवधिको आयातलाई आधार मान्दा बैंकिङ क्षेत्रमा रहेको विदेशी विनिमय सञ्चितिले १७ दशमलव चार महिनाको वस्तु आयात र १४ दशमलव छ महिनाको वस्तु तथा सेवा आयात धान्न पर्याप्त हुने केन्द्रीय बैँकले जनाएको छ । रासस",
      "link": "https://gorkhapatraonline.com/news/158712",
      "image": "https://gorkhapatraonline.com/storage/media/279698/conversions/_Nepal-Rastra-Bank-original-thumb.jpg"
    },
    {
      "slug": "158700",
      "title": "१० महिनामा भित्रियो १३ खर्ब ५६ अर्ब ६१ करोड रेमिट्यान्स",
      "timestamp": 1749513600000,
      "source": "gp",
      "content": "चालु आर्थिक २०८१-८२ को दश महिनामा १३ खर्ब ५६ अर्ब ६१ करोड रुपियाँ रेमिट्यान्स भित्रिएको छ । नेपाल राष्ट्र बैंकले आज सार्वजनिक गरेको दश महिनाको विवरण अनुसार यो रेमिट्यान्स गत वर्षको पहिलो १० महिनाको तुलनामा १३ दशमलव २ प्रतिशतले वृद्धि भएको हो ।",
      "longContent": "काठमाडाैँ, जेठ २७ गते । चालु आर्थिक २०८१-८२ को दश महिनामा १३ खर्ब ५६ अर्ब ६१ करोड रुपियाँ रेमिट्यान्स भित्रिएको छ । नेपाल राष्ट्र बैंकले आज सार्वजनिक गरेको दश महिनाको विवरण अनुसार यो रेमिट्यान्स गत वर्षको पहिलो १० महिनाको तुलनामा १३ दशमलव २ प्रतिशतले वृद्धि भएको हो ।यस्तो रेमिट्यान्स अघिल्लो वर्षको सोही अवधिमा विप्रेषण आप्रवाह १६ दशमलव ९ प्रतिशतले बढेको थियो । २०८२ वैशाख महिनामा मात्रै विप्रेषण आप्रवाह १ खर्ब ६५ अर्ब ३० करोड रहेको छ । अघिल्लो वर्षको सोही महिनामा विप्रेषण आप्रवाह १ खर्ब १५ अर्ब ९९ करोड रुपैयाँ रहेको रहेको थियो । त्यस्तै विप्रेषण आप्रवाह अमेरिकी डलरमा १० दशमलव ५ प्रतिशतले बढेको छ । यस्तै कुल विदेशी विनिमय संञ्चिति १८ अर्ब ४० करोड डलर पुगेको छ । यो रकम १४ दशमलव ६ महिनासम्मको वस्तु र सेवा आयात धान्न पर्याप्त छ । गत वर्ष २०८१ असार मसान्तमा यस्तो सञ्चिति २० खर्ब ४१ अर्ब १० करोड थियो ।अमेरिकी डलरमा हेर्दा यो सञ्चिति २०८१ असारको १५ अर्ब २७ करोडबाट २०।५ प्रतिशतले बढेर १८ अर्ब ४० करोड पुगेको छ । यो सञ्चितिमध्ये नेपाल राष्ट्र बैंकसँग २२ खर्ब ११ अर्ब ११ करोड र अन्य बैंक तथा वित्तीय संस्थासँग ३ खर्ब १ अर्ब ८३ करोड छ ।गत वर्षको तुलनामा राष्ट्र बैंकको सञ्चिति १९ दशमलव ६ प्रतिशत र अन्य वित्तीय संस्थाको सञ्चिति ५६ दशमलव ८ प्रतिशतले बढेको छ । यो सञ्चितिमा भारतीय मुद्राको हिस्सा २१ दशमलव २ प्रतिशत छ। राष्ट्र बैंकका अनुसार यो सञ्चिति कुल गार्हस्थ्य उत्पादनको ४१ दशमलव १ प्रतिशत, कुल आयातको १२१ दशमलव ४ प्रतिशत र विस्तृत मुद्रा प्रदायको ३३ दशमलव ८ प्रतिशत छ । समीक्षा अवधीमा विस्तृत मुद्राप्रदाय ६ दशमलव ६ प्रतिशतले बढेको छ । वार्षिक बिन्दुगत आधारमा यस्तो मुद्राप्रदाय ११ दशमलव ४ प्रतिशतले बढेको छ। बैंक तथा वित्तीय संस्थाको निक्षेप संकलन ६ दशमलव २ प्रतिशतले र निजी क्षेत्रमा प्रवाहित कर्जा ७ दशमलव ३ प्रतिशतले बढेको छ ।वार्षिक बिन्दुगत आधारमा निक्षेपको वृद्धिदर ११ दशमलव ४ प्रतिशत र निजी क्षेत्रमा प्रवाहित कर्जाको वृद्धिदर ८ दशमलव ४ प्रतिशत रहेको छ । वार्षिक बिन्दुगत आधारमा उपभोक्ता मूल्य सूचकांकमा आधारित मुद्रास्फीति २ दशमलव ७७ प्रतिशत रहेको छ ।शोधनान्तर स्थिति ४ सय ३८ अर्ब ५२ करोडले वचतमा रहेको छ । आयात १३ दशमलव१ प्रतिशतले र निर्यात ७२ दशमलव ७ प्रतिशतले बढेको छ । वैशाखसम्म नेपाल सरकारको खर्च ११ खर्ब ५७ अर्ब ८९ करोड र राजश्व परिचालन ९ खर्ब २२ अर्ब ४३ करोड रहेको नेपाल राष्ट्र बैंकले जानकारी दिएको छ ।यो अवधिसम्म सरकारको खातामा ३ खर्ब ६० अर्ब ९८ करोड रुपैयाँ बराबर नगद मौज्दात रहेको छ । २०८१ असार मसान्तमा ती खातामा ९३ अर्ब ९६ करोड मौज्दात थियो ।राष्ट्र बैंककाअनुसार चालु आवको १० महीनाको अवधिमा १० अर्ब ६० करोड प्रत्यक्ष वैदेशिक लगानी भित्रिएको छ । अघिल्लो वर्षको सोही अवधिमा यस्तो प्रत्यक्ष वैदेशिक लगानी ७ अर्ब ५ करोड रहेको थियो ।",
      "link": "https://gorkhapatraonline.com/news/158700",
      "image": "https://gorkhapatraonline.com/storage/media/279684/conversions/rb-original-thumb.jpg"
    },
    {
      "slug": "158699",
      "title": "दाङका दस स्थानीय तहलाई पाँच अर्ब अनुदान",
      "timestamp": 1749513600000,
      "source": "gp",
      "content": "दाङका दस स्थानीय तहले संघीय सरकारबाट पाँच अर्ब बढी अनुदान प्राप्त गर्ने भएका छन् ।",
      "longContent": "लीलाधर वलीघोराही, जेठ २७ गते । दाङका दस स्थानीय तहले सङ्घीय सरकारबाट पाँच अर्ब बढी अनुदान प्राप्त गर्ने भएका छन् । सङ्घीय सरकारबाट आगामी आर्थिक वर्ष २०८२-०८३ मा जिल्लाका दस स्थानीय तहले पाँच अर्ब एक करोड १० लाख रुपियाँ अनुदान पाउने भएका छन् ।चालु आर्थिक वर्षमा २०८१-८२ मा चार अर्ब ९५ करोड ८३ लाख अनुदान पाएका थिए । अन्तर सरकारी वित्तीय हस्तान्तरणअन्तर्गत सङ्घीय सरकारले समानीकरण, सशर्त, विशेष र समपूरक गरी चार शीर्षकबाट अनुदान दिने गरेको छ । जिल्लामा आउने बजेटमध्ये चालुतर्फ चार अर्ब ४३ करोड ५८ लाख बजेट आउने भएको छ भने पुँजीगततर्फ ५७ करोड ५२ लाख बजेट रहेको छ । विशेष अनुदानतर्फ ६ करोड तीन लाख र समपूरक अनुदानतर्फ नौ करोड ६२ लाख रुपियाँ १० स्थानीय तहले पाउने भएका हुन् । आगामी आर्थिक वर्ष घोराहीले चालुतर्फ एक अर्ब ९७ करोड ३९ लाख र पुँजीगततर्फ १९ करोड २५ लाख गरी दुई अर्ब १६ करोड ६४ लाख बजेट पाउने भएको छ । घोराहीले चालु आर्थिक बर्षमा चालुतर्फ एक अर्ब एक करोड ५४ लाख र पुँजीगततर्फ ११ करोड ६२ लाख गरी एक अर्ब १३ करोड १६ लाख बजेट पाएको थियो ।  आर्थिक वर्ष २०८२-८३ मा सबैभन्दा कम अनुदान पाउने दङ्गीशरण गाउँपालिकाले चालुतर्फ २२ करोड ८७ लाख र पुँजीगततर्फ पाँच करोड ५५ लाख गरी २८ करोड ४२ लाख रुपियाँ पाउने भएको छ । यसअघि दङ्गीशरणले चालुतर्फ २२ करोड ७६ लाख र पुँजीगत खर्च पाँच करोड ५० लाख गरी २८ करोड २६ लाख पाएको थियो । आर्थिक वर्ष २०८१-०८२ मा चालुतर्फ ९६ करोड ७३ लाख र पुँजीगततर्फ सात करोड ५० लाख गरी एक अर्ब चार करोड २३ लाख बजेट पाएको तुलसीपुर उपमहानगरले आगामी वर्षमा चालुतर्फ एक अर्ब तीन करोड ६३ लाख र पुँजीगततर्फ १० करोड ८३ लाख गरी एक अर्ब १४ करोड ४६ लाख पाउने भएको छ ।लमही नगरपालिकाले चालुतर्फ ३७ करोड १२ लाख र पुँजीगत पाँच करोड ९९ लाख गरी ४३ करोड ११ लाख, गढवा गाउँपालिकाले चालुतर्फ ३६ करोड ४८ लाख र पुँजीगततर्फ पाँच करोड ११ लाख गरी ४१ करोड ५९ लाख, बङ्गलाचुली गाउँपालिकाले चालुतर्फ २९ करोड ८७ लाख र पुँजीगततर्फ पाँच करोड ६५ लाख गरी ३५ करोड ५२ लाख पाउने भएका छन् । बबई गाउँपालिकाले चालु तर्फ २७ करोड ६४ लाख र पुँजीगततर्फ तीन करोड ९० लाख गरी ३१ करोड ५४ लाख, राजपुर गाउँपालिकाले चालुतर्फ २८ करोड ४९ लाख र पुँजीगततर्फ ६ करोड दुई लाख गरी ३४ करोड ५१ लाख, राप्ती गाउँपालिकाले आगामी वर्ष चालुतर्फ ३६ करोड ६ लाख र पुँजीगततर्फ तीन करोड ८५ लाख गरी ३९ करोड ९१ लाख, शान्तिनगर गाउँपालिकाले आगामी वर्ष २७ करोड ६६ लाख चालुतर्फ र दुई करोड २० लाख पुँजीगत तर्फ गरी २९ करोड ८६ लाख पाउने भएका छन् । घोराहीले आगामी वर्ष ३१ करोड १२ लाख पाउने भएको छ । तुलसीपुरले २८ करोड ३३ लाख, लमहीले १४ करोड ८९ लाख, गढवाले १३ करोड ५१ लाख, दङ्गीशरणले नौ करोड ५० लाख, बङ्गलाचुलीले १० करोड ६ लाख, बबईले ११ करोड एक लाख, राजपुरले ११ करोड २५ लाख, राप्तीले १३ करोड २७ लाख र शान्तिनगरले १० करोड पाँच लाख समानीकरण अनुदान पाउने भएका छन् ।सशर्त अनुदानतर्फ घोराहीले ८१ करोड ५९ लाख, तुलसीपुर उपमहानगरपालिकाले ७२ करोड ९३ लाख, लमही नगरपालिकाले २७ करोड चार लाख, गढवाले २६ करोड ४६ लाख, दङ्गीशरणले १७ करोड २६ लाख, बङ्गलाचुलीले २३ करोड ८६ लाख, बबईले १८ करोड ४३ लाख, राजपुरले २१ करोड २९ लाख, राप्तीले २४ करोड ७९ लाख र शान्तिनगरले आगामी वर्षका लागि १८ करोड ८१ लाख अनुदान पाउने भएका छन् ।समपूरक र विशेष अनुदानआगामी वर्ष घोराहीले विशेष अनुदान ८५ लाख पाउने भएको छ । तुलसीपुरले समपूरक अनुदान ९२ लाख, लमही नगरपालिकाले समपूरक अनुदान एक करोड १८ लाख, गढवा गाउँपालिकाले विशेष अनुदान ५७ लाख र समपुरक एक करोड पाँच लाख, दङ्गीशरण गाउँपालिकाले विशेषमा ६९ लाख र समपूरकमा ९७ लाख पाउने भएको छ ।बङ्गलाचुलीले विशेषतर्फ ९० लाख र समपूरकतर्फ ७० लाख पाउने भएको छ । बबईले विशेषतर्फ ९० लाख र समपूरकमा एक करोड २० लाख। राजपुरले विशेषमा एक करोड २७ लाख र समपूरकमा ७० लाख, राप्तीले विशेषतर्फ ८५ लाख र समपूरकमा एक करोड र शान्तिनगरले समपूरक अनुदानमा एक करोड पाउने भएका छन् ।",
      "link": "https://gorkhapatraonline.com/news/158699",
      "image": "https://gorkhapatraonline.com/storage/media/279643/conversions/gorahi-original-thumb.jpg"
    },
    {
      "slug": "158693",
      "title": "सुनचाँदीको मूल्यमा सामान्य गिरावट",
      "timestamp": 1749513600000,
      "source": "gp",
      "content": "सोमबारको तुलनामा स्थानीय बजारमा आज सुनचाँदीको मूल्यमा सामान्य गिरावट आएको छ ।",
      "longContent": "काठमाडौँ,  जेठ २७ गते ।  सोमबारको तुलनामा स्थानीय बजारमा आज सुनचाँदीको मूल्यमा सामान्य गिरावट आएको छ ।नेपाल सुनचाँदी व्यवसायी महासङ्घका अनुसार आज एक तोल सुनको मोल एक लाख ९० हजार कायम भएको छ । सोमबार सोही परिमाणको पहेँलो धातु एक लाख ९० हजार ६०० मा खरिदबिक्री भएको थियो ।चाँदीको मूल्यमा पनि केही फेरबदल भएको छ । आज एक तोला चाँदी दुई हजार १५० मा कारोबार भइरहेको छ । सोमबार एक तोला चाँदी दुई हजार १६५ मा किनबेच भएको थियो ।अन्तर्राष्ट्रिय बजारमा आज एक औँस सुन तीन हजार ३१६ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/158693",
      "image": "https://gorkhapatraonline.com/storage/media/279645/conversions/_gold-original-thumb.jpg"
    },
    {
      "slug": "158675",
      "title": "बाँकेका आठ स्थानीय तहलाई चार अर्ब ३६ करोड बजेट",
      "timestamp": 1749513600000,
      "source": "gp",
      "content": "सङ्घीय सरकारले आगामी आर्थिक वर्षका लागि सार्वजनिक गरेको बजेटमा बाँकेका स्थानीय तहहरुको अनुदान बजेट बढेर आउने भएको छ । चालु आर्थिक वर्षको बजेटको तुलनामा १६ करोड रुपियाँभन्दा बढी बजेट आउने भएको हो ।",
      "longContent": "सिराज खान नेपालगन्ज, जेठ २७ गते । सङ्घीय सरकारले आगामी आर्थिक वर्षका लागि सार्वजनिक गरेको बजेटमा बाँकेका स्थानीय तहहरुको अनुदान बजेट बढेर आउने भएको छ । चालु आर्थिक वर्षको बजेटको तुलनामा १६ करोड रुपियाँभन्दा बढी बजेट आउने भएको हो ।बाँकेका आठ स्थानीय तहले आगामी आर्थिक वर्ष २०८२/०८३ का लागि चार अर्ब ३६ करोड ५६ लाख रूपियाँ अनुदान प्राप्त गरेका हुन् । जिल्लाका स्थानीय तहहरुले एक अर्ब २६ करोड ८९ लाख रूपियाँ समानीकरण अनुदान, दुई अर्ब ९६ करोड सात लाख रूपियाँ सर्शत अनुदान, छ करोड ६० लाख रूपियाँ विशेष अनुदान र सात करोड रूपियाँ समपुरक अनुदान प्राप्त गर्ने छन् ।बाँकेका लागि चालु आवमा चार अर्ब २० करोड विनियोजन भएकोमा आगामी आव २०८२/०८३ का लागि १६ करोड वृद्धी गरेर चार अर्ब ३६ करोड ५६ लाख रूपियाँ बजेट विनियोजन भएको हो ।चालु आर्थिक वर्ष २०८१/०८२ मा सङ्घीय सरकारले आठ स्थानीय तहलाई समानीकरण अनुदान तर्फ एक अर्ब २७ करोड ७५ लाख, सशर्त तर्फ दुई अर्ब ७३ करोड २५ लाख, विशेष तर्फ १३ करोड पाँच लाख, समपुरक तर्फ छ करोड २० लाख रूपियाँ विनियोजन गरेको थियो ।सङ्घीय सरकारले आगामी आव २०८२/०८३ का लागि चालु तर्फ तीन अर्ब ८१ करोड १२ लाख तथा पूँजीगत तर्फ ५५ करोड ४४ लाख रूपियाँ विनियोजन गरेको छ । सरकारले चालु आवका २०८१/०८१ का लागि चालु तर्फ तिन अर्ब ७३ करोड ४९ लाख र पूँजीगत तर्फ ४६ करोड ७८ लाख रूपियाँ विनियोजन गरेको थियो ।सरकारले यस वर्ष बाँकेका तीन स्थानीय तहलाई विशेष अनुदान दिएको छैन । कोहलपुर नगरपालिका, जानकी गाउँपालिका र डुडुवा गाउँपालिकाले विशेष अनुदान पाएका छैनन् ।त्यस्तै, बाँकेको कोहलपुर नगरपालिकाभन्दा दुई वटा गाउँपालिकाले बढी बजेट प्राप्त गरेका छन् । राप्ती सोनारी गाउँपालिका र खजुरा गाउँपालिकाले कोहलपुरभन्दा बढी अनुदान बजेट प्राप्त गरेका हुन् ।सरकारले नेपालगन्ज उपमहानगरपालिकालाई आगामी आव २०८२/०८३ का लागि ९१ करोड ३० लाख विनियोजन गरेको छ । आव २०८१/०८२ मा सङ्घीय सरकारले नेपालगन्ज उपमहानगरपालिकाका लागि कुल ९१ करोड ६५ लाख रूपियाँ विनियोजन गरेको थियो ।त्यस्तै, कोहलपुर नगरपालिकाले आगामी आवमा ६० करोड सात लाख रूपियाँ अनुदान पाउने भएको छ, जुन रकम चालु आवका लागि ५६ करोड ७५ लाख रहेको थियो ।आगामी आव २०८२/०८३ का लागि खजुरा गाउँपालिकाले ६० करोड १५ लाख, जानकी गाउँपालिकाले ३४ करोड ६८ लाख, डुडुवा गाउँपालिकाले ३५ करोड ४७ लाख, नरैनापुर गाउँपालिकाले ३६ करोड १२ लाख, बैजनाथ गाउँपालिकाले ५८ करोड दुई लाख, राप्तीसोनारी गाउँपालिकाले ६० करोड ७५ लाख अनुदान पाउने भएका छन् ।चालु आवकालागि खजुरा गाउँपालिकाले ५१ करोड १३ लाख, बैजनाथ गाउँपालिकाले ५३ करोड ४९ लाख, जानकी गाउँपालिकाले ३३ करोड ६६ लाख, डुडुवा गाउँपालिकाले ३४ करोड ८७ लाख, राप्तीसोनारी गाउँपालिकाका लागि ५६ करोड ३६ लाख रूपियाँ अनुदान प्राप्त गरेका थिए ।नेपालको सङ्घीय शासन प्रणालीअन्तर्गत, स्थानीय तहहरूले वित्तीय समानीकरण अनुदान, सशर्त अनुदान, विशेष अनुदान र समपूरक अनुदान गरेर चार प्रकारका अनुदान प्राप्त गर्छन् ।यी अनुदानहरूको उद्देश्य स्थानीय तहहरूको वित्तीय क्षमता सुदृढ पार्नु, सेवा प्रवाहमा सुधार ल्याउनु र समावेशी विकास सुनिश्चित गर्नु भएको जनाइएको छ ।",
      "link": "https://gorkhapatraonline.com/news/158675",
      "image": "https://gorkhapatraonline.com/storage/media/279668/conversions/nepalgunj-upamanagar-palika-building-original-thumb.jpg"
    },
    {
      "slug": "158650",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749513600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  जेठ २७ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ११०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ८५, गोलभेँडा सानो (टनेल) प्रतिकिलो रु ९५, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ७०, गाजर (तराई) प्रतिकिलो रु ५०, बन्दा (लोकल) प्रतिकिलो रु २२, काउली स्थानीय प्रतिकिलो रु ७५, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ३५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु ५०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १४०, तीतो करेला प्रतिकिलो रु ५५, लौका प्रतिकिलो रु ४५०, परबर (लोकल) प्रतिकिलो रु ५५, परबर (तराई) प्रतिकिलो रु ५५, चिचिण्डो प्रतिकिलो रु ४०, घिरौला प्रतिकिलो रु ५०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३८, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ४५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७०,  रायोसाग प्रतिकिलो रु ४०, पालुङ्गो साग प्रतिकिलो रु ४५, तोरीको साग प्रतिकिलो रु २५, प्याज हरियो प्रतिकिलो रु ३५, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ९०, चुकुन्दर प्रतिकिलो रु ८०, रातो बन्दा प्रतिकिलो रु ७०, जिरीको साग प्रतिकिलो रु ९०, ग्याठकोभी प्रतिकिलो रु ६०, सेलरी प्रतिकिलो रु १२०, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १८०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ६०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु १२०, हरियो धनियाँ प्रतिकिलो रु ३०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/158650",
      "image": "https://gorkhapatraonline.com/storage/media/279573/conversions/tarkari-original-thumb.jpg"
    },
    {
      "slug": "158632",
      "title": "संस्थागतभन्दा व्यक्तिगत श्रम स्वीकृति लिने बढी",
      "timestamp": 1749513600000,
      "source": "gp",
      "content": "संस्थागतभन्दा व्यक्तिगत रूपमा श्रम स्वीकृति लिएर वैदेशिक रोजगारीमा जानेको सङ्ख्या बढेको छ ।",
      "longContent": "गोरखापत्र समाचारदाता काठमाडौँ, जेठ २७ गते । संस्थागतभन्दा व्यक्तिगत रूपमा श्रम स्वीकृति लिएर वैदेशिक रोजगारीमा जानेको सङ्ख्या बढेको छ । वैदेशिक रोजगार विभागको हालै सार्वजनिक चालु आर्थिक वर्ष २०८१/८२ को १० महिनाको प्रतिवेदन अनुसार यस अवधिमा वैदेशिक रोजगारीमा जान श्रम स्वीकृति लिएकामध्ये व्यक्तिगत रूपमा तीन लाख नौ हजार १५५ जना छन् भने संस्थागत रूपमा दुई लाख ८२ हजार ५३६ जना रहेका छन् ।नेपाली श्रम बजारमा वार्षिक आउने पाँच लाखभन्दा बढी श्रमयोग्य जनशक्तिमध्ये आधाभन्दा बढीलाई वैदेशिक रोजगार व्यवसायी (म्यानपावर) कम्पनीले रोजगारीमा सहजीकरण गर्दै आए पनि पछिल्लो वर्ष यो सङ्ख्या घट्न थालेको हो ।त्यसो त गत आव २०८०/८१ देखि नै संस्थागत अर्थात् म्यानपावरमार्फत वैदेशिक रोजगारीमा जाने युवाको सङ्ख्या घटेको थियो । व्यक्तिगत रूपमा दुई लाख ९१ हजार ५५५ युवा विदेश गएकोमा चालु आवको वैशाखसम्म सो सङ्ख्या बढेर तीन लाख नौ हजार १५५ पुगेको छ । यस्तै गत आवको वैशाखसम्म म्यानपावरमार्फत वैदेशिक रोजगारीमा गएका नेपालीको सङ्ख्या दुई लाख ९४ हजार ५७७ रहेकामा चालु आवमा सो अवधिसम्म यो सङ्ख्या दुई लाख ८२ हजार ५३६ मा सीमित भएको छ, जुन गत आवभन्दा १२ हजार १४ ले कमी हो । नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले मलेसियाले विदेशी श्रमिक लिन कडाइ गर्नु, खाडी क्षेत्रमा युद्धको असर देखिएका कारण म्यानपावरमार्फत वैदेशिक रोजगारीमा जानेको सङ्ख्या घटेको बताउनुभयो । व्यवसायीका अनुसार त्यसमा पनि मलेसियाले जुनदेखि अनिश्चित समयका लागि विदेशी कामदार नलिने घोषणा गरेका कारण आगामी दिनमा संस्थागत रूपमा वैदेशिक रोजगारीमा जानेको सङ्ख्या अझ घट्ने सङ्केत देखिएको छ । नेपाली श्रम बजारमा वार्षिक पाँच लाखभन्दा बढी श्रमयोग्य जनशक्ति प्रवेश गर्दछ । यसरी प्रवेश गर्ने श्रमशक्तिलाई रोजगारी प्रदान गर्न नेपालको श्रम बजार सक्षम छैन । न्यून आर्थिक वृद्धि, भौगोलिक जटिलता, सीमित उब्जाउयोग्य भूमि, सिपविहीन जनशक्ति र कमजोर संरचनात्मक आर्थिक प्रणालीका कारण देशमा रोजगारी उपलब्ध हुन नसकेर वैदेशिक रोजगारीमा जानु युवाको बाध्यता बनेको छ । यसरी श्रम बजारमा आउने युवालाई स्वदेशको रोजगारीको विकल्पमा म्यानपावरले सहजीकरण गर्दै आएका छन् । वैदेशिक रोजगारीका लागि संस्थागत रूपमा श्रमिक पठाउन पाउने देशको सङ्ख्या ११० पुगे पनि नयाँ विकल्पको खोजी गर्न नसक्दा वैदेशिक रोजगारी पनि न्यून आम्दानी हुने खाडी तथा मलेसियामा मात्र केन्द्रित हुन पुगेको छ । कतार, मलेसिया, साउदी अरब, युएई, कुवेत, बहराइन, ओमान, दक्षिण कोरियालगायतका देश नेपाली युवाका लागि प्रमुख श्रम गन्तव्य छन् । त्यसमध्ये कोरिया आम्दानीका हिसाबले राम्रो मानिन्छ । विगतमा कोभिडका कारण धेरै म्यानपावरले एक जना पनि श्रमिक विदेश पठाउन सकेका थिएन । अघिल्लो आवमा खाडी तथा मलेसियाको विकल्पमा नयाँ श्रम गन्तव्यको खोजी गर्न नसक्दा २५१ म्यानपावरको कारोबार नै शून्य भएको थियो । कोरोना सङ्क्रमणका कारण खुम्चिएको श्रम गन्तव्यको विस्तार गर्न नसक्दा विदेश जाने मात्र नभई म्यानपावरमा कार्यरत हजारौँ कर्मचारीसमेतले रोजगारी गुमाएका थिए ।",
      "link": "https://gorkhapatraonline.com/news/158632",
      "image": "https://gorkhapatraonline.com/storage/media/279553/conversions/baideshik-rojgar-bibhag-original-thumb.jpg"
    },
    {
      "slug": "158629",
      "title": "मर्यादित र सुरक्षित श्रमप्रति नेपाल प्रतिबद्ध : श्रममन्त्री",
      "timestamp": 1749513600000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल मर्यादित श्रमको एजेन्डाप्रति पूर्ण रूपमा प्रतिबद्ध रहेको बताउनुभएको छ ।",
      "longContent": "गोरखापत्र समाचारदाता काठमाडौँ, जेठ २७ गते । श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल मर्यादित श्रमको एजेन्डाप्रति पूर्ण रूपमा प्रतिबद्ध रहेको बताउनुभएको छ । अन्तर्राष्ट्रिय श्रम सङ्गठन (आइएलओ) द्वारा आयोजित अन्तर्राष्ट्रिय श्रम सम्मेलन २०२५ को प्लेनरी सेसनलाई सम्बोधनका क्रममा श्रममन्त्री भण्डारीले सो कुरा बताउनुभएको हो । सोमबार जेनेभा, स्विट्जरल्यान्डमा आयोजित अन्तर्राष्ट्रिय श्रम सम्मेलन २०२५ को प्लेनरी सेसनलाई सम्बोधनका क्रममा श्रममन्त्री भण्डारीले सुरक्षित, मर्यादित र नैतिक श्रमको सर्तसहित निजी क्षेत्र, नागरिक समाज र विकास साझेदारको सहकार्यमा स्वदेश तथा वैदेशिक रोजगारीका लागि श्रमशक्ति तयार गरेको पनि जानकारी दिनुभयो ।  नेपालले द्विपक्षीय, क्षेत्रीय र बहुपक्षीय सहकार्यलाई निरन्तर सुदृढ गर्न प्रतिबद्धता व्यक्त गर्दै उहाँले भन्नुभयो, “हामी न्यायोचित र नैतिक आपूर्ति शृङ्खला, सिप मान्यता र श्रम गतिशील प्रशासनका लागि सक्रिय छौँ । अन्तर्राष्ट्रिय सहकार्यलाई हामी विकल्प नभई, साझा समृद्धि, समानता र शान्तितर्फको हाम्रो उत्तरदायित्वका रूपमा हेर्छौं ।”नेपालले समावेशी आर्थिक वृद्धि, गरिबी न्यूनीकरण र सामाजिक सुरक्षामा पहुँच विस्तारमा पछिल्ला केही वर्षदेखि उल्लेखनीय प्रगति गरेको उहाँले दाबी गर्नुभयो ।प्राकृतिक प्रकोप, कोभिड महामारीको दीर्घकालीन प्रभाव, संरचनागत श्रम बजारको समस्या र जलवायु परिवर्तनजन्य जोखिमबिच पनि यी उपलब्धि हासिल भएको उहाँले जानकारी गराउनुभयो । “विकास केवल वृद्धि मात्र होइन, न्याय र समानताको साथमा हुनु पर्छ । त्यसैले हाम्रो दृष्टिकोण ‘अधिकारसहितको रोजगारी, समावेशी विकास र गरिमायुक्त समृद्धि’ मा आधारित छ,” उहाँले भन्नुभयो । सरकारले रोजगारी सिर्जनालाई विकासको मूल आधारका रूपमा स्थापना गरेको बताउँदै उहाँले यस दशकलाई ‘आन्तरिक रोजगारी प्रवर्धन दशक’ घोषणा गरेको पनि जानकारी गराउनुभयो । सार्वजनिक–निजी साझेदारी तथा विकास सहकार्यमार्फत रोजगारप्रधान क्षेत्रमा लगानी वृद्धि गरिरहेको उहाँको भनाइ छ । “यसलाई सहयोग पु¥याउन हामीले राष्ट्रिय व्यावसायिक तालिम प्रतिष्ठानलाई पुनर्संरचना गर्दै भविष्य उन्मुख सिप विकास केन्द्र बनाएका छौँ,” श्रममन्त्री भण्डारीले भन्नुभयो, “डिजिटल, हरित र उद्यमशीलतामा आधारित सिपमा विशेष ध्यान दिइएको छ ।” उहाँका अनुसार नेपालले औपचारिक रोजगारी र योगदानमा आधारित सामाजिक सुरक्षा प्रणालीमा आधारित समग्र सुधार एजेन्डा अघि बढाइरहेको बताउँदै श्रम निरीक्षण, रोजगारी मिलान, सिप प्रोफाइलिङ, उद्योग दर्ता र श्रम विवाद समाधानका लागि एकीकृत प्रणाली स्थापना गरेको छ । श्रम आप्रवासन नेपालको विकास र अन्तर्राष्ट्रिय सहभागिताको एक महत्वपूर्ण पक्ष भएको बताउँदै उहाँले भन्नुभयो, “अब हामी आवश्यकताबाट प्रेरित श्रम आप्रवासनभन्दा अघि बढेर, सचेत, सशक्त र सम्मानजनक विकल्पको मोडेलतर्फ अगाडि बढ्न चाहन्छौँ ।”मन्त्री भण्डारीले योगदानमा आधारित सामाजिक सुरक्षा योजना अन्तर्गत स्वास्थ्य, प्रसूति, उद्धार तथा राहत, व्यावसायिक चोट, अपाङ्गता र पेन्सन सुविधा समेटिएको पनि जानकारी गराउनुभयो । सामाजिक न्यायको यात्रामा कसैलाई पनि पछाडि नछोड्ने सरकारको सङ्कल्प अनुसार असङ्गठित क्षेत्रका श्रमिक र फर्केका आप्रवासी श्रमिकलाई पनि समेट्न थालेको उहाँको भनाइ छ । सङ्घीय संरचना अनुरूप सरकार, श्रमिक र रोजगारदाता सबैको प्रतिनिधित्व रहने श्रम प्रशासन प्रणालीलाई प्रदेश र स्थानीय तहसम्म विस्तार गर्ने कार्य भइरहेको उहाँले बताउनुभयो । जेठ १९ देखि सुरु भएको सम्मेलन ३० गतेसम्म चल्ने छ । यसअघिका जारी सेसनमा मन्त्रालयका तर्फबाट सचिव डा. कृष्णहरि पुष्करले सहभागिता जनाउनुभएको थियो । सोही अवसरमा अन्तर्राष्ट्रिय श्रम सङ्गठनका महानिर्देशक गिल्बर्लट एफ. हाउङ्वो र मन्त्री भण्डारीबिच नेपालको श्रम बजार र श्रमशक्तिको विषयमा छलफल भएको छ । साउदी अरेबियाको अन्तर्राष्ट्रिय मामिला उपमन्त्री डा. तारिक अल हमदसँग नेपाल र साउदी अरबको श्रमसम्बन्धी विषयमा द्विपक्षीय छलफल गर्ने कार्यक्रम छ ।",
      "link": "https://gorkhapatraonline.com/news/158629",
      "image": "https://gorkhapatraonline.com/storage/media/279550/conversions/photo-ilo-original-thumb.jpg"
    },
    {
      "slug": "158899",
      "title": "सदनको अवरोध छिट्टै हट्ने विश्वास",
      "timestamp": 1749686400000,
      "source": "gp",
      "content": "सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले छिट्टै नै सदनको अवरोध हट्ने बताउनुभएको छ । बुधबार सिंहदरबारमा जेठ २६ गते बसेको मन्त्रीपरिषद् बैठकका निर्णय सार्वजनिक गर्ने क्रममा सञ्चारकर्मीको जिज्ञासामा मन्त्री गुरुङले यो विश्वास व्यक्त गर्नुभएको हो ।",
      "longContent": "गोरखापत्र समाचारदाताकाठमाडौँ, जेठ २९ गते । सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले छिट्टै नै सदनको अवरोध हट्ने बताउनुभएको छ । बुधबार सिंहदरबारमा जेठ २६ गते बसेको मन्त्रीपरिषद् बैठकका निर्णय सार्वजनिक गर्ने क्रममा सञ्चारकर्मीको जिज्ञासामा मन्त्री गुरुङले यो विश्वास व्यक्त गर्नुभएको हो ।सदनको अवरोध हटाउने विषयमा सत्तापक्ष र प्रतिपक्षबिच लामै छलफल चलिरहेको जानकारी गराउँदै उहाँले आज वा भोलिसम्म सदन खुलाउने विषयमा कुरा मिल्ने बताउनुभयो । संसद् अवरुद्ध भएको धेरै दिन भएको उल्लेख गर्दै उहाँले भन्नुभयो, “सम्भवतः आज या भोलि कुरा मिल्छ भन्ने कुरा यहाँ जानकारी गराउन चाहन्छु ।”प्रतिपक्षले उठाएको गृहमन्त्रीको राजीनामा र संसदीय छानबिनको माग पूरा हुन नसक्ने र गर्नु नपर्नेमा सरकार अडिग रहेको पनि मन्त्री गुरुङले जानकारी गराउनु भयो । उहाँले भन्नुभयो, “अख्तियार दुरुपयोग अनुसन्धान आयोगले गृह मन्त्रालय अन्तर्गतको एउटा कर्मचारीमाथि छानबिन सुरु गरेको हो । एक कर्मचारीमाथि छानबिन सुरु हुनेबित्तिकै मन्त्रीले राजीनामा दिँदै जाने हो ? त्यस कारण राजीनामा आउँदैन गृहमन्त्रीको । अहिले जसरी संसद् अवरुद्ध भइरहेको छ, गृहमन्त्रीले राजीनामा दिने कुरा ठिक पनि हुँदैन ।”गृहमन्त्रीले सदनमा उठेका प्रश्नको विषयमा आफ्नो र सरकारको धारणा राख्ने र प्रतिपक्षीहरूले सदन खोलेर सहयोग गर्ने र बजेटसम्बन्धी छलफलको प्रक्रियालाई अगाडि बढाउने भन्ने सरकारको चाहना रहेको मन्त्री गुरुङले स्पष्ट पार्नुभयो । सानोतिनो विषयलाई माथि उठाएर अप्ठ्यारो पार्ने कुराले राजनीति अगाडि बढ्न नसक्ने उहाँको भनाइ थियो ।एमालेको झोलामा राष्ट्रवादसञ्चारकर्मीको अर्को जिज्ञासामा नेकपा (एमाले) का उपमहासचिवसमेत रहनुभएका मन्त्री गुरुङले एमालेको झोलामा राष्ट्रवादको सिद्धान्त रहेको बताउनुभयो । एमालेले जनताका माग र मुद्दाको झोला बोकेकै कारण मुलुक अहिलेसम्मको अवस्थामा आउन सकेको उल्लेख गर्दै उहाँले पार्टीको नीति, सिद्धान्त र झन्डा बोकेकाले एमाले पार्टीको झोले हुनमा गौरवबोध गर्नुपर्ने जिकिरसमेत गर्नुभयो । एमालेको नीति र सिद्धान्त राष्ट्रवाद, प्रजातन्त्र र सामाजिक रूपान्तरणमा आधारित रहेको उल्लेख गर्दै मन्त्री गुरुङले राष्ट्र, राष्ट्रियता र जनताका मुद्दा बोकेर पार्टी अगाडि बढिरहेको जिकिरसमेत गर्नुभयो । उहाँले एमालेले बहुदलीय जनवाद र लोकतन्त्रलाई आफ्नो सिद्धान्त मानेर अगाडि बढिरहेको बताउनुभयो ।मन्त्रीपरिषद् बैठकका निर्णयसो अवसरमा मन्त्री गुरुङले मन्त्रीपरिषद्को बैठकले गरेका निर्णय सार्वजनिक गर्दै नेपाल स्वास्थ्य सेवाको अधिकृत बाह्रौँ तह, अतिरिक्त स्वास्थ्य सचिव पदमा डा. केशरबहादुर ढकाल र डा. श्रीकृष्ण श्रेष्ठलाई बढुवा गर्ने निर्णय गरिएको जानकारी दिनुभयो । त्यसै गरी नेपाल गुणस्तर (प्रमाण चिह्न) (तेस्रो संशोधन) नियमावली, २०८२ स्वीकृत गर्ने सरकारको निर्णय रहेको मन्त्री गुरुङले बताउनुभयो । त्यसै गरी निर्माण व्यवसायसम्बन्धी कानुनलाई संशोधन र एकीकरण गर्न बनेको विधेयक तर्जुमाका लागि सिद्धान्त स्वीकृत गर्ने, प्राचीन स्मारक संरक्षणसम्बन्धी विधेयक तर्जुमाका लागि सिद्धान्त स्वीकृत गर्ने, नेपाली सेनाका एक जना महासेनानीको सरुवा गर्ने, एक जना सहायक रथीको राजीनामा स्वीकृत गर्ने, चार जना प्रमुख सेनानीहरूको महासेनानी दर्जामा बढुवा गरी पदस्थापन गर्ने र एक जना रथीको वैदेशिक भ्रमण स्वीकृत गर्ने निर्णय मन्त्रीपरिषद् बैठकले गरेको उहाँले जानकारी दिनुभयो । बैठकले कैलालीको लम्कीचुहा नगरपालिका मातहतको १५ शय्याको लम्कीचुहा अस्पताललाई ५० शøयामा स्तरोन्नति गरी सुदूरपश्चिम प्रदेश सरकारले सञ्चालन गर्ने गरी हस्तान्तरण गर्न स्वीकृति प्रदान गर्ने निर्णय गरेको छ । आगामी असार १० देखि १२ सम्म चीनको बेइजिङमा आयोजना हुने एसियाली पूर्वाधार लगानी बैङ्कको बोर्ड अफ गभर्नर्सको वार्षिक बैठकमा उपप्रधानमन्त्री एवं अर्थमन्त्री विष्णुप्रसाद पौडेललाई सहभागी हुन स्वीकृति प्रदान गर्ने निर्णय पनि गरिएको छ । त्यसै गरी आगामी असार २ देखि ६ गतेसम्म ल्हासामा आयोजना हुने नेपाल–चीन सिजाङ (तिब्बत) व्यापार सहजीकरण समितिको १३ औँ बैठकको छलफलको एजेन्डा स्वीकृत गर्ने र उल्लिखित बैठकमा सहभागी हुन उद्योग, वाणिज्य तथा आपूर्ति मन्त्रालयका सहसचिवको संयोजकत्वमा वार्ता टोली गठन गर्ने मन्त्रीपरिषद्ले निर्णय गरेको मन्त्री गुरुङले जानकारी दिनुभयो ।शान्तिनगर गाउँपालिका दाङको केन्द्र वडा नम्बर ४ चिराघाटबाट परिवर्तन गरी वडा नम्बर ४ जुम्लेकुला कायम गर्ने र महालक्ष्मी नगरपालिका ललितपुरको केन्द्र वडा नम्बर ४ कमलपोखरीबाट परिवर्तन गरी वडा नम्बर ८, लुभु देवीस्थान कायम गर्ने निर्णय मन्त्रीपरिषद्ले गरेको छ ।",
      "link": "https://gorkhapatraonline.com/news/158899",
      "image": "https://gorkhapatraonline.com/storage/media/280018/conversions/GopalDahal_KTM_RSS_28a-original-thumb.jpg"
    },
    {
      "slug": "158898",
      "title": "संवैधानिक नियुक्ति विवाद, निर्णय सुनाउने मिति सर्‍यो",
      "timestamp": 1749686400000,
      "source": "gp",
      "content": "संवैधानिक निकायका पदाधिकारी नियुक्तिविरुद्धको रिटमा सर्वोच्च अदालतले निर्णय सुनाउने मिति सारेको छ ।",
      "longContent": "गोरखापत्र समाचारदाताकाठमाडौँ, जेठ २९ गते । संवैधानिक निकायका पदाधिकारी नियुक्तिविरुद्धको रिटमा सर्वोच्च अदालतले निर्णय सुनाउने मिति सारेको छ । जेठ १ गते नै सर्वोच्च अदालतले बुधबारका लागि निर्णय सुनाउने मिति तोके पनि न्यायाधीशबिच छलफल नसकिएको भन्दै अर्को मिति तोकिएको हो । सर्वोच्चको संवैधानिक इजलासले असार १८ गतेका लागि अर्को मिति तोकेको छ । मुद्दा विचाराधीन भएको साढे चार वर्षपछि अदालतले सुनुवाइ सकेर निर्णय सुनाउने मिति तोकेको थियो । तर पहिलो पटक तोकिएको मिति भने सारिएको हो । प्रधानन्यायाधीश प्रकाशमानसिंह राउत तथा न्यायाधीशहरू सपना प्रधान मल्ल, मनोजकुमार शर्मा, कुमार चुडाल र नहकुल सुवेदीको इजलासले मुद्दामा माघ ३० गतेदेखि हेर्दाहेर्दैमा राखेर निरन्तर सुनुवाइ गरेको थियो । त्यसअघि मुद्दा सुनुवाइले प्राथमिकता पाएको थिएन । नियुक्तिसम्बन्धी विवादका रिटमा प्रारम्भिक सुनुवाइको पालो नै एक वर्षभन्दा पछि मात्र आएको थियो । अन्तरिम आदेश जारी नहुने गरी २०७८ चैतमा आदेश भएपछि २०८१ माघसम्म विभिन्न कारणले सुनुवाइ नै भएको थिएन । संवैधानिक परिषद्को सिफारिसमा २०७७ माघ २१ मा ३२ जना र २०७८ असार १० गते २० जना पदाधिकारी राष्ट्रपतिबाट नियुक्त भएका थिए । अख्तियार दुरुपयोग अनुसन्धान आयोग, निर्वाचन आयोग, लोक सेवा आयोग, राष्ट्रिय मानव अधिकार आयोगलगायतका संवैधानिक आयोगमा नियुक्ति गरिएको थियो । नियुक्तिमध्ये केही पदाधिकारीले अवकाश पाइसकेका छन् । प्रतिनिधि सभा विघटनको अवस्थामा असंवैधानिक रूपमा नियुक्ति दिइएको जिकिरसहित अधिवक्ता ओमप्रकाश अर्यालसमेत सर्वोच्च पुग्नुभएको थियो । मूल र पूरक गरी १५ निवेदन एकसाथ विचाराधीन छन् । सबै निवेदनलाई लगाउमा राखेर संवैधानिक इजलासले सुनुवाइ गरेको थियो । अध्यादेशबाट कानुन संशोधन गरी बदनियत रूपमा पदाधिकारी सिफारिस र नियुक्ति भएको जिकिर निवेदकहरूको छ । यस्तै संवैधानिक व्यवस्था अनुसार संसदीय सुनुवाइ अनिवार्य रहेकामा उक्त प्रक्रिया पूरा नभएको दाबी पनि रिटमा गरिएको छ । तर विपक्षले भने प्रतिनिधि सभै नरहेको अवस्थामा संयुक्त संसदीय समितिले सुनुवाइ गर्न सक्ने अवस्था नरहेको दलिल गरेका छन् । रिटमा प्रारम्भमा नियुक्त भएका पदाधिकारीलाई विपक्षी बनाइएको थिएन । अदालतको आदेशले नै पदाधिकारीलाई विपक्षी कायम गरिएको थियो ।",
      "link": "https://gorkhapatraonline.com/news/158898",
      "image": "https://gorkhapatraonline.com/storage/media/280026/conversions/Supreme_court-780x470-original-thumb.jpg"
    },
    {
      "slug": "158897",
      "title": "सेवानिवृत्त कर्मचारीका लागि आचारसंहिता",
      "timestamp": 1749686400000,
      "source": "gp",
      "content": "अबदेखि सेवानिवृत्त कर्मचारीले पनि आचारसंहिता पालना गर्नुपर्ने भएको छ । सेवाबाट अवकाश भएपछि कर्मचारीले आफूलाई स्वतन्त्र भएको महसुस गर्दै आए पनि सरकारले भने सेवानिवृत्त कर्मचारीलाई पनि निश्चित दायरामा बाँध्ने गरी व्यवस्था गर्न लागेको हो ।",
      "longContent": "गोरखापत्र समाचारदाताकाठमाडौँ, जेठ २९ गते । अबदेखि सेवानिवृत्त कर्मचारीले पनि आचारसंहिता पालना गर्नुपर्ने भएको छ । सेवाबाट अवकाश भएपछि कर्मचारीले आफूलाई स्वतन्त्र भएको महसुस गर्दै आए पनि सरकारले भने सेवानिवृत्त कर्मचारीलाई पनि निश्चित दायरामा बाँध्ने गरी व्यवस्था गर्न लागेको हो । मुख्यसचिव एकनारायण अर्यालको संयोजकत्वमा गत फागुन ५ गते बसेको सचिवस्तरीय बैठकले सङ्घीय मामिला तथा सामान्य प्रशासन मन्त्रालयका सचिवको संयोजकत्वमा तीन सदस्यीय सेवानिवृत्त राष्ट्रसेवकको अनुभवलाई कार्यान्वयन गर्नका लागि प्रतिवेदन बुझाउन समिति बनाएको थियो । उक्त समितिले सरकारलाई बुझाएको प्रतिवेदनको मसौदामा सेवानिवृत्त राष्ट्रसेवकले पालना गर्नुपर्ने गरी आचारसंहिता व्यवस्था गर्न प्रस्ताव गरिएको छ । सेवानिवृत्त राष्ट्रसेवक कर्मचारीले राष्ट्रिय हितविपरीत हुने गरी परामर्शदाता, सल्लाहकार, विशेषज्ञ सेवा प्रदान गर्न नहुने, छुवाछूत, जातीय विभेदलाई प्रश्रय दिने कार्य गर्न गराउन नहुने, कसैको धर्म परिवर्तन गराउने वा अर्काको धर्ममा खलल पार्ने काम र व्यवहार गर्न नहुने, श्रमप्रति अवहेलना गर्ने, गाली बेइज्जती गर्ने, अदालतका अवहेलना गर्नेलगायतका कार्य गर्न/गराउन नहुने गरी सेवानिवृत्त कर्मचारीलाई सीमाभित्र राख्न लागिएको हो । सङ्घीय मामिला तथा सामान्य प्रशासन मन्त्रालयका सचिव रविलाल पन्थले सेवानिवृत्त कर्मचारीले पनि आचारसंहिता पालना गर्नुपर्ने गरी आचारसंहिता प्रस्ताव गरिएको बताउनुभयो । समितिले प्रतिवेदन मुख्यसचिवलाई बुझाइसकेको र मुख्यसचिवबाट उक्त प्रतिवेदनको मसौदाउपर राय सुझावका लागि सबै मन्त्रालयमा पठाइएको छ । मन्त्रालयहरूबाट राय आएपछि उक्त आचारसंहिता कार्यान्वयनमा ल्याइने छ । अन्तर्राष्ट्रियस्तरमा पनि सेवानिवृत्त कर्मचारीलाई कानुनी दायराभित्र बाँध्ने गरी कानुनी व्यवस्था गरिएको मन्त्रालयले जनाएको छ । सेवानिवृत्त कर्मचारीबाट विद्युतीय माध्यम वा सामाजिक सञ्जालमा सामाजिक कलह बढ्ने वा हिंसा भड्कने गरी टिप्पणी गर्न नहुने, आफूले सरकारी कर्तव्य पालना गर्दा जानकारीमा आएको कुनै गोप्य वा कानुनद्वारा निषेधित विषय र सेवामा रहँदा ज्ञात हुन आएको कुनै सरकारी गोप्य कुरा आधिकारिक व्यक्तिबाहेक अरूलाई बताउन नहुने गरी समितिले मुख्यसचिवलाई बुझाएको प्रतिवेदनको मसौदामा उल्लेख गरिएको छ । सचिव पन्थले भन्नुभयो, “समितिले सेवानिवृत्त कर्मचारीले पालना गर्नुपर्ने गरी आचारसंहिता बनाउनुका साथै सेवानिवृत्त कर्मचारीको ज्ञान र सिपलाई पनि उपयोग गर्ने गरी प्रतिवेदन मुख्यसचिवलाई बुझाइएको छ ।” उक्त आचारसंहिताको अनुगमन राजपत्राङ्कित विशिष्ट श्रेणी (सचिव) को हकमा मुख्यसचिवबाट राजपत्राङ्कित प्रथम (सहसचिव) र द्वितीय श्रेणी (उपसचिव) को हकमा सङ्घीय मामिला तथा सामान्य प्रशासन मन्त्रालयको सचिवबाट, राजपत्राङ्कित तृतीय श्रेणी (शाखा अधिकृत) वा सोभन्दा तलका कर्मचारीका हकमा सङ्घीय मामिला तथा सामान्य प्रशासन मन्त्रालयको सचिवले तोकिएको अधिकृतबाट अनुगमन गर्ने गरी प्रतिवेदनको मसौदा प्रस्ताव गरिएको छ । नेपाल सरकारका पूर्वसचिव डा. योगेन्द्र कार्कीले संस्थागत रूपमा भएका विकृतिबारे भने सेवानिवृत्त कर्मचारीले बोल्न पाउनुपर्ने तर अन्य विषयमा आचारसंहिताले बाँध्ने गरी सरकारले नीति बनाउनु सकारात्मक भएको बताउनुभयो । उहाँले भन्नुभयो, “अहिले सेवानिवृत्त कर्मचारीमा भएको ज्ञान र सिपलाई पनि सरकारले उचित सदुपयोग गर्न नसकेकाले कर्मचारीमा भएको उक्त क्षमतालाई सरकारले उचित रूपमा कार्यान्वयन गर्न सक्नु पर्छ ।” नेपाल सरकारका अर्का पूर्वसचिव रेश्मीराज पाण्डे सरकारले सेवानिवृत्त कर्मचारीलाई बाँध्ने गरी बनाउन लागिएको प्रावधानको खाका नहेरी अहिल्यैै टिप्पणी गर्न नसकिने बताउनुहुन्छ । ज्ञान र सिप उपयोग गरिने सेवानिवृत्त कर्मचारी सेवा अवधिमा विभिन्न क्षेत्रमा कार्यरत रहँदा प्राप्त थुप्रै ज्ञान, सिप, कार्यअनुभव र दक्षता राष्ट्रसेवामा उपयोग गर्न प्रस्ताव गरिएको छ । राज्यको विभिन्न संरचनामा आवश्यक पर्ने व्यवस्थापन समिति, सल्लाहकार समिति, ज्ञान समिति, सहजीकरण समितिमा उपयोग गर्ने, सार्वजनिक प्रशासनको क्षेत्रमा सुशासनको अनुगमन गर्न उपयोग गर्ने, राष्ट्रिय दिवस, उत्सव, सम्मेलन र समारोहमा सहभागी गराउने गरी प्रस्ताव गरिएको छ । त्यस्तै प्रशासनिक काम, नेतृत्व विकास, सङ्कट व्यवस्थापन, वार्तालगायतका विषयमा प्रशिक्षकका रूपमा उपयोग गर्ने, वृद्धाश्रम, बाल संरक्षण, शिक्षा, स्वास्थ्य सचेतनालगायतका सामाजिक सेवाको कार्यमा संलग्न गराउने, राज्यका लागि आवश्यक पर्ने, विभिन्न अध्ययन अनुसन्धान, जाँचबुझ आदि क्षेत्रमा संलग्न गराउने गरी सेवानिवृत्त राष्ट्रसेवकको ज्ञान र सिप उपयोग गर्न प्रस्ताव गरिएको मन्त्रालयले जनाएको छ ।",
      "link": "https://gorkhapatraonline.com/news/158897",
      "image": "https://gorkhapatraonline.com/storage/media/280016/conversions/55-original-thumb.jpg"
    },
    {
      "slug": "158895",
      "title": "अनेरास्ववियु निर्वाचन आज",
      "timestamp": 1749686400000,
      "source": "gp",
      "content": "अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को २४ औँ महाधिवेशनमा नेतृत्व चयनका लागि बिहीबार १० बजेबाट मतदान हुने भएको छ । मतदान विद्युतीय मेसिनबाट मतदान हुने छ ।",
      "longContent": "गोरखापत्र समाचारदाता काठमाडौँ, जेठ २९ गते । अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को २४ औँ महाधिवेशनमा नेतृत्व चयनका लागि बिहीबार १० बजेबाट मतदान हुने भएको छ । मतदान विद्युतीय मेसिनबाट मतदान हुने छ । विद्युतीय मेसिनमा मतदाताको अन्तिम नामावली निकालेपछि मेसिनमा उम्मेदवारको नाम सेटिङ गर्नुपर्नेलगायत प्राविधिक कारणले मतदान ढिला भएको बताइएको छ । अध्यक्ष मण्डलका सदस्य माधव ढुङ्गेलले निर्वाचन प्रक्रिया ढिलो गरी सुरु भएको जानकारी दिनुभयो । अनेरास्ववियुको अध्यक्षका लागि डा. सुजन कडरिया र प्रकाश पौडेलले उम्मेदवारी दर्ता गराउनुभएको छ । दुई उपाध्यक्षका लागि नौ जनाको उम्मेदवारी परेको छ । खुला उपाध्यक्षतर्फ भरत धामी, राजकुमार ढकाल, विकास श्रेष्ठ, धर्मेन्द्र केसी र रोहित बमको उम्मेदवारी परेको छ ।त्यस्तै महिला उपाध्यक्षमा अञ्जना सिवाकोटी, आरती भट्टराई, सुनिता धिताल र भवानी बजगाईंको उम्मेदवारी परेको छ । महासचिवमा दीपक धामी, आरके रोमस र सुनिल कँडेलको उम्मेदवारी परेको छ । उपमहासचिव पदमा अमर शाही, कमल जोशी र प्रेमिका शाहीको उम्मेदवारी परेको छ । सचिवका लागि भने ३६ जनाको उम्मेदवारी परेको छ । महाधिवेशनमा एक हजार ५३४ प्रतिनिधि छन् । १५१ पदका लागि ५२१ जनाले मनोनयन दर्ता गरेका छन् । अधिवेशनको हलले १५१ सदस्यीय केन्द्रीय कमिटी, नौ जना पदाधिकारी र ३२ बर्से उमेर हदलाई अनुमोदन गरिसकेको छ ।",
      "link": "https://gorkhapatraonline.com/news/158895",
      "image": "https://gorkhapatraonline.com/storage/media/280014/conversions/asdg-original-thumb.jpg"
    },
    {
      "slug": "158894",
      "title": "अठार पालिकामा ट्र्याक खोल्नै कठिन",
      "timestamp": 1749686400000,
      "source": "gp",
      "content": "अझै पनि १८ वटा स्थानीय तहमा कच्ची सडकको ट्र्याकसमेत पुग्न सकेका छैनन् । भौगोलिक विकटता र उच्च हिमाली क्षेत्र भएकाले उक्त स्थानीय तहमा कच्ची सडकको ट्र्याक पुग्न नसकेको हो । कच्ची सडक नपुगेकाले ती स्थानीय तहका नागरिकको दैनिकी कठिनाइपूर्ण छ ।",
      "longContent": "काठमाडौँ, जेठ २९ गते । अझै पनि १८ वटा स्थानीय तहमा कच्ची सडकको ट्र्याकसमेत पुग्न सकेका छैनन् । भौगोलिक विकटता र उच्च हिमाली क्षेत्र भएकाले उक्त स्थानीय तहमा कच्ची सडकको ट्र्याक पुग्न नसकेको हो । कच्ची सडक नपुगेकाले ती स्थानीय तहका नागरिकको दैनिकी कठिनाइपूर्ण छ ।  सडकको पहुँच नपुगेका स्थानीय तहमा खच्चर र हेलिकोप्टरमार्फत खाद्यान्न, लत्ताकपडालगायतका सामग्री ढुवानी गर्न सरकार बाध्य हुनु परेको छ । यसरी सामान ढुवानी गर्नु पर्दा त्यस क्षेत्रका स्थानीयवासी महँगीको चरम मारमा पर्ने गरेका छन् । बझाङको साइपाल गाउँपालिकाका अध्यक्ष मानवीर बोहोराले गाउँपालिकामा कच्ची सडकको ट्र्याकसमेत नपुगेकाले गाउँपालिकाका नागरिकले सास्ती भोग्न बाध्य हुनु परेको बताउनुभयो । उहाँले भन्नुभयो, “यहाँका जनतालाई हिँड्न त बानी परिसक्यो, त्यति दुःख लाग्दैन तर सडक नहुँदा खाद्यान्न सामग्री हेलिकोप्टरबाट ढुवानी गर्नु पर्छ । त्यही पनि पुग्दो मात्रामा ढुवानी गर्न सकिएको छैन ।  यहाँका नागरिक महँगीको मारमा परेका छन् ।” बोहराका अनुसार बझाङकै तालकोट गाउँपालिकाबाट जाँदा करिब ३० किलोमिटर ट्र्याक खोल्न बाँकी छ । दुई वर्षदेखि ट्र्याक खोल्न निरन्तर डोजर लागेको तर काम भने सुस्त मात्र भएको उहाँले गुनासो गर्नुभयो । मनाङको नार्पाभूमि गाउँपालिका अध्यक्ष कोन्ज्यो तेन्जिङ लामाले गाउँपालिकाको केन्द्रभन्दा करिब २७ किलोमिटरको दुरीमा रहेको चामेबाट स्थानीय दैनिकीका सामान खच्चड र भरियामार्फत ढुवानी गरिएको बताउनुभयो । “गाउँपालिकाको बजेटले सडकको ट्र्याक खोल्न सम्भव छैन । हिमाली क्षेत्र भएकाले काम गर्न पनि विभिन्न चुनौती छन् । कहिले सडकको ट्र्याक खुल्छ भन्न सक्ने अवस्था छैन ।” उहाँले दुःखेसो गर्नुभयो । सङ्घ र प्रदेश सरकारले नै कच्ची सडकको ट्र्याक खोल्नका लागि पहल गर्नुपर्ने लामाले बताउनुभयो । दार्चुलाको अपिहिमाल गाउँपालिका अध्यक्ष भक्तसिंह ठेकेरले यहाँको भूगोल चट्टानै चट्टान भएकाले सडकको ट्र्याक खोल्न समस्या भएको बताउनुभयो । उहाँका अनुसार यहाँका कतिपय भूगोल चट्टानबाट मात्र बनेका र चट्टानलाई बिस्फोट गर्नुपर्ने भएकाले ट्र्याक खोल्न सहज नभएको हो । अझै पनि गाउँपालिकाको केन्द्रसम्म कच्ची सडक पुग्नका लागि करिब दस किलोमिटर जति सडकको ट्र्याक खोल्न बाँकी छ । चालु आर्थिक वर्षमा एक करोड रुपियाँको ठेक्का लागेको थियो, त्यो पनि ठेकेदारले काम गरेको छैन । यहाँको कुल जनसङ्ख्या सात हजार भए पनि अहिले यहाँ स्थायी रूपमा बस्ने भनेको करिब तीन हजार पाँच सय जति छन् । ठेकेरले भन्नुभयो, “तिनको दैनिकी अत्यन्तै कष्टकर छ ।” कच्ची सडकको ट्र्याक नपुगेका स्थानीय तहमा अझै केन्द्रसम्म सडकको ट्र्याक खोल्न ४४७ किलोमिटर बाँकी रहेको स्थानीय पूर्वाधार विभागले जनाएको छ । केन्द्रसम्म सडक पुगेको तर पक्की सडक बन्न बाँकी भने अझै पनि दुई सय स्थानीय तह छन् । ती स्थानीय तहका गरी दुई हजार नौ सय किलोमिटर सडक पक्की बन्न बाँकी रहेको विभागले जनाएको छ ।  सवा अर्बको लागत   अठार वटा स्थानीय तहमा ट्र्याक मात्र खोल्नका लागि प्रतिस्थानीय तह दुई करोड रुपियाँ लाग्ने अनुमान स्थानीय पूर्वाधार विभागले गरेको छ । त्यस्तै पक्की सडक निर्माण गर्न थप पाँच करोड रुपियाँका दरले १८ वटा स्थानीय तहमा प्रतिस्थानीय तह सात करोडका दरले एक अर्ब २६ करोड रुपियाँ लाग्न सक्ने अनुमान विभागले गरेको छ । विभागका उपमहानिर्देशक तथा प्रवक्ता शम्भु कार्कीले भौगोलिक विकटताले गर्दा कच्ची सडकको ट्र्याक खोल्न आर्थिक लागत धेरै लाग्ने भएकाले सरकारले एकै पटक ट्र्याक खोल्न सम्भव नभएको बताउनुभयो । कार्कीले भन्नुभयो, “सरकारसँग पनि पर्याप्त बजेट छैन, दातृ राष्ट्रको सहयोगमा कच्ची ट्र्याक खोल्नु पर्छ ।”चार स्थानीय तहमा धमाधम काम अहिले स्थानीय पूर्वाधार विभागले प्रादेशिक तथा स्थानीय सडक सुधार कार्यक्रम (पिएलआरआइपी) कार्यक्रममार्फत डोल्पाको छार्का ताङसोङ गाउँपालिका, कालीकोटको महावै, बझाङको साइपाल र बैतडीको सिगास गाउँपालिकामा कच्ची ट्र्याक खोल्ने काम भइरहेको छ । ती स्थानीय तहमा करिब दुई वर्षभित्रमा सडकको ट्र्याक पुग्ने गरी काम भइरहेको उपमहानिर्देशक कार्कीले बताउनुभयो । सोही कार्यक्रम अन्तर्गत ती सडकलाई कालोपत्रे गर्ने योजना सरकारको छ । कच्ची सडकको पहुँच नपुगेका स्थानीय तहहरू सबै गाउँपालिका मात्र रहेका छन् ।",
      "link": "https://gorkhapatraonline.com/news/158894",
      "image": "https://gorkhapatraonline.com/storage/media/280013/conversions/20250612_0611_image-original-thumb.jpg"
    },
    {
      "slug": "158893",
      "title": "चुनौती बन्यो बालश्रम अन्त्य",
      "timestamp": 1749686400000,
      "source": "gp",
      "content": "साँघुरो कोठा, मधुरो बत्ती, ठुलादेखि साना जुठा भाँडाको डङ्गुर । काठमाडौँको कलङ्की सडकमा पर्ने खाना तथा खाजा होटलका यी भाँडा पटक पटक माझ्नु पर्छ कालेलाई । यी बालकलाई होटेल सञ्चालकले काले भनेर बोलाउँछन् । देख्दा ११/१२ वर्षको जस्तो देखिने कालेले उमेर सोध्नेलाई १६/१७ वर्ष भन्ने गर्नुभएको छ । खान र बस्न दिएर मासिक नौ हजार पारिश्रमिक पाउने कालेलाई यो क्षेत्रका काम गर्नु रहर नभएर बाध्यता हो ।",
      "longContent": "काठमाडौँ, जेठ २९ गते । साँघुरो कोठा, मधुरो बत्ती, ठुलादेखि साना जुठा भाँडाको डङ्गुर । काठमाडौँको कलङ्की सडकमा पर्ने खाना तथा खाजा होटलका यी भाँडा पटक पटक माझ्नु पर्छ कालेलाई । यी बालकलाई होटेल सञ्चालकले काले भनेर बोलाउँछन् । देख्दा ११/१२ वर्षको जस्तो देखिने कालेले उमेर सोध्नेलाई १६/१७ वर्ष भन्ने गर्नुभएको छ । खान र बस्न दिएर मासिक नौ हजार पारिश्रमिक पाउने कालेलाई यो क्षेत्रका काम गर्नु रहर नभएर बाध्यता हो । काले भन्नुभयो, “नाम र उमेर सही भनेर कसले के गर्छ र ! यही काम नपाए सडकमा भोकभोकै बस्नु पर्छ । गरिरहेको कामबाट निकाल्दिए भने कहाँ जाने, के खाने, कहाँ बस्ने कसैले व्यवस्था गर्न सक्छ ?” चितवन घर बताउने कालेले चिया खाजा होटेलमा भाँडा माझ्न थालेको दुई वर्ष भयो । जेठको टाउको फुट्ने घाममा नितेशलाई नयाँ बसपार्कबाट बस चढ्ने यात्रुलाई पानीको बोटल र फास्टफुड (पत्रु) खानेकुरा बिक्री गर्दैमा भ्याइनभ्याइ छ । साँझ (४:३० बजेदेखि ११:०० बजे) साहुको पसल बन्द नहुन्जेलसम्म साहुको पसलको (कुरकुरे, चिजबल, लेज, इमली, पुस्टकारी, पानीलगायत) सामान बसभित्रै गएर यात्रुलाई बिक्री गर्नु उहाँको दैनिक हो ।  एघार वर्षीय नितेशले साहुको पसलका सामान बस/बसमा लगेर बिक्री गरेबापत दैनिक दुई सयदेखि २५० रुपियाँ पाउनुहुन्छ । सामान बिक्री गर्ने होडबाजी गर्दा कहिलेकाहीँ साथीबाट कुटाइ खानु परेको बताउने नितेशलाई सर्लाहीबाट आएर यो काम गर्नु बाध्यता हो । कानुनतः इँटाभट्टा, खानी, कारखाना, यातायात, सडक व्यापार, जरी तथा बुट्टा भराई, घरेलु बालश्रम, बालभरिया जोखिमयुक्त बालश्रममा पर्छन् । सरकारले दिगो विकास लक्ष्य (एसडिजी) हासिल गर्न निर्माण गरेको बालश्रम निवारणसम्बन्धी राष्ट्रिय गुरुयोजना (२०७५–२०८५) मा २०७९ सालसम्म निकृष्ट तथा शोषणयुक्त बालश्रम निवारण गर्ने र २०८२ सालसम्म सबै प्रकारका बालश्रम अन्त्य गर्ने लक्ष्य राखेको छ तर काले र नितेश जस्ता बालक जोखिमपूर्ण श्रममा भइरहनुले सरकारको लक्ष्य चुनौतीपूर्ण भएको देखिन्छ  ।  उहाँहरू जस्ता अझै दुई लाख बालबालिका भएको सरकारी तथ्याङ्क छ । श्रम, रोजगार तथा सामाजिक सुरक्षा मन्त्रालयले यसअघि पनि नेपालमा बालश्रम निवारण गर्ने लक्ष्यका साथ बालश्रम राष्ट्रिय गुरुयोजना २०६१–२०७१ निर्माण गरेको थियो तर सो गुरुयोजना सफल नभएपछि मन्त्रालयले फेरि बालश्रम राष्ट्रिय गुरुयोजना (२०७५–२०८५) निर्माण गरेको हो । बालश्रमको स्थिति हेर्दा दोस्रो पटक निर्माण गरिएको गुरुयोजना पनि सफल नभएको प्रस्ट हुन्छ । बाल अधिकारकर्मी तारक धितालले गुरुयोजनाको लक्ष्य अनुसार सरकारले २०७९ सालमा नै निकृष्ट तथा शोषणयुक्त बालश्रम निवारण गर्ने भने पनि २०८२ सालमा पनि सम्भव नदेखिएको बताउनुभयो । पछिल्लो पटक बालश्रममा केही कमी आए पनि गुरुयोजनाले लिएको लक्ष्य अनुसार अन्त्य गर्न अझै धेरै काम गर्नुपर्ने उहाँको भनाइ छ । बालश्रम सम्बन्धमा केन्द्रीय तथ्याङ्क विभाग र अन्तर्राष्ट्रिय श्रम सङ्गठन (आइएलओ) ले संयुक्त रूपमा गरेको श्रम सर्वेक्षण प्रतिवेदन २०२१ का अनुसार नेपालमा करिब ११ लाख बालबालिका बालश्रममा रहेका छन् । विभाग र आइएलओले सन् २०१८ मा सङ्कलन गरेको तथ्याङ्क अनुसार सो प्रतिवेदन तयार पारेका हुन् । त्यसो त सन् २००८ मा बालश्रमिकको सङ्ख्या १६ लाख थियो । यो हेर्दा पछिल्लो १० वर्षमा बालश्रमको सङ्ख्या घटेको देखिन्छ । सर्वेक्षण अनुसार विगत एक दशकमा करिब पाँच लाख बालश्रम घटेको पाइन्छ । त्यसो त नेपालको जनगणना २०७८ अनुसार १८ वर्षमुनिका बालबालिकाको सङ्ख्या ९८ लाख ६९ हजार ५८३ रहेको छ । प्रतिवेदन अनुसार दुई लाख २२ हजार ४९३ (३.२ प्रतिशत)  बालबालिका जोखिमपूर्ण काममा प्रयोग भएका छन् । बालबालिका पसलमा सहयोग गर्ने काममा २४ प्रतिशत, खेतीपातीमा १० प्रतिशत, भवन निर्माण र पसलमा समान ओसारपसारमा आठ/आठ प्रतिशत, सिलाइ पसलमा छ प्रतिशत, पशुपालन फार्ममा चार प्रतिशत, सरसफाइ र ट्रकमा सामान लोड–अनलोडमा तीन प्रतिशत र अन्य जोखिमयुक्त श्रममा ३४ प्रतिशत रहेको प्रतिवेदनमा उल्लेख छ ।  टे«ड युनियन र श्रमका जानकारले औपचारिक क्षेत्रमा बालश्रम घटे पनि अनौपचारिक क्षेत्रमा बढेको तर्क गर्छन् । नेपाल टे«ड युनियन महासङ्घ (जिफन्ट) अध्यक्ष विनोद श्रेष्ठले सरकारका प्रतिवेदनले बालश्रम सङ्ख्यामा घटेको देखिए पनि अनौपचारिक क्षेत्रमा जोखिमपूर्ण अवस्थामा श्रम गर्ने बालश्रमिकको सङ्ख्या नघटेको बताउनुभयो । देशमा तीन तहका सरकार भएको र एउटाले अर्कोलाई देखाउने, काम नगर्ने प्रवृत्तिले गर्दा बालबालिका बालश्रमको जोखिममा रहेका छन् । नेपालको संविधानले कुनै पनि बालबालिकालाई कलकारखाना, खानी वा यस्तै अन्य जोखिमपूर्ण काममा लगाउन बन्देज गरेको छ । साथै प्रत्येक बालबालिकालाई विशेष संरक्षण प्रदान गर्दै बालश्रमलगायत श्रमशोषणका सबै रूपको अन्त्य गर्नुपर्ने भन्ने पनि संविधानमा उल्लेख छ । श्रम ऐन, २०७४ ले पनि श्रमशोषणका सबै अवस्थाको अन्त्य गर्ने उद्देश्यका साथ कसैले पनि बालबालिकालाई कानुनविपरीत हुने गरी काममा लगाउन नपाइने व्यवस्था गरेको छ । बालश्रम (निषेध र नियमन गर्ने) ऐन, २०५६ ले पनि उमेर नपुगेका बालबालिकालाई काममा लगाउन निषेध गरेको छ । निकृष्ट प्रकारको बालश्रमसम्बन्धी अन्तर्राष्ट्रिय श्रम सङ्गठनको महासन्धि (१८२) नेपालले अनुमोदन गरिसकेको छ । त्यस्तै संयुक्त राष्ट्रसङ्घले आगामी सन् २०३० सम्ममा पूरा हुने गरी दिगो विकास लक्ष्यहरू निर्धारण गरेको छ । २०२५ सम्ममा सबै प्रकारका बालश्रम अन्त्य गर्न तत्काल प्रभावकारी उपाय अपनाउने लक्ष्य निर्धारण गरेको छ । संयुक्त राष्ट्रसङ्घको सदस्य राष्ट्रका रूपमा नेपालले यो लक्ष्य पूरा गर्न सबै प्रकारको प्रयत्न गर्नुपर्ने छ । सोही लक्ष्य प्राप्तिका लागि सरकारले राष्ट्रिय गुरुयोजना लागु गरेको हो । नौ पालिका बालश्रममुक्त घोषणा श्रम मन्त्रालयले बालश्रममुक्त स्थानीय तह कार्यविधि २०७७ बमोजिम देशभरका ७५३ पालिकामध्ये हालसम्म नौ वटा बालश्रममुक्त पालिका घोषणा भएको जनाएको छ । मन्त्रालयका उपसचिव जितेन्द्रप्रसाद शर्माले आर्थिक वर्ष २०८०/८१ सम्म २०४ वटा पालिकालाई कार्यविधिबमोजिम ससर्त अनुदान प्रदान गरिएको र चालु आव २०८१/८२ का लागि पनि ७० पालिकालाई अनुदान दिने गरी दुई करोड १० लाख रुपियाँ विनियोजन गरेकोमा ५५ वटालाई मात्रै त्यो अनुदान उपलब्ध गराइएको जानकारी दिनुभयो । सङ्घीयताको मर्म र भावना अनुकूल हुने गरी विद्यमान बालश्रम (निषेध तथा नियमित गर्ने) ऐन २०५६ लाई विस्थापित गर्न नयाँ ऐनको मस्यौदा तर्जुमाको कार्य भइरहेको पनि उहाँले जानकारी दिनुभयो ।",
      "link": "https://gorkhapatraonline.com/news/158893",
      "image": "https://gorkhapatraonline.com/storage/media/280012/conversions/445-original-thumb.jpg"
    },
    {
      "slug": "158892",
      "title": "अब सुन्नुपर्ने छैन थोपरिएका सिआरबिटी",
      "timestamp": 1749686400000,
      "source": "gp",
      "content": "पछिल्लो समय मोबाइलमा दिनहुँ जसो निःशुल्क कलर रिङ ब्याक टोन (सिआरबिटी) बजिरहेका हुन्छन् । यसरी बज्ने सन्देश कतिपय जनचेतनामूलक र सन्देशमूलक हुने भए पनि धेरै जसो दिक्क बनाउने खालका हुने आमउपभोक्ताको गुनासो छ ।",
      "longContent": "काठमाडौँ, जेठ २९ गते । पछिल्लो समय मोबाइलमा दिनहुँ जसो निःशुल्क कलर रिङ ब्याक टोन (सिआरबिटी) बजिरहेका हुन्छन् । यसरी बज्ने सन्देश कतिपय जनचेतनामूलक र सन्देशमूलक हुने भए पनि धेरै जसो दिक्क बनाउने खालका हुने आमउपभोक्ताको गुनासो छ । सञ्चार तथा सूचना प्रविधि मन्त्रालय, नेपाल दूरसञ्चार प्राधिकरण, टेलिकम सेवाप्रदायक र विज्ञापन बोर्डमा यस विषयमा दैनिक जसो जनगुनासो आउने गरेको र यस विषयलाई सम्बोधन गर्न छुट्टै नीति र कानुन आवश्यक रहेको अधिकारीहरू स्वीकार गर्छन् । यही विषयलाई सम्बोधन गर्न सञ्चार तथा सूचना प्रविधि मन्त्रालयले अग्रसरता लिएको मन्त्रालयको प्रशासन तथा योजना महाशाखाका सहसचिव कोशहरि निरौला बताउनुहुन्छ । यस विषयमा हालै मन्त्रालयले सार्वजनिक सूचना जारी गरेको छ । विज्ञापन (नियमन गर्ने) ऐन, २०७६ को दफा १० को उपदफा (१) मा सम्बन्धित व्यक्तिको मञ्जुरीबिना कसैको इमेल वा मोबाइलमा इमेल वा एसएमएसबाट विज्ञापनमूलक सन्देश वा इमेल पठाउन नपाइने प्रावधान स्पष्ट रूपमा उल्लेख छ तर सोही ऐनको दफा १० को उपदफा २ (१) मा ऐनमा जुनसुकै कुरा लेखिएको भए पनि नेपाल सरकार, प्रदेश सरकार वा स्थानीय तहले सार्वजनिक हितका लागि जानकारीमूलक सूचना प्रवाह गर्न वा विपत्को अवस्थामा पूर्वसूचना वा जानकारी पठाउन सम्बन्धित व्यक्तिको मञ्जुरी नभए पनि बाधा पर्ने छैन भनी उल्लेख छ । मन्त्रालयले २०८१ चैत २८ गते जारी गरेको सूचनामा भनिएको छ, “राष्ट्रिय दिवस (संविधान दिवस, प्रजातन्त्र दिवस, गणतन्त्र दिवस) लगायत वा नेपाल सरकार, मन्त्रीपरिष‌द्बाट राष्ट्रिय दिवस वा राष्ट्रियस्तरमा मनाउने भनी निर्णय भएका विषयसम्बन्धी सामग्री वा विपत्, महामारी वा राष्ट्रिय सुरक्षासँग सम्बन्धित पूर्वसूचना वा जानकारीमूलक सामग्रीसहितका सन्देश सम्बन्धित निकायबाट सञ्चार तथा सूचना प्रविधि मन्त्रालयमा अनुरोध भई आएमा नेपाल दूरसञ्चार प्राधिकरणले टेलिकम सेवाप्रदायक कम्पनीलाई निःशुल्क मोबाइल रिङब्याकटोन (सिआरबिटी) बजाउन अनुमति दिन सक्ने छ । साथै कुनै सरकारी निकाय, सार्वजनिक संस्था वा सामाजिक संस्थाको स्थापना दिवस, विशेष दिवस वा ती निकायसँग सम्बन्धित जानकारीमूलक सूचना, सन्देश वा धुन वा कुनै धर्म, जातजाति, भौगोलिक क्षेत्र वा समुदायको चाडपर्व, मेला वा विशेष अवसरसँग सम्बन्धित सन्देश वा शुभकामना वा सोसम्बन्धी धुन नेपाल दूरसञ्चार प्राधिकरणले टेलिकम सेवाप्रदायक कम्पनीलाई सःशुल्क (सिआरबिटी) बजाउन अनुमति दिन सक्ने र सिआरबिटीको शुल्क निर्धारण नेपाल दूरसञ्चार प्राधिकरणबाट हुने बेहोरा सम्बन्धित सबै सरोकारवालाको जानकारीका लागि सूचना प्रकाशन गरिएको छ ।मन्त्रालयका सहसचिव निरौला विभिन्न सङ्घसंस्थाबाट दैनिक जसो निःशुल्क सिआरबिटी सन्देश बजाउन सिफारिस आउने, सेवाप्रदायकले सिआरबिटी निःशुल्क गर्नु परेको, उपभोक्ताबाट समेत सिआरबिटीको सन्देश सुन्नै पर्ने बाध्यात्मक अवस्थालगायतका समस्या र गुनासालाई सम्बोधन गर्न मन्त्रालयले यस्तो कदम चाल्नु परेको निरौला बताउनुहुन्छ । विज्ञापन बोर्डका अध्यक्ष लक्ष्मण हुमागाईंले विज्ञापन (नियमन गर्ने) ऐन, २०७६ मा स्पष्ट रूपमा सम्बन्धित व्यक्तिको मञ्जुरीबिना सार्वजनिक हितबाहेकका अन्य जानकारी कसैको इमेल वा मोबाइलमा इमेल वा एसएमएसबाट विज्ञापनमूलक सन्देश वा इमेलका रूपमा पठाउन नपाइने प्रावधान स्पष्ट रूपमा भएकाले यस्ता कार्य हुनु कानुनको बर्खिलाप भएको बताउनुभयो । उहाँले पछिल्लो समय विभिन्न जातजाति, धर्म, सम्प्रदायले मेरो चाडपर्व, दिवसलगायतमा पनि निःशुल्क रूपमा सन्देश बजाउन पाऊँ भनेका आधारमा यस्ता सन्देश बजाउने गतिविधि बढेकामा ढिलै भए पनि मन्त्रालयले यस्तो प्रयास गरेकोमा प्रशंसा गर्नुभयो । उहाँले भन्नुभयो, “यो कुनै पनि हिसाबले कानुनी रूपमा ठिक थिएन र होइन पनि । यो काम गलत नै हो, पहिले नै रोकिनु पर्ने हो । हामीले लामो समयदेखि कानुनी रूपमा यसलाई गलत हो भन्दै आएका थियौँ । यस विषयमा बोर्डबाट मन्त्रालयलाई दुई/तीन वटा पत्रसमेत पठाइसकेका छौँ । मन्त्रालयमा निःशुल्क सिआरबिटी विषयमा नीतिगत दबाब परेपछि मन्त्रालयले यो सूचना निकालेको हो ।”नेपाल दूरसञ्चार प्राधिकरणका प्रवक्ता मीनप्रसाद अर्यालले मन्त्रालयबाट निःशुल्क रूपमा सम्बन्धित विषयमा सिआरबिटी बजाउन निर्देशन दिए अनुसार प्राधिकरणले सम्बन्धित सेवाप्रदायक (नेपाल टेलिकम र एनसेल) लाई पत्राचार गर्ने गरेको जानकारी दिनुभयो । उहाँले आफूहरूलाई पनि निःशुल्क रूपमा आमउपभोक्तामाझ बज्ने सन्देशका विषयमा विभिन्न गुनासा र प्रतिक्रिया आउने गरेको बताउनुभयो । नेपाल टेलिकमका कम्पनी सचिव द्वारिकाप्रसाद पौडेलले निश्चित दिवस र सन्दर्भमा मात्रै निःशुल्क सिआरबिटी सन्देश बजाउने सञ्चार मन्त्रालयको निर्णय सराहनीय रहेको भन्दै यसबाट टेलिकमको आम्दानी बढ्ने विश्वास व्यक्त गर्नुभयो । उहाँले भन्नुभयो, “यो नयाँ व्यवस्थाबाट सम्बन्धित सङ्घसंस्था र निकायले आफ्नो सुविधा अनुसार प्रयोगकर्ता छनोट गरेर बजाउन सक्ने छन् । साथै व्यक्तिगत रूपमा यस्ता सन्देश मोबाइलको सिआरबिटी बनाउने छन् । यसबाट लक्षित समूहलाई मात्र यस्तो सन्देश जाने छ ।” उपभोक्ता अधिकार अनुसन्धान मञ्चका अध्यक्ष माधव तिमल्सिनाले राष्ट्रिय हित र प्राकृतिक विपत् (बाढी, पहिरो, भूकम्पलगायत) मा सन्देशमूलक सूचनाबाहेक कुनै पनि व्यक्तिको मोबाइलमा एसएमएस, सिआरबिटी वा कुनै पनि सन्देश उसको पूर्वस्वीकृतिबिना पठाउनु उपभोक्ता संरक्षण ऐनविपरीत हुने बताउनुभयो । उहाँले भन्नुभयो, “व्यक्तिलाई बाधा पर्ने गरी कुनै पनि जानकारी वा सन्देश मोबाइलमा पठाउन पाइँदैन । जुनसुकै जाति, सम्प्रदाय, धर्म, चाडपर्वलगायतमा निःशुल्क रूपमा सिआरबिटी सन्देश सबै उपभोक्तालाई थोपर्ने प्रयास गरिएको थियो । यो कुनै पनि हिसाबले कानुनसम्मत थिएन ।”",
      "link": "https://gorkhapatraonline.com/news/158892",
      "image": "https://gorkhapatraonline.com/storage/media/280010/conversions/ring-original-thumb.jpg"
    },
    {
      "slug": "158876",
      "title": "कञ्चनपुर–कमला पश्चिम खण्डमा ६३ प्रतिशत काम सम्पन्न",
      "timestamp": 1749600000000,
      "source": "gp",
      "content": "कञ्चनपुर–कमला सडक योजना पश्चिम खण्डको प्रगति अहिलेसम्म ६३ प्रतिशत काम सम्पन्न भएको छ । सडक विकास कार्यालय मिर्चैंयाका अनुसार शतप्रतिशत काम सम्पन्न गर्न दोस्रो पटक २०८२ पुस १६ गतेसम्म म्याद थपिएको छ ।",
      "longContent": "जीवछ यादवलहान, जेठ २८ गते । कञ्चनपुर–कमला सडक योजना पश्चिम खण्डको प्रगति अहिलेसम्म ६३ प्रतिशत काम सम्पन्न भएको छ । सडक विकास कार्यालय मिर्चैंयाका अनुसार शतप्रतिशत काम सम्पन्न गर्न दोस्रो पटक २०८२ पुस १६ गतेसम्म म्याद थपिएको छ । पूर्व–पश्चिम राजमार्गको कञ्चनपुर–कमला सडक खण्डअन्तर्गत सप्तरीको कुशहादेखि सिरहाको कमलासम्मको ४७.४१ किलोमिटर सडकलाई चार लेन र बजार क्षेत्रमा छ लेनमा कालोपत्रे विस्तार गर्ने काम भइरहेको पश्चिमी खण्डका इन्जिनियर तथा सूचना अधिकारी सरोजकुमार कोइरालाले जानकारी दिनुभयो ।उहाँको अनुसार यस खण्डमा २५ वटा पुल निर्माण कार्य सम्पन्न भइ ३४.०४ किलोमिटर दायाँ र २५.९७ किलोमिटर दायाँ कालोपत्र सम्पन्न भइसकेको छ । मिर्चैंयाको ओभरपासको फाउन्डेशन पूरा भइसकेको लहानको तीनवटा अन्डरपास एब्युटमेन्ट निर्माण सम्पन्न भइ लहानको २६ वटा पाइल फाउन्डेशनमध्ये १६ वटा सम्पन्न भएको छ । वर्षाअघि चोहर्वा खण्डको बाँया लेन कालोपत्र सम्पन्न गर्नेगरी काम भइरहेको, बन्दीपुर बजारको दायाँ लेन कालोपत्रे सम्पन्न गर्ने लक्ष्यअनुसार नौसय मिटरमा बेस बिछाउने काम सम्पन्न भएको छ । पाँचसय मिटरमा पर्खाल लगाउने कार्य भइरहेको लहान बजारको बायाँतर्फको नाली जोडने काम सम्पन्न भएको बताइएको छ ।दायाँतर्फको नाली वर्षाअघि जडान गर्ने योजनाअनुसार काम भइरहेको सूचना अधिकारी कोइरालले बताउनुभयो । खानेपानीको पाइप व्यवस्थापन र विजुलीको खम्वा हटाउने कार्यमा समयमा हुन नसक्दा कार्य सोचेअनुसार गति लिन नसकेको सूचना अधिकारी कोइरालाले बताउनुभयो । लहानको सहिद पार्कको व्यवस्थापन र नदीजन्य पदार्थको अभावले पनि समस्या भएको जानकारी दिनुभयो । कञ्चनपुर कमला चार लेन सडक योजना पूर्व र पश्चिमी खण्ड गरी ८६.८३ किलोमिटर रहेको छ । पन्ध्र अर्ब ६६ करोडमा टेण्डर गरेर  २०७७ कात्तिक १३ गते सुरु भएर दुई पटक म्याद थपेर २०८२ पुस १६ गतेमा सम्पन्न गर्नेगरी काम भइरहेको बताइएको छ । सिरहा सप्तरी दुबै खण्डको प्रगति विवरण समग्रमा ६२ प्रतिशत पुगेको निर्माणकर्ताहरुको भनाइ छ । त्यसैगरी पश्चिमी खण्डको प्रगति ६३ प्रतिशत छ ।",
      "link": "https://gorkhapatraonline.com/news/158876",
      "image": "https://gorkhapatraonline.com/storage/media/279990/conversions/sadak2-original-thumb.jpg"
    },
    {
      "slug": "158872",
      "title": "राजविराज नगरपालिकाको प्रमुख प्रशासकीय अधिकृतमा चन्द्रवंशी",
      "timestamp": 1749600000000,
      "source": "gp",
      "content": "संघीय मामिला तथा सामान्य प्रशासन मन्त्रालयले राजविराज नगरपालिकाको नयाँ प्रमुख प्रशासकीय अधिकृतमा हरिकिशोरप्रसाद चन्द्रवंशी जिम्मेवारीमा आउनुभएको छ ।",
      "longContent": "विनय कर्णकल्याणपुर (सप्तरी), जेठ २८ गते । संघीय मामिला तथा सामान्य प्रशासन मन्त्रालयले राजविराज नगरपालिकाको नयाँ प्रमुख प्रशासकीय अधिकृतमा हरिकिशोरप्रसाद चन्द्रवंशी जिम्मेवारीमा आउनुभएको छ । मन्त्रालयले सर्लाहीको हरिपुर्वा नगरपालिकामा कार्यरत चन्द्रवंशीलाई मंगलबार सरुवा गरी नगरपालिकाको जिम्मेवारीमा पठाएको हो । प्रमुख प्रशासकीय अधिकृतको विषयलाई लिएर मंगलबार राजविराज नगरपालिका कार्यालयमा तनाव पनि भएको थियो । मन्त्रालयले नगरपालिकालाई पत्र पठाउँदै चन्द्रवंशीलाई प्रमुख प्रशासकीय अधिकृतको जिम्मेवारी दिएको जानकारी गराएको छ।स्थानीय सरकार सञ्चालन ऐन २०७४ को दफा ८४ को उपदफा (४) बमोजिम मन्त्रालयको अतिरिक्त समूहमा दरवन्दी कायम रहने गरी चन्द्रवंशीलाई कामकाज गर्न खटाइएको छ, मन्त्रालयले पठाएको पत्रमा उल्लेख छ। यसअघि मन्त्रालयले राजविराज नगरपालिकाका शिक्षा अधिकृत भोगेन्द्रप्रसाद यादवलाई निमित्त प्रमुख प्रशासकीय अधिकृत तोकेर दिएको आर्थिक तथा प्रशासनिक जिम्मेवारी पनि रद्द गरेको छ ।राजविराज नगरपालिकामा लागेको ताला फुटाएर निमित्त प्रमुख प्रसाकीय अधिकृत भोगेन्द्रप्रसाद यादवले पदभार ग्रहण गरेकै दिन अर्को व्यक्तिलाई मन्त्रालयले सो जिम्मेवारीमा पठाएको छ । निलम्बित नगरप्रमुख भीमराज यादवसहित उहाँका समर्थकहरुले यसअघिका प्रमुख प्रशासकीय अधिकृत डा. श्रवण साहको सरुवाको विषयलाई लिएर आइतबार ९ बुँदे माग अघि सार्दै लगाइएको ताला फुटाएर कार्यवाहक नगरप्रमुख इसरत परवीनसहितका जनप्रतिनिधिहरुले कार्यालय प्रवेश गरेपछि स्थिति तनावपूर्ण बनेको थियो ।यसैबिच मंगलवार राति अवेरसम्म जिल्ला प्रशासन कार्यालय सप्तरीमा चलेको सर्वदलीय बैठकले ४ बुँदे निर्णय गर्दै निलम्बित नगरप्रमुख यादव र कार्यवाहक नगरप्रमुख इसरत परवीनबिच उत्पन्न विवाद टुङ्गिएको छ ।नगरपालिकामा भए गरेका काम कारवाहीको सन्दर्भमा उठेका अनियमित्ता, उजुरी र रकम हिनामिनाको सम्बन्धमा विज्ञसहितको छानविन समिति गठन गर्ने, राजबिराज नगरपालिकामा स्थायी दरबन्दीमा नियुक्ती भएका इन्जिनियरलाई नियुक्ति भएको दिनदेखि तलब उपलब्ध गराउने उल्लेख छ । त्यस्तै, संघीय मामिला तथा सामान्य प्रशासन मन्त्रालयले पठाएको प्रमुख प्रशासकीय अधिकृत चन्द्रवंशीलाई हाजिर गराउने र नगरपालिकामा लगाएको ताला खोल्ने निर्णय भएपछि विवाद अन्त्य भएको छ।",
      "link": "https://gorkhapatraonline.com/news/158872",
      "image": "https://gorkhapatraonline.com/storage/media/279986/conversions/rajbiraj-muncipilituy-original-thumb.jpg"
    },
    {
      "slug": "158846",
      "title": "फरार पन्ध्र अभियुक्त पक्राउ",
      "timestamp": 1749600000000,
      "source": "gp",
      "content": "अदालतको फैसला कार्यान्वयन गर्ने सिलसिलामा दण्ड सजाय पाएका १५ जना फरार प्रतिवादीलाई प्रहरीले पक्राउ गरेको छ ।",
      "longContent": "सञ्जयकुमार मिश्र गौर, जेठ २८ गते । अदालतको फैसला कार्यान्वयन गर्ने सिलसिलामा दण्ड सजाय पाएका १५ जना फरार प्रतिवादीलाई प्रहरीले पक्राउ गरेको छ ।अदालतबाट दण्ड सजाय पाएका फैसला कार्यान्वयन गर्ने अभियान सञ्चालन गरी ती फरार अभियुक्तहरूलाई खोजतलाश गरी पक्राउ गरेको हो । जिल्ला प्रहरी कार्यालय तथा मातहतका प्रहरी कार्यालयहरूले विभिन्न मुद्दामा अदालतबाट दण्ड जरिवाना तथा कैद सजाय भइ फरार रहँदै आएका फरार भियुक्त पक्राउ गरेको जिल्ला प्रहरी कार्यालयका डिएसपी दीपककुमार रायले बताउनुभयो । प्रहरीले कुटपिट, ज्यान मार्ने उद्योग, चेक अनादर, बैकिङ कसुरलगायत विभिन्न मुद्दाका १५ जना दण्ड सजाय पाएका फरार प्रतिवादीलाई पक्राउ गरिएको जिल्ला प्रहरी कार्यालय  रौतहटका प्रहरी नायब उपरीक्षक रायले बताउनुभयो ।अदालतबाट दण्ड सजाय पाएका विभिन्न मुद्दामा सजाय पाएका अभियुक्तहरू लुकीछिपी अवस्थामा कतिपय घरमा बस्दै आइरहेका तथा अन्यलाई विभिन्न ठाउँबाट खोजतलाश गरी फरार अभियुक्तलाई प्रहरीले पक्राउ गरेको प्रहरी नायब उपरीक्षक रायले जानकारी दिनुभयो ।फरार अभियुक्त पक्राउ गरी अदालतबाट जरिवाना भई फरार रहँदै आएका अभियुक्तलाई खोजतलाश पछि पक्राउ गरी जिल्ला अदालत रौतहटमा पेस गरिएको उहाँले जानकारी दिनुभयो ।",
      "link": "https://gorkhapatraonline.com/news/158846",
      "image": "https://gorkhapatraonline.com/storage/media/279922/conversions/Pakrau-original-thumb.jpg"
    },
    {
      "slug": "158799",
      "title": "आत्मनिर्भर बन्दै कञ्चनपुरका कृषक",
      "timestamp": 1749600000000,
      "source": "gp",
      "content": "कञ्चनपुरका कृषक कृषि पेसाबाटै आत्मनिर्भर बन्न थालेका छन् ।  सुदूरपश्चिम प्रदेश सरकारको भूमि व्यवस्था, कृषि तथा सहकारी मन्त्रालयले कृषकलक्षित विभिन्न अनुदानलगायतका कार्यक्रम सञ्चालन गर्दा कृषक आत्मनिर्भर बन्दै गएका हुन् ।",
      "longContent": "भवादीदत्त भट्टकञ्चनपुरका कृषक कृषि पेसाबाटै आत्मनिर्भर बन्न थालेका छन् ।  सुदूरपश्चिम प्रदेश सरकारको भूमि व्यवस्था, कृषि तथा सहकारी मन्त्रालयले कृषकलक्षित विभिन्न अनुदानलगायतका कार्यक्रम सञ्चालन गर्दा कृषक आत्मनिर्भर बन्दै गएका हुन् । कञ्चनपुरका कृषकले प्रदेश सरकार बनेदेखि अनुदानका कार्यक्रम पाउँदै आएका छन् । जसले गर्दा कृषकलाई थप कृषि क्षेत्र विस्तार गर्न सहजता भएको छ । यहाँका कृषकले च्याउ खेती विस्तार, बगर खेती, ड्र्यागन फ्रुटलगायत खेती गर्दै आएका छन् । कृषि पेसामा लागेपछि ती कृषकले अहिले मनग्गे आम्दानी गर्न थालेका छन् ।च्याउ खेतीबाट मनग्गे आम्दानी कृषि ज्ञान केन्द्रले चालु आर्थिक वर्षमा ५१ वटा कृषि सहकारीलाई नौ लाख १० हजारको च्याउ खेतीमा अनुदान उपलब्ध गराएको छ । जसमा झन्डै १५० भन्दा बढी कृषकले प्रत्यक्ष लाभ लिएको ज्ञान केन्द्र कञ्चनपुरका सूचना अधिकारी धर्मबहादुर साउदले बताउनुभयो । लालझाँडी गाउँपालिका–१, नौरगाङ्काका कृषक देवकुमारी रानाले चालु आवमा ३५ हजार बराबरको च्याउ खेतीका लागि अनुदान पाउनुभयो । च्याउ खेतीबाट उहाँले एक लाखको कारोबार गरेको बताउनुभयो । रानाले अहिले डेढ बिघा जमिन भाडामा लिएर अन्य तरकारी खेती पनि गर्दै आउनुभएको छ । उहाँले वार्षिक ६० हजार रुपियाँमा जमिन भाडामा लिनुभएको छ । रानाले डेढ बिघा जमिनमा हल्दी, अदुवालगायत तरकारी खेती गर्दै आउनुभएको छ । कृषि कार्यबाट घरखर्च, बालबच्चाको पढाइ खर्च धान्दै आएको उहाँले बताउनुभयो । कृषक पार्वती थापायस्तै भीमदत्त नगरपालिका–६ का एकल महिला पार्वती थापा विगत १० वर्षदेखि कृषि क्षेत्रमा सक्रिय हुनुहुन्छ । व्यावसायिक च्याउ खेतीबाट उहाँले मनग्गे आम्दानी गर्दै आउनुभएको छ । थापाले गत वर्ष एक हजार पोका कन्ये जातको च्याउ उत्पादन गर्नुभएको थियो । कन्ये च्याउ सिजनमा हुने भएकोले बिक्री गर्न भने केही कठिनाइ हुने गरेको उहाँ सुनाउनुहुन्छ । बजारको समस्याले उत्पादन गरेको च्याउ कहिलेकाहीँ बिक्री नहुने पीडासमेत उहाँले भोग्दै आउनुभएको छ । थापाले यस वर्ष गर्मी सिजनमा मिर्ची जातको च्याउ उत्पादन गरिराख्नुभएको छ । हाल झन्डै ५० हजारको लगानीमा च्याउ खेती गरेको उहाँले बताउनुभयो । उहाँले कृषि ज्ञान केन्द्रको १५ हजार अनुदान र आफ्नै लगानीमा उहाँले च्याउ खेती गरिरहनुभएको छ । थापाले च्याउ खेतीसँगै बेमौसमी तरकारी खेती पनि गर्दै आउनुभएको छ । दुई छोराको पढाइ खर्च र पारिवारिक खर्च  तरकारी खेतीबाट नै धान्दै आएको उहाँले बताउनुभयो । पहिलेदेखि नै कृषि व्यवसाय गर्ने सोच रहेको बताउनु हुँदै थापाले च्याउ खेतीमा लागेर सफल भएको अनुभव सुनाउनुभयो । यो व्यवसाय घरमा बसेर पनि गरिने भएकाले अरूलाई पनि यो व्यवसाय गर्न उहाँले अनुरोध गर्नुभएको छ । बगर खेतीबाट मनग्गे आम्दानीअधिकांश कृषक बगर खेती गरेर मनग्गे आम्दानी गर्दै आएका छन् । ज्ञान केन्द्रले बगर खेतीका लागि कृषकलाई अनुदानमा बिउबिजन, विषादी, उत्पादनका सामग्री उपलब्ध गराएपछि कृषक त्यसबाट आम्दानी गर्न थालेका हुन् । प्रदेश सरकारले कृषि ज्ञान केन्द्रबाट चालु आर्थिक वर्षमा कञ्चनपुरका २४६ कृषकलाई अनुदान दिएको थियो । ४८ कृषक समूह, सहकारीलाई झन्डै २८ लाख अनुदान उपलब्ध गराएको ज्ञान केन्द्रले जनाएको छ । जसमा मन्त्रालयले लालझाँडी गाउँपालिकामा छुट्टै आठ लाख र पुनर्वास नगरपालिकामा पाँच लाख अनुदान दिएको थियो । बगर खेतीबाट कृषकले सिजनमा चार लाखसम्म आम्दानी भएको बताउँछन् । कृष्णपुर नगरपालिकाको बनहरा नदीको बगरमा गत वर्ष ९० परिवारले तरकारी खेती गर्ने गरेका छन् । बगर खेती गरेरै घरखर्च धानिरहेका कृष्णपुर–२ का मञ्जु चौधरीले छ समूह बनाएर बगर खेती गरेको बताउनुभयो । उहाँले ज्ञान केन्द्रबाट ५० प्रतिशत अनुदान पाउनुभएको छ ।बगरमा खेती गर्नका लागि बिउबिजन उपलब्ध भए पनि सिँचाइका लागि बोरिङ र बजार व्यवस्थापनको आवश्यकता रहेको उहाँले बताउनुभयो । रातदिन नभनी मेहनत गरेर खेती गर्छौं, बजार व्यवस्थापन र भण्डारणको समस्याले लाखौँको उत्पादन खेर गएर दुःख भोग्नु परिरहेको उहाँले गुनासो गर्नुभयो ।  बगर खेती गरिरहनुभएका कल्पना चौधरीले भन्नुभयो, “बगर खेतीले निकै राहत पु¥याएको छ, आफूले सिजनमा दुई/तीन लाखसम्म आम्दानी गर्ने गरेको र आर्थिक अवस्था केही हदसम्म भए पनि सुधार भएको छ ।”यस्तै लालझाडी गाउँपालिका–४, डाँगाजाइकी मन्तोरा राना बगर खेतीबाट राम्रै आम्दानी गर्दै आउनुभएको छ । उहाँको एक बिघा १० कट्ठा जमिन दोदा नदीले कटान गरेर बगरमा परिणत गरेको थियो । प्रदेशले अनुदान उपलब्ध गराएपछि उहाँले बगरमै तरकारी खेती गरेर जीविकोपार्जन गर्दै आउनुभएको छ । बगर खेती गरिरहेकी कृषक मन्तोरा राना ।बगरमा उत्पादित तरकारी बिक्री गरेर आउने पैसाले उहाँको घरखर्च चल्छ । ५० प्रतिशत अनुदानले तरकारी खेतीबाट आम्दानी हुन थालेपछि यसलाई व्यवसायीकरण गरेको उहाँ बताउनुहुन्छ । उत्पादित तरकारी उहाँका श्रीमान्ले गाउँ गाउँ लगेर बेच्ने गर्नुभएको छ । तरकारी खेतीबाट उहाँले सिजनमा दुई लाखसम्म आम्दानी हुने गरेको बताउनुभयो । डाँगाजाइँका मोलसिंह रानाले पनि बगर खेती गरिरहनुभएको छ । डाँगाजाइँकै नन्दराम राना पनि एक दशकयता दोदाको बगरमा तरकारी खेती गरिरहनुभएको छ । २०६४ मा आएको बाढीले खेतीयोग्य जमिन बगर बनाएपछि त्यहीँ बगरमा तरकारी खेती गर्दै आएको उहाँले बताउनुभयो । बगरमा तरबुजा, काँक्रा, लौका, फर्सीलगायत खेती गर्दै आउनुभएको छ । बगरमा खेती गरेर झन्डै पाँच सय बढी परिवारको गुजारा धानिएको छ । ड्र्यागन फ्रुट खेतीतर्फ आकर्षणकञ्चनपुरमा साना तथा ठुला गरेर धेरै कृषक ड्र्यागन फ्रुट खेतीतर्फ आकर्षित हुन थालेका छन् । शुक्लाफाँटा नगरपालिकाका तीर्थबहादुर सिंहले झन्डै डेढ बिघा जमिनमा ड्र्यागन फ्रुट खेती गर्नुभएको छ । गत वर्षको फागुन महिनादेखि ड्र्यागन फ्रुट खेती सुरु गर्नुभएका उहाँले ज्ञान केन्द्रको १७ लाख र २७ लाख आफ्नो लगानीमा ड्र्यागन फ्रुट खेती गर्नुभएको हो । ठाउँ ठाउँमा खरिदको व्यवस्था र सहज तरिकाले बिक्री गर्न सक्ने व्यवस्था सरकारले गर्नुपर्ने माग पनि उहाँको छ । यस्तै भीमदत्त नगरपालिका–५ का रमेशबहादुर चन्द र ज्ञानेन्द्र महता साझेदारीमा ड्र्यागन फ्रुट खेती गरेर मनग्गे आम्दानी गर्दै आउनुभएको छ । कृषिको केही अनुदान र आफ्नै लगानीमा उहाँले झन्डै सात बिघा जमिन लिजमा लिएर विगत चार वर्षदेखि ड्र्यागन फ्रुट खेती गर्दे आउनुभएको हो । भीमदत्त नगरपालिका–९, मटेनामा झन्डै तीन करोडको लगानीमा ड्र्यागन फ्रुट खेती सुरु गर्नुभएका उहाँहरू अहिले प्रतिफल राम्रो उठेको बताउनुहुन्छ । लगानी उठेर आम्दानी राम्रो भएपछि चन्दले वनगाउँमा पनि एक बिघा जमिन भाडामा लिएर ड्र्यागन फ्रुटखेती गरिरहेको बताउनुभयो । ड्र्यागन यहीँको बजारमा बिक्री हुने गरेकाले हाल बजारको समस्या भने नरहेको उहाँको भनाइ छ । उत्पादन बढ्दै गएपछि आगामी दिनमा अन्य मुलुकमा पनि ड्र्यागन बिक्रीका लागि पठाउने गरेर तयारी भइरहेको उहाँले बताउनुभयो । साना सिँचाइ कार्यक्रमकृषि ज्ञान केन्द्र कञ्चनपुरले चालु आवमा झन्डै आठ सय कृषकलाई साना सिँचाइ कार्यक्रम अन्तर्गत पम्प सेट, इन्जिन बोरिङ, मोटर वितरण गरेको छ । सिँचाइ सुविधा नपुगेका ठाउँमा किसानको उत्पादकत्व वृद्धि गर्न, व्यवसायीकरण गर्न, आयआर्जनमा वृद्धि गर्न ५० प्रतिशत अनुदानमा कृषि उपकरण वितरण गरिएको ज्ञान केन्द्रका सूचना अधिकारी साउदले बताउनुभयो । चालु आवमा कृषि ज्ञान केन्द्रले झन्डै पाँच करोड बराबरको कृषि उपकरण वितरण गरेको छ । साना सिँचाइ सामग्री पाएपछि कृषि उत्पादन गर्न सहज भएको शुक्लाफाँटा नगरपालिकाका कृषक नरेश रानाले बताउनुभयो । थारू आलु प्रवर्धन कार्यक्रम ज्ञान केन्द्रले कञ्चनपुरमा थारू आलु प्रवर्धन कार्यक्रम अन्तर्गत कृषकलाई अनुदानमा बिउ उपलब्ध गराउँदै आएको छ । ५५ समूह, सहकारी अन्तर्गत १२५ जना कृषकलाई यस वर्ष थारू आलु प्रवर्धन कार्यक्रम अन्तर्गत अनुदान पाएका छन् । थारू कृषकले रैथाने जातको आलु प्रवर्धन गर्नका लागि झन्डै ११ लाख अनुदान दिइएको छ । थारू आलु प्रवर्धन कार्यक्रममार्फत अहिले कृषकले रैथाने आलु उत्पादन गरेर बजारमा बिक्री गरेर मनग्गे आम्दानी गर्दै आएका छन् ।",
      "link": "https://gorkhapatraonline.com/news/158799",
      "image": "https://gorkhapatraonline.com/storage/media/279831/conversions/33-original-thumb.jpg"
    },
    {
      "slug": "158756",
      "title": "अर्थतन्त्रका अधिकांश सूचक अब्बल",
      "timestamp": 1749600000000,
      "source": "gp",
      "content": "मुलुकको आर्थिक एवं वित्तीय क्षेत्रसँग सम्बन्धित प्रायः सबै सूचक अब्बल देखिएका छन् । नेपाल राष्ट्र बैङ्कले सार्वजनिक गरेको चालु आर्थिक वर्ष २०८१/८२ को १० महिनाको तथ्याङ्क अनुसार आर्थिक अवस्था देखाउने राजस्व तथा खर्च, व्यापार, शोधनान्तर अवस्थासहित मौद्रिक अवस्था देखाउने कर्जा तथा निक्षेप परिचालन, मुद्रास्फीतिलगायतका सूचकमा उल्लेख्य सुधार पाइएको हो ।",
      "longContent": "गोरखापत्र समाचारदाताकाठमाडौँ, जेठ २८ गते । मुलुकको आर्थिक एवं वित्तीय क्षेत्रसँग सम्बन्धित प्रायः सबै सूचक अब्बल देखिएका छन् । नेपाल राष्ट्र बैङ्कले सार्वजनिक गरेको चालु आर्थिक वर्ष २०८१/८२ को १० महिनाको तथ्याङ्क अनुसार आर्थिक अवस्था देखाउने राजस्व तथा खर्च, व्यापार, शोधनान्तर अवस्थासहित मौद्रिक अवस्था देखाउने कर्जा तथा निक्षेप परिचालन, मुद्रास्फीतिलगायतका सूचकमा उल्लेख्य सुधार पाइएको हो । तथ्याङ्कले मुलुक भित्रिने र बाहिरिने रकमको अन्तर देखाउने शोधनान्तर अवस्था अहिलेसम्मकै उच्च बचतमा देखाएको छ । समीक्षा अवधिमा शोधनान्तर स्थिति चार खर्ब ३८ अर्ब ५२ करोड रुपियाँले बचतमा छ । यो अघिल्लो आवको तुलनामा ४६ अर्ब रुपियाँले बढी हो । शोधनान्तर अवस्थाले चालु खाता, पुँजीगत खाता र वित्तीय खातामा विदेशमा भित्रिएको र नेपालबाट बाहिरिएको रकमलाई बुझाउँछ । तथ्याङ्कले चालु खाता मजबुत हुँदा शोधनान्तर स्थिति उच्च बचतमा रहेको पुष्टि गर्छ । १० महिनामा मुलुकको चालु खाता दुई खर्ब ५५ अर्ब ९३ करोड रुपियाँले बचतमा छ । यस अवधिमा चालु खातामा २० खर्ब २२ अर्ब रुपियाँ जम्मा हुँदा १७ खर्ब ६६ अर्ब १० करोड रुपियाँ बाहिरिएको छ । निश्चित समयमा हुने वस्तु तथा सेवाको कारोबार (अन्तर्राष्ट्रिय व्यापार), विपे्रषण आप्रवाह, प्रत्यक्ष लगानीबाट प्राप्त आम्दानीलगायतका शीर्षक चालु खातामा पर्छन् । चालु खाताले चालु प्रकृतिका अर्थात् तत्काल नै उपयोग गर्न सकिने रकमलाई बुझाउँछ । महँगी दर घट्योराष्ट्र बैङ्कको तथ्याङ्कले महँगी दर घटेको देखाउँछ । वैशाखमा यस्तो दर २.७७ प्रतिशत थियो जबकि अघिल्लो वैशाखमा यस्तो दर ४.४० प्रतिशत थियो । महँगीको तथ्याङ्कलाई राष्ट्र बैङ्कले उपभोक्ता मुद्रास्फीति अन्तर्गत प्रस्तुत गर्दछ । मुद्रास्फीतिले मुद्राको क्रय क्षमतामा आएको ह्रासलाई देखाउँछ । अर्थात् अघिल्लो वैशाखमा एक सय रुपियाँमा खरिद गरेको वस्तुलाई यस पटक वैशाखमा १०३ रुपियाँ तिर्नुपर्दा मुद्राको मूल्य तीन प्रतिशतले घटेको बुझ्न सकिन्छ । घटेको मूल्य नै मुद्रास्फीति हो, जसलाई महँगी अथवा मूल्यवृद्धि भनेर बुझ्ने प्रचलन छ । राष्ट्र बैङ्कका अनुसार वैशाखमा खाद्य तथा पेय पदार्थको महँगी दर १.५२ प्रतिशत छ र गैरखाद्यवस्तुको दर ३.४५ प्रतिशत छ । महँगी दर गाउँमा बढी देखिएको छ । गाउँमा ३.२१ प्रतिशतले महँगी बढ्दा सहरमा यस्तो दर २.६१ प्रतिशत मात्र छ । प्रदेशगत रूपमा लुम्बिनी प्रदेशमा सबैभन्दा कम अर्थात् २.१५ प्रतिशत र सबैभन्दा बढी कोशी प्रदेशमा ४.२९ प्रतिशत महँगी दर रहेको छ । थोक मुद्रास्फीति दर भने ३.९५ प्रतिशत मात्र रहेको तथ्याङ्क छ । निर्यातमा ऐतिहासिक वृद्धिवैशासम्म मुलुकबाट हुने निर्यातमा ऐतिहासिक वृद्धि भएको छ । राष्ट्र बैङ्कका अनुसार वस्तु निर्यात ७२.७ प्रतिशतले बढेर दुई खर्ब १७ अर्ब रुपियाँ नाघेको छ । आयात पनि १३.१ प्रतिशतले बढेर १४ खर्ब ७४ अर्ब १९ करोड रुपियाँ पुगेको छ । कुल वस्तु व्यापार घाटा ६.७ प्रतिशतले बढेको छ । सेवा क्षेत्र भने घाटामा देखिएको छ । वैशाखसम्म सेवा क्षेत्र ८६ अर्ब ५३ करोड रुपियाँले घाटामा रहेको तथ्याङ्क छ । खास गरी भ्रमणबापत बाहिरिने रकम बढी हुँदा सेवा आय घाटामा रहेको पाइएको छ । भ्रमण आम्दानी ८.३ प्रतिशतले बढेर ७५ अर्ब ७१ करोड रुपियाँ पुगे पनि सोही शीर्षकमा नेपालबाट बाहिरिने रकम १७.९ प्रतिशतले बढेर एक खर्ब ८५ अर्ब तीन करोड रुपियाँ पुगेको छ । विप्रेषणमा निरन्तर वृद्धिवैदेशिक रोजगारीमा रहेका नेपालीले पठाउने विप्रेषणबापतको रकम निरन्तर वृद्धिकै लयमा देखिएको छ । तथ्याङ्क अनुसार वैशाखसम्म विप्रेषण आप्रवाह १३.२ प्रतिशतले बढेर १३ खर्ब ५६ अर्ब ६१ करोड रुपियाँ पुगेको छ । समीक्षा अवधिमा वैदेशिक रोजगारीका लागि अन्तिम श्रम स्वीकृति लिने नेपालीको सङ्ख्या चार लाख पाँच हजार र पुनः श्रम स्वीकृति लिनेको सङ्ख्या दुई लाख ८० हजार रहेको छ । सत्र महिनालाई पुग्ने विदेशी मुद्रा मुलुकसँग विदेशी मुद्राको सञ्चिति थुप्रिएको छ । राष्ट्र बैङ्कका अनुसार वैशाख मसान्तसम्म विदेशी मुद्राको सञ्चिति २२ खर्ब ११ अर्ब रुपियाँ बराबर रहेको छ । अमेरिकी मुद्रामा यस्तो सञ्चिति १५ अर्ब २७ करोड डलर रहेको छ । कुल सञ्चितिमध्ये भारतीय मुद्राको अंश २१.२ प्रतिशत रहेको छ । मुलुकसँग रहेको सञ्चितिले १७ महिना १२ दिनको वस्तु र एक वर्षको वस्तु तथा सेवा आयात गर्न पुग्ने राष्ट्र बैङ्कले जनाएको छ । कर्जामा सुधार समीक्षा अवधिमा कुल आन्तरिक कर्जा २.१ प्रतिशतले बढेको छ । अघिल्लो वर्षको सोही अवधिमा उक्त कर्जा २.८ प्रतिशतले बढेको थियो । समीक्षा अवधिमा मौद्रिक क्षेत्रको सरकारमाथिको खुद दाबी २४.१ प्रतिशतले घटेको छ । अघिल्लो वर्षको सोही अवधिमा यस्तो दाबी १२ प्रतिशतले घटेको थियो । मौद्रिक क्षेत्रको निजी क्षेत्रमाथिको दाबी ७.६ प्रतिशतले बढेको छ । अघिल्लो वर्षको सोही अवधिमा यस्तो दाबी ५.७ प्रतिशतले बढेको थियो । बैङ्क तथा वित्तीय संस्थाबाट निजी क्षेत्रमा प्रवाहित कर्जा तीन खर्ब ६८ अर्ब ६८ करोड (७.३ प्रतिशत) ले बढेको छ । अघिल्लो वर्षको सोही अवधिमा यस्तो कर्जा दुई खर्ब २५ अर्ब २४ करोड (४.७ प्रतिशत) ले बढेको थियो ।गत वैशाख मसान्तमा बैङ्क तथा वित्तीय संस्थाबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३.१ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६.९ प्रतिशत छ । अघिल्लो वर्षको सोही अवधिमा यस्तो अंश क्रमशः ६३.७ प्रतिशत र ३६.३ प्रतिशत थियो ।निक्षेप परिचालन पनि बढ्योसमीक्षा अवधिमा बैङ्क तथा वित्तीय संस्थामा रहेको निक्षेप तीन खर्ब ९९ अर्ब ८१ करोड (६.२ प्रतिशत) ले बढेको छ । अघिल्लो वर्षको सोही अवधिमा यस्तो निक्षेप चार खर्ब ४३ अर्ब आठ करोड (७.८ प्रतिशत) ले बढेको थियो ।गत वैशाख मसान्तमा बैङ्क तथा वित्तीय संस्थाको कुल निक्षेपमा चल्ती, बचत र मुद्दती निक्षेपको अंश क्रमशः ५.५ प्रतिशत, ३५.९ प्रतिशत र ५०.८ प्रतिशत छ ।अघिल्लो वर्षको सोही अवधिमा यस्तो अंश क्रमशः ५.० प्रतिशत, २९.१ प्रतिशत र ५९.० प्रतिशत थियो । गत वैशाख मसान्तमा बैङ्क तथा वित्तीय संस्थाको कुल निक्षेपमा संस्थागत निक्षेपको अंश ३५.४ प्रतिशत रहेको छ । गत वर्षको वैशाख मसान्तमा यस्तो निक्षेपको अंश ३५.७ प्रतिशत रहेको थियो ।",
      "link": "https://gorkhapatraonline.com/news/158756",
      "image": "https://gorkhapatraonline.com/storage/media/279978/conversions/NRB_1-original-thumb.jpg"
    },
    {
      "slug": "158754",
      "title": "‘भारत र चीनसँग विकास रणनीति’",
      "timestamp": 1749600000000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले भारत र चीनसँग समन्वय गरेर नेपालले विकास र व्यापारको नयाँ रणनीति बनाउनुपर्ने बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ २८ गते । उद्योग, वाणिज्य तथा आपूर्तिमन्त्री दामोदर भण्डारीले भारत र चीनसँग समन्वय गरेर नेपालले विकास र व्यापारको नयाँ रणनीति बनाउनुपर्ने बताउनुभएको छ । ‘फ्रेन्डस अफ सिल्क रोड क्लब’ ले मङ्गलबार आयोजना गरेको ‘साझा भविष्यसहितको समुदाय निर्माण’ विषयक कार्यक्रममा उहाँले विश्व बजारमा व्यापारको होडबाजी चलिरहेका बेला नेपालका वस्तु तथा कला संस्कृतिको बजारीकरणका लागि दुई छिमेकीलाई समन्वयमा ल्याएर लाभ लिने गरी अगाडि बढ्नुपर्ने धारणा व्यक्त गर्नुभयो । चीनले जसरी बिआरआई परियोजनासँगै आर्थिक, समाजिक र सांस्कृतिक अवधारणालाई जोडेर विकासलाई अघि बढाएको छ, त्यसबाट नेपालले पाठ सिकेर कला, संस्कृति जस्ता अमूल्य निधिलाई बजारीकरण गर्न सके पारस्परिक लाभ लिन सकिने उहाँले प्रस्ट पार्नुभयो । कार्यक्रममा डा. विक्रम तिमिल्सिनाले वर्तमान युगमा सभ्यता र साझा मूल्यमान्यता, डा. लीला न्याइच्याईले क्षेत्रीय एकताका विषयमा प्रस्तुति दिनुभयो । सार्वजनिक सेवा प्रसारण नेपालका कार्यकारी अध्यक्ष डा. महेन्द्र विष्टले चीन भ्रमणका क्रममा देखिएका सामुदायिक अभ्यासबारे अनुभव साट्नुभयो । कार्यक्रमका सहभागीले स्थानीय तहसम्म नै सामुदायिक विकासको अवधारणालाई बृहत् बनाएर लैजानुपर्ने सुझाव दिनुभएको थियो ।",
      "link": "https://gorkhapatraonline.com/news/158754",
      "image": "https://gorkhapatraonline.com/storage/media/279784/conversions/1746690264-5RIeJ-original-thumb.jpg"
    },
    {
      "slug": "158753",
      "title": "महानगरमा सवारी प्रदूषण मापदण्डविपरीत",
      "timestamp": 1749600000000,
      "source": "gp",
      "content": "काठमाडौँ महानगरभित्र गुड्ने सवारीसाधनमध्ये आधाभन्दा बढी प्रदूषण मापदण्डविपरीत रहेको पाइएको छ । महानगरपालिकाले सुरु गरेको प्रदूषण परीक्षणमा ५१.४६ प्रतिशत सवारीसाधनले प्रदूषण मापदण्ड उल्लङ्घन गरेको पाइएको हो ।",
      "longContent": "गोरखापत्र समाचारदाताकाठमाडौँ, जेठ २८ गते । काठमाडौँ महानगरभित्र गुड्ने सवारीसाधनमध्ये आधाभन्दा बढी प्रदूषण मापदण्डविपरीत रहेको पाइएको छ । महानगरपालिकाले सुरु गरेको प्रदूषण परीक्षणमा ५१.४६ प्रतिशत सवारीसाधनले प्रदूषण मापदण्ड उल्लङ्घन गरेको पाइएको हो ।काठमाडौँ महानगरपालिकाले गत वर्षको पुस २८ गतेदेखि सुरु गरेको सवारीसाधनको प्रदूषण परीक्षणमा अहिलेसम्म दुई हजार पाँच सय सवारीसाधनमध्ये ५१.४६ प्रतिशत प्रदूषण मापदण्डविपरीत सञ्चालन भएको पाइएको महानगरले जनाएको हो । महानगरले सङ्घीय सरकारको वातावरण विभाग र ट्राफिक प्रहरीसँग सहकार्य गरी प्रदूषण जाँच गर्दै आएको छ ।काठमाडौँ महानगरपालिकाका वातावरण विभाग प्रमुख सरिता राईका अनुसार प्रदूषण परीक्षणका क्रममा डिजेलबाट चल्ने ६२.८८ प्रतिशत र पेट्रोलबाट चल्ने १५ प्रतिशत सवारीसाधन प्रदूषण मापदण्ड उल्लङ्घन गरेको पाइएको जानकारी दिनुभयो । काठमाडौँ महानगरपालिकाले वातावरण तथा प्राकृतिक स्रोत ऐन, २०७७ र प्रदूषण नियन्त्रण मापदण्ड–२०८१ का आधारमा सार्वजनिक सवारीसाधनको प्रदूषण परीक्षण गर्दै आएको छ ।प्रदूषण जाँच्ने मेसिन प्रयोगविहीन एकतिर सडकमा गुड्ने आधाभन्दा बढी सवारीसाधन मापदण्डविपरीत धुवाँ फाल्दै गुडिरहेका छन् भने सवारीसाधनको अवस्था तथा प्रदूषण जाँचका लागि खरिद गरिएको ‘भेहिकल फिटनेस टेस्ट लेन’ मेसिन करिब डेढ दशकदेखि प्रयोगविहीन बनेको छ । आवश्यक कार्यविधि तथा प्राविधिक परीक्षण गराउनुपर्ने अनिवार्य व्यवस्था नहुँदा ‘भेहिकल फिटनेस टेस्ट लेन’ मेसिन करिब डेढ दशकदेखि प्रयोगविहीन बनेको छ । सवारीसाधनको अवस्था परीक्षण गर्नका लागि भौतिक पूर्वाधार तथा यातायात मन्त्रालय अन्तर्गतको सवारी परीक्षण कार्यालय टेकुले २०६८ सालमा दुई वटा मेसिन खरिद गरेको थियो । सवारीसाधन परीक्षण गर्ने सो मेसिन मुलुकभरमै टेकुमा मात्रै छ । भारी र हलुका सवारीसाधन परीक्षणका लागि चीनबाट दुई वटा मेसिन खरिद गरिएको थियो ।भौतिक पूर्वाधार तथा यातायात मन्त्रालयका सिनियर डिभिजनल इन्जिनियर तथा सवारी परीक्षण कार्यालयका पूर्वप्रमुख मणिराम भुसालले दुर्घटना न्यूनीकरणका लागि अन्तर्राष्ट्रिय रूपमै सवारी परीक्षण अनिवार्य हुनुपर्ने भए पनि नेपालको सन्दर्भमा कार्यविधि  र ऐन नहुँदा ‘भेहिकल फिटनेस टेस्ट लेन’ मेसिन प्रयोगविहीन बनेको बताउनुभयो । उहाँले भन्नुभयो, “मेसिनलाई कसरी प्रयोग गर्ने, कुन मापदण्डका आधारमा सवारीसाधन परीक्षण गर्ने ? तथा हरेक सवारीसाधनलाई अनिवार्य रूपमा परीक्षण गराउनका लागि मन्त्रालयले आवश्यक कार्यविधि, मापदण्डलगायतका प्रावधान बनाउनु प¥यो । यसरी आवश्यक कार्यविधि निर्माण नभएसम्म परीक्षण कार्यालयले मात्र ‘भेहिकल फिटनेस टेस्ट लेन’ मेसिन प्रयोगमा ल्याउन सक्दैन ।",
      "link": "https://gorkhapatraonline.com/news/158753",
      "image": "https://gorkhapatraonline.com/storage/media/279783/conversions/122-original-thumb.jpg"
    },
    {
      "slug": "158752",
      "title": "बढ्यो डेङ्गु सङ्क्रमण",
      "timestamp": 1749600000000,
      "source": "gp",
      "content": "बढ्दो गर्मीसँगै डेङ्गु सङ्क्रमण बढ्न थालेको छ । स्वास्थ्य तथा जनसङ्ख्या मन्त्रालय, इपिडिमियोलोजी तथा रोग नियन्त्रण महाशाखाका अनुसार यो वर्ष मङ्गलबारसम्म एक हजार २८१ जनामा डेङ्गु सङ्क्रमण पुष्टि भएको छ ।",
      "longContent": "काठमाडौँ, जेठ २८ गते । बढ्दो गर्मीसँगै डेङ्गु सङ्क्रमण बढ्न थालेको छ । स्वास्थ्य तथा जनसङ्ख्या मन्त्रालय, इपिडिमियोलोजी तथा रोग नियन्त्रण महाशाखाका अनुसार यो वर्ष मङ्गलबारसम्म एक हजार २८१ जनामा डेङ्गु सङ्क्रमण पुष्टि भएको छ । महाशाखाका निर्देशक डा. चन्द्रभाल झाले यो वर्ष डेङ्गुको सङ्क्रमण ७२ जिल्लामा फैलिसकेको जानकारी दिँदै सबैभन्दा बढी डेङ्गुको पुष्टि काठमाडौँमा भएको बताउनुभयो । झाका अनुसार मनाङ, रसुवा, डोल्पा, हुम्ला र महोत्तरी जिल्लामा डेङ्गु पुष्टि भएको छैन । प्रदेश अनुसार सबैभन्दा धेरै बागमती प्रदेशमा डेङ्गु पुष्टि भएको छ । उहाँका अनुसार बागमतीमा ३४३, कोशीमा २४६, गण्डकी २३४, लुम्बिनी २०७, सुदूरपश्चिम १७४ र कर्णाली प्रदेशमा ६२ जनामा डेङ्गु पुष्टि भएको छ । सबैभन्दा कम सङ्क्रमण मधेश प्रदेशमा छ । मधेशमा १७ जनामा डेङ्गु पुष्टि भएको छ । मधेशमा गर्मी हुने भएकाले सबैभन्दा बढी डेङ्गु सङ्क्रमण मधेशमा हुनुपर्नेमा सबैभन्दा कम सङ्ख्या पुष्टि भएको छ । इपिडिमियोलोजी तथा रोग नियन्त्रण महाशाखाका प्रमुख डा. झाले मधेश प्रदेशको रिपोर्ट कम भएर डेङ्गुको सङ्क्रमण हुने सङ्ख्या कम भएको हुन सक्ने जानकारी दिनुभयो । उहाँले जिल्लागत रूपमा सबैभन्दा बढी काठमाडौँमा १३६ जनालाई पुष्टि भएको छ । यस्तै, कास्की ९२, सुनसरी ८७, झापा ७६, पाल्पा ७६, रुपन्देही ४९, कञ्चनपुर ३७, दाङ ३२ र भक्तपुरमा ३० जनामा डेङ्गु पुष्टि भएको छ । डा. झाले गत वर्षभन्दा यो वर्ष डेङ्गु सङ्क्रमण कम पुष्टि भएको जानकारी दिनुभयो । उहाँले कात्तिकसम्म डेङ्गु सङ्क्रमण हुने भन्दै सतर्कता अपनाउन सुझाव दिनुभयो । डेङ्गु नियन्त्रणका लागि स्थानीय निकायमा आठ करोड बजेट छुट्याइएको छ । डा. झाले महाशाखाले डेङ्गुबाट बँच्नका लागि सचेतना कार्यक्रम, लामखुट्टेको लार्भा नष्ट गर्ने कामदेखि निगरानी बढाउने काम भइरहेको बताउनुभयो । स्वास्थ्य मन्त्रालयका प्रवक्ता डा. प्रकाश बुढाथोकीले सरकारले डेङ्गु नियन्त्रणलाई प्राथमिकता दिएको बताउनुभयो । उहाँले डेङ्गु नियन्त्रण गर्न घर घरबाटै सरसफाइ अभियान सुरु गर्नुपर्ने जानकारी दिँदै हरेक मानिसका घरमा डेङ्गुको लार्भा हुर्कन सक्ने वातावरण भएको हुनाले पहिले घरबाट लार्भा नष्ट गर्नुपर्नेमा जोड दिनुभयो । वर्षाको मौसममा डेङ्गुको सङ्क्रमण फैलन सक्ने सम्भावना प्रबल रहेको भन्दै उहाँले डेङ्गु नियन्त्रण गर्न पहिले आफ्नो घरबाटै सुरुवात गर्नुपर्ने बताउनुभयो । पोथी जातको लामखुट्टेले टोकेपछि अप्रत्याशित ज्वरो आउने, शरीरमा रगतको मात्रा कमी हुने जस्ता लक्षण देखा पर्छन् । इपिडिमियोलोजी तथा रोग नियन्त्रण महाशाखाका निर्देशक डा. चन्द्रभाल झाले मानिसका घरमा रहेको सफा पानी, गमला, टायर राख्ने ठाउँ, एयर कन्डिसन जस्ता स्थानमा एडिस प्रजातिको लामखुट्टे बस्ने भएकाले सर्वसाधारणले यस्ता ठाउँमा लामखुट्टेप्रति सचेत रहनुपर्ने बताउनुभयो । उहाँले लामखुट्टेको वासस्थान खोजेर लार्भा नष्ट गर्नका लागि ‘खोज तथा नष्ट गर’ कार्यक्रम सुरु गरिएको जानकारी दिनुभयो । उहाँले पोथी लामखुट्टेले सफा पानी जमेको स्थानमा, वर्षाको पानी जम्ने टिनका डब्बा, रङका खाली डब्बा, थोत्रो टायर, अलकत्रा वा मटितेलका खाली ड्रम, फूलदानी, गमला, पानीका ट्ङ्याकीमा फुल पार्ने जानकारी दिँदै डेङ्गु सारेको चारदेखि १० दिनमा लक्षण देखा पर्न थाल्ने बताउनुभयो । डेङ्गुका लक्षण डेङ्गु लागिसकेपछि मुख्य लक्षण एक्कासि उच्च ज्वरो आउनु हो । यो ज्वरो एकसातासम्म रहन्छ । यसबाहेक टाउको दुख्ने, आँखाको गेडी तथा आँखाको पछिल्लो भाग दुख्ने, ढाड–जोर्नी तथा मांसपेशी दुख्ने, शरीरमा बिमिरा आउने गर्छ । डेङ्गुका कारण वाकवाकी लाग्ने, बान्ता हुने, पेट दुख्ने, नाक वा गिजाबाट रगत बग्ने, रक्तस्राव हुने, शरीरमा रगत जम्नेलगायतका लक्षण देखा पर्छन् ।डेङ्गुबाट बच्ने उपायडेङ्गुबाट बच्न लामखुट्टेको टोकाइबाट बच्नु पर्छ । लामखुट्टेको लार्भा नष्ट गर्नु पर्छ । पानी जम्न सक्ने भाँडा गमला, फूलदान, खाली बट्टा, अलकत्रा वा मटितेलका खाली ड्रम, गाडीका काम नलाग्ने टायर आदिमा पानी जम्न दिनुहुँदैन । पानी छोपेर राख्ने, लामखुट्टेले दिउँसो टोक्ने हुँदा दिउँसो बस्दा बाहुला भएको वा शरीर ढाकिने लुगा लगाउनु पर्छ । सुत्दा झुल प्रयोग गर्नु पर्छ । साना केटाकेटीलाई जुनसुकै समयमा पनि झुलभित्र सुताउनु पर्छ । बालबालिकालाई बाहुला भएको कपडा लगाउने, बाहिर खेल्न नपठाउने, लामखुट्टेको टोकाइबाट बच्न लामखुट्टे भगाउने मलम लगाउन पनि सकिन्छ ।",
      "link": "https://gorkhapatraonline.com/news/158752",
      "image": "https://gorkhapatraonline.com/storage/media/279782/conversions/dengue-original-thumb.jpg"
    },
    {
      "slug": "158751",
      "title": "खुल्दै छ आमाको नामबाट नागरिकता लिने बाटो",
      "timestamp": 1749600000000,
      "source": "gp",
      "content": "आमाको नामबाट पनि नागरिकता लिन पाउने व्यवस्थासहित प्रतिनिधि सभा राज्यव्यवस्था तथा सुशासन समितिले नेपाल नागरिकता (दोस्रो संशोधन) विधेयक पारित गरेको छ ।",
      "longContent": "गोरखापत्र समाचारदाताकाठमाडौँ, जेठ २८ गते । आमाको नामबाट पनि नागरिकता लिन पाउने व्यवस्थासहित प्रतिनिधि सभा राज्यव्यवस्था तथा सुशासन समितिले नेपाल नागरिकता (दोस्रो संशोधन) विधेयक पारित गरेको छ । नेपालको संविधान र सर्वोच्च अदालतले विभिन्न मुद्दामा आमाको नामबाट नागरिकता दिन आदेश गरे पनि संविधान अनुकूल कानुन परिमार्जन नहुँदा व्यावहारिक समस्या थियो । संविधानले आमा वा बाबुमध्ये एकबाट नागरिकता लिन सक्ने व्यवस्था गरे पनि सो अनुकूल कानुन परिमार्जन भएको थिएन । सरकारले नागरिकता वितरणमा व्यावहारिक समस्या सम्बोधनका लागि गत माघ १५ गते विधेयक प्रतिनिधि सभामा दर्ता गरेको थियो । राज्यव्यवस्था तथा सुशासन समितिले सरकारले ल्याएको प्रस्तावमा सामान्य परिमार्जनसहित विधेयक पारित गरेको हो । समिति सभापति रामहरि खतिवडाले कानुनी रूपमै अब आमाको नामबाट पनि नागरिकता लिने बाटो खुल्ने गरी समितिले विधेयकको प्रतिवेदन पारित गरेको बताउनुभयो । खतिवडाले भन्नुभयो, “हामीले समितिबाट प्रतिवेदनसहितको विधेयक पारित गरेका छौँ । प्रतिवेदन शीघ्र हाउसमा पेस हुने छ ।” पारित भएको प्रतिवेदन अनुसार अब आमा वा बाबुमध्ये एकको नाम राखेर नागरिकता जारी गर्न मिल्नेछ । यस्तै समितिले नागरिकता जारी गर्ने अधिकार पाएको इलाका प्रशासन कार्यालयको छैटौँ तहसम्मको कर्मचारीलाई नागरिकता जारी गर्ने अधिकार हुने गरी प्रतिवेदन पारित गरेको छ । अधिकृत तहको कुनै पनि कर्मचारीलाई यो अधिकार दिने गरी प्रतिवेदन स्वीकृत गरिएको सभापति खतिवडाले बताउनुभयो । नागरिकता वितरणको व्यावहारिक समस्या सुल्झाउन विभिन्न मुद्दामा सर्वोच्च र उच्च अदालतले गरेको आदेश कार्यान्वयनका लागि सरकारले विधेयक अघि बढाएको थियो । विधेयकले वैदेशिक रोजगारमा जाँदा विदेशमै बच्चा जन्माएका व्यक्तिका सन्तानले नागरिकता पाउने बाटो पनि खोलेको छ । वैदेशिक रोजगारमा गएका बेला विदेशमै सन्तान जन्माएर फर्किएका महिलाका सन्तानलाई बाबु पहिचान नभएको अवस्थामा नेपाली नागरिकता पाउने छन् । जन्मदर्ता तथा शैक्षिक प्रमाणपत्रमा बाबुको नाम भएका तर अन्य पहिचान नखुलेको तथा बाबु सम्पर्कमा नरहेका व्यक्तिलाई आमाको नामबाट नागरिकता दिइने छ । स्वघोषणलाई भने अनिवार्य गरिएको छ । स्वघोषणा गलत ठहर भएमा एक वर्षसम्म कैदको व्यवस्था पनि विधेयकमा गरिएको छ । यस्तै बाबु वा आमामध्ये एकले जन्मका आधारमा नागरिकता लिएको तर अर्कोले नागरिकता नलिँदै मुत्यु भएको अवस्थामा निजहरूका सन्तानले पनि नागरिकता पाउने छन् । बाबुले नागरिकता नपाउँदै मृत्यु भएकोमा आमाकै नामबाट नागरिकता पाउने विकल्प विधेयकले दिएको छ । अब नाबालक परिचयपत्र जारी गर्ने व्यवस्था गरिएको छ । १६ वर्ष उमेर पूरा नभएको र बाबु वा आमामध्ये एक नेपाली नागरिक रहेको नाबालकलाई यस्तो परिचयपत्र जारी हुने छ । वैदेशिक यात्रामा राहदानी प्राप्त गर्ने प्रयोजनका लागि परिचयपत्रको विकल्प अघि सारिएको हो । समितिबाट पारित प्रतिवेदनसहितको विधेयक अब प्रतिनिधि सभामा पेस हुने छ । प्रतिनिधि सभाले पारित गरेपछि विधेयक राष्ट्रिय सभामा पठाइने छ । दुवै सदनबाट पारित र प्रमाणित भएपछि प्रमाणीकरणको प्रक्रिया अघि बढ्ने छ ।",
      "link": "https://gorkhapatraonline.com/news/158751",
      "image": "https://gorkhapatraonline.com/storage/media/279781/conversions/citizenship-nagarikta-original-thumb.jpg"
    },
    {
      "slug": "158750",
      "title": "अध्यागमनबाट अवैध रूपमा बाहिरिए ७५ हजार भारतीय",
      "timestamp": 1749600000000,
      "source": "gp",
      "content": "त्रिभुवन अन्तर्राष्ट्रिय विमानस्थल अध्यागमनबाट भिजिट भिसाको आवरणमा भएको मानव तस्करीबारे अख्तियार दुरुपयोग अनुसन्धान आयोगले छानबिन गरिरहेको छ । छानबिनका क्रममा यही अध्यागमन प्रयोग गरी ठुलो सङ्ख्यामा भारतीय नागरिकसमेत तेस्रो मुलुक पुगेको पाइएको छ ।",
      "longContent": "काठमाडौँ, जेठ २८ गते । त्रिभुवन अन्तर्राष्ट्रिय विमानस्थल अध्यागमनबाट भिजिट भिसाको आवरणमा भएको मानव तस्करीबारे अख्तियार दुरुपयोग अनुसन्धान आयोगले छानबिन गरिरहेको छ । छानबिनका क्रममा यही अध्यागमन प्रयोग गरी ठुलो सङ्ख्यामा भारतीय नागरिकसमेत तेस्रो मुलुक पुगेको पाइएको छ ।भिजिट भिसा प्रकरणले प्रतिनिधि सभा अवरुद्ध छ । पक्ष विपक्षमा भइरहेको बहसले अनुसन्धानको पाटो नै ओझेलमा परेको छ । यहीबिचमा नेपाली मात्र नभई ठुलो सङ्ख्यामा छिमेकी मुलुकका नागरिक पनि भिजिट भिसामा तेस्रो मुलुक पुगेको खुलेको हो ।अध्यागमन स्रोतबाट प्राप्त तथ्याङ्क अनुसार पछिल्लो आठ वर्षमा ७५ हजारभन्दा बढी भारतीय नागरिकसमेत त्रिवि अध्यागमन प्रयोग गरी तेस्रो मुलुक पुगेको पाइएको हो । विसं २०७४ फागुनदेखि हालसम्म ७५ हजार ८६४ जना भारतीय नागरिक त्रिभुवन अन्तर्राष्ट्रिय विमानस्थल अध्यागमन प्रयोग गरी कतार, कुवेत, युनाइटेड अरब इमिरेट्स (युएई), हङकङ, मलेसिया, चीन, थाइल्यान्ड र श्रीलङ्कालगायतका मुलुकमा पुगेको पाइएको हो ।२०८० साल फागुन २३ गतेदेखि २०८१ साल असार ३० गतेसम्म उपप्रधानमन्त्री तथा गृहमन्त्री रहनुभएका रवि लामिछानेको दोस्रो कार्यकालमा सात हजार ४० जना र पहिलो कार्यकालमा एक हजार २३९ जना गरी कुल आठ हजार २७९ जना भारतीय नागरिकलाई तेस्रो मुलुक जान अनुमति दिएको पाइएको छ । जुन औसत दैनिक ५८ जना हो ।सो अवधिमा अध्यागमन प्रयोग गर्दा सम्बन्धित देशले जारी गर्ने ‘नो अब्जेक्सन लेटर’ (एनओसी) बिना नै भ्रमण अनुमति दिएको पाइएको छ । रास्वपा सभापतिसमेत रहनुभएका लामिछाने हाल सहकारीको रकम हिनामिना प्रकरणमा पुर्पक्षका लागि कारागारमा हुनुहुन्छ । त्यसअघिका उपप्रधानमन्त्री तथा गृहमन्त्री नारायणकाजी श्रेष्ठको कार्यकाल २०७९ साल चैत १७ देखि २०८० साल फागुन १३ गतेसम्म एक वर्ष तीन दिनमा १४ हजार सात जना भारतीय तेस्रो मुलुक पुगेको देखिएको छ । यो सङ्ख्या दैनिक औसत ३८ जना हो । श्रेष्ठ नेकपा (माओवादी केन्द्र) का वरिष्ठ उपाध्यक्ष हुनुहुन्छ ।श्रेष्ठअघि २०७८ साल असार २९ गतेदेखि २०७९ साल पुस ११ गतेसम्म गृहमन्त्री रहनुभएका नेपाली कांग्रेसका नेता बालकृष्ण खाणको १७ महिने कार्यकालमा २४ हजार ६२१ जना भारतीय नागरिक त्रिवि अध्यागमनबाट तेस्रो मुलुक पुगेको पाइएको छ । यो सङ्ख्या दैनिक औसतमा ४७ जना हो । खाण अघि २०७४ साल फागुनदेखि २०७८ साल असार २८ गतेसम्म गृहमन्त्री रहनुभएका रामबहादुर थापा ‘बादल’ को तीन वर्ष चार महिना १६ दिनको कार्यकालमा १५ हजार ३२ जना भारतीय बाहिरिएको पाइएको छ । यो दैनिक औसतमा १२ जना हो । बादल तत्कालीन नेकपा नेता र हाल नेकपा (एमाले) का उपाध्यक्ष हुनुहुन्छ । हालका गृहमन्त्री रमेश लेखकले जिम्मेवारी सम्हालेको विसं २०८१ असार ३० गतेदेखि हालसम्मको ११ महिनामा १३ हजार ७८८ जना भारतीय त्रिवि अध्यागमन प्रयोग गरी तेस्रो मुलुक गएको पाइएको छ । जुन दैनिक औसत ४१ जना रहेको पाइएको छ । लेखक नेपाली कांग्रेसका केन्द्रीय सदस्य हुनुहुन्छ । अध्यागमनको रेकर्डमा नेपाली रुट प्रयोग गरी भारतीय नागरिक लामो समयदेखि तेस्रो मुलुक आवत/जावत गरेको पाइएको छ ।सुरक्षामा उठ्न सक्छ प्रश्न विश्वका हरेक देशको अध्यागमन प्रयोग गरी दोस्रो देशका नागरिक तेस्रो मुलुक आउजाउ गर्नु समान्य नै हो तर यसरी भ्रमण अनुमति दिँदा यात्रुको पूरा विवरण र सम्बन्धित देशको पूर्वस्वीकृति वा ‘ट्राभल एड्भाइजरी’ पूर्ण रूपमा लागु गरिएको हुन्छ तर नेपालको अध्यागमनबाट भने एनओसी वा ट्राभल एड्भाइजरीको पूर्ण पालना नभएको भन्दै प्रश्न उठ्ने गरेको छ । यसले राष्ट्रिय सुरक्षामा नै गम्भीर प्रश्न उठन सक्ने भनी विज्ञबाट चिन्ता व्यक्त भइरहेको छ ।अध्यागमनबाट त्रुटि भए मुलुकको सुरक्षामा प्रश्न उठ्छ : सीमा सुरक्षाविज्ञ तथा नेपाल प्रहरीका पूर्वअतिरिक्त महानिरीक्षक बमबहादुर भण्डारी नेपाल–भारतबिचको खुला सिमानाको दुरुपयोग गरी अन्तरदेशीय अपराधले प्रश्रय पाउन सक्नेतर्फ राज्य चनाखो हुनुपर्ने बताउनुहुन्छ ।मुलुकको अध्यागमन दुरुपयोग हुन नदिने सुरक्षा व्यवस्था प्रभावकारी हुनुपर्ने बताउँदै भण्डारी भन्नुहुन्छ, “अध्यागमन केवल पासपोर्ट र भिसा चेकजाँच गर्ने, पासपोर्टमा छाप लगाउने मात्र निकाय होइन । त्यहाँबाट हुने शङ्कास्पद वा जुनसुकै प्रकारका आपराधिक गतिविधिमाथि कडा निगरानी हुनु पर्छ ।” उहाँले जुनसुकै मुलुकका नागरिकलाई तेस्रो मुलुकको भ्रमण अनुमति दिँदा ट्राभल एड्भाइजरी र एनओसीलगायत सम्बन्धित व्यक्तिको पूरा विवरण लिएर मात्र अनुमति दिनुपर्ने बताउनुभयो । अध्यागमनबाट सामान्य त्रुटि भए मुलुकको समग्र सुरक्षामै प्रश्न उठ्ने भएकाले अध्यागमनमा सुरक्षा निकायको समेत उपस्थिति रहनुपर्ने उहाँ बताउनुहुन्छ ।द्वन्द्वग्रस्त मुलुकमा पुगेर जोखिममा पर्न सक्ने खतरा त्रिवि अध्यागमनबाट पछिल्लो समय भिजिट भिसामा कडाइपछि नेपाली भारतीय अध्यागमन प्रयोग गरी प्रतिबन्ध तथा द्वन्द्वग्रस्त मुलुकमा जान सक्ने र जोखिममा पर्न सक्ने भएकाले राज्यले त्यसतर्फ पनि ध्यान दिनुपर्ने राष्ट्रिय अनुसन्धान विभागका पूर्वप्रमुख देवीराम शर्मा बताउनुहुन्छ ।शर्मा भन्नुहुन्छ, “दैनिक ठुलो सङ्ख्यामा दोस्रो मुलुकका नागरिक अध्यागमनबाट बाहिर जाँदा हाम्रा नागरिक पनि दोस्रो मुलुकबाट जोखिमयुक्त मुलुकमा जाने गरेको हुन सक्छ त्यसतर्फ पनि राज्यले ध्यान दिनु पर्छ ।” शर्माले दोस्रो मुलुकका नागरिकलाई सहज भ्रमण अनुमति दिँदा आतङ्कवादी गतिविधिले प्रश्रय पाउन सक्ने भएकाले आधिकारिक कागजपत्र, व्यक्तिको पहिचान गरी सम्बन्धित देशको अनुमतिपछि मात्र भ्रमण स्वीकृति दिनुपर्ने बताउनुहुन्छ । उहाँ छिमेकी मुलुकमा आतङ्कवादी हमला र गतिविधि बढिरहेका बेला आतङ्कवादमा संलग्न व्यक्तिले खुला सीमा दुरुपयोग गरी नेपालमा आएर लुक्ने र नक्कली कागजपत्र देखाएर तेस्रो मुलुक पुग्ने खतरा रहेकाले त्यसतर्फ चनाखो हुनुपर्ने बताउनुहुन्छ । एनओसीको पूर्ण पालना गर्नु पर्छ अध्यागमन विभागका महानिर्देशक गोविन्द रिजाल छिमेकी मुलुकका नागरिकले त्रिभुवन विमानस्थल प्रयोग गरी तेस्रो मुलुक आउजाउ गर्ने क्रम दशकौँदेखि चल्दै आएको बताउनुहुन्छ ।रिजाल भन्नुहुन्छ, “अध्यागमन प्रयोग गरी दोस्रो मुलुकका नागरिक तेस्रो मुलुक जानु कुनै नौलो विषय होइन । संसारभर नै यस्तो चलन छ तर सुरक्षाको दृष्टिले अध्यागमन अत्यन्तै संवेदनशील रहेकाले यात्रा अनुमति दिँदा सम्बन्धित देशले जारी गरेको एनओसी पूर्ण रूपमा पालना गर्नै पर्छ ।’’महानिर्देशक रिजालले नेपालको अध्यागमन सुरक्षालाई थप प्रभावकारी बनाउन एनओसी अनिवार्य गरिएको बताउनुभयो । उहाँले अध्यागमनको सुरक्षालाई मजबुत र प्रभावकारी बनाउन सम्बन्धित देशको ट्राभल एड्भाइजरी र एनओसीलाई कडाइका साथ लागु गरिएको बताउनुभयो ।",
      "link": "https://gorkhapatraonline.com/news/158750",
      "image": "https://gorkhapatraonline.com/storage/media/279780/conversions/pm-0-original-thumb.jpg"
    },
    {
      "slug": "158749",
      "title": "सामूहिक हत्याको कारक जटिल मनोरोग",
      "timestamp": 1749600000000,
      "source": "gp",
      "content": "यही जेठ २ गते बिहानै लीलाराज गिरीले विद्यालय जाने तयारी गरिरहेकी सात वर्षीय छोरी प्रभा गिरी र पाँच वर्षीय भतिजो साजन गिरीको खुर्पा प्रयोग गरेर हत्या गरे । भरतपुर महानगरपालिका–२५ निवासी लीलाराजले प्रभा र साजनको हत्या मात्रै गरेनन्, आफूले पनि घाँटी रेटेरै आत्महत्या गर्ने प्रयास गरे तर संयोगले उनी बाँचे अहिले उनको भरतपुर अस्पतालमा उपचार भइरहेको छ ।",
      "longContent": "वसन्त पराजुली नारायणगढ, जेठ २८ गते । यही जेठ २ गते बिहानै लीलाराज गिरीले विद्यालय जाने तयारी गरिरहेकी सात वर्षीय छोरी प्रभा गिरी र पाँच वर्षीय भतिजो साजन गिरीको खुर्पा प्रयोग गरेर हत्या गरे । भरतपुर महानगरपालिका–२५ निवासी लीलाराजले प्रभा र साजनको हत्या मात्रै गरेनन्, आफूले पनि घाँटी रेटेरै आत्महत्या गर्ने प्रयास गरे तर संयोगले उनी बाँचे अहिले उनको भरतपुर अस्पतालमा उपचार भइरहेको छ । यस्तै बुटवल उपमहानगरपालिका–११, होराइजन चोकस्थित मिलीजुली पथमा एक महिला र उनका दुई छोरीको हत्या भयो । जेठ १४ गते स्थानीय ३१ वर्षीय दीपा बस्याल, छोरी सात वर्षीय स्नेहा बस्याल र चार वर्षीय नानी बस्यालको हत्या भयो । उनीहरूको हत्या अभियोगमा प्रहरीले स्थानीय सुजन कोइरालालाई पक्राउ गरेको छ । हत्या भएकी दीपा सुजनकी पूर्वपत्नी र छोरीहरू भएको बताइन्छ । उनले घरेलु हतियार हम्बर र चक्कु प्रहार गरी हत्या गरेको स्थानीयवासीले बताएका छन् । अहिले प्रहरी अनुसन्धानका क्रममा रहेका सुजन यसअघि दाइको हत्या गरेको अभियोगमा जेल जीवन बिताई चार वर्षअघि छुटेका थिए । जेलबाट छुटेपछि उनले एकल जीवन बिताइरहेको इलाका प्रहरी कार्यालय बुटवलका प्रहरी नायब उपरीक्षक इन्द्रबहादुर रानाले जानकारी दिनुभयो । माथिका दुई प्रतिनिधि घटना मात्रै हुन् । पछिल्लो समय सामूहिक हत्या जस्ता डरलाग्दा घटना समाजमा बढेका छन् । अझै अरूको हत्या गरिसकेपछि आफूले समेत आत्महत्या गर्ने क्रम पनि देखिन्छ । प्रहरी प्रधान कार्यालयका प्रहरी वरिष्ठ उपरीक्षक रमेश थापाका अनुसार नेपालमा आर्थिक वर्ष २०७९/८० देखि २०८१/८२ को तीन वर्षमा ३२ वटा यही प्रकृतिका सामूहिक हत्याका मुद्दा दर्ता भएका छन् । जसमा आफन्तको हत्यापछि १९ जनाले आत्महत्या गरेका र १६ जनाले आत्महत्या प्रयास गरेको उल्लेख छ । यो अवधिमा हत्या हुने महिला र बालबालिका नै धेरै देखिन्छन् । प्रहरीको तथ्याङ्क अनुसार महिला २१ जना र बालबालिका १९ जना यस्ता घटनामा मारिएका छन् । सामूहिक हत्यामा पर्ने पुरुषको सङ्ख्या भने तीन जना छ । चितवन मेडिकल कलेज मनोरोग विभागका प्राध्यापक डा. शैलेन्द्रराज अधिकारी यसरी सामूहिक हत्या गर्ने सामान्य मानिस नभई जटिल खालका मनोरोगी भएको तर्क गर्नुहुन्छ । “सामूहिक हत्या गरी आफूले पनि आत्महत्या गर्ने जटिल खालका मानसिक रोगी हुन् । जुन अहिले समाजमा बढिरहेका छन्,” उहाँले भन्नुभयो ।चितवन शुक्रनगर हत्या प्रकरणमा अनुसन्धान गरिरहेका जिल्ला प्रहरी कार्यालय चितवनका प्रहरी नायब उपरीक्षक रवीन्द्र खनालका अनुसार लीलाराज लामो समयदेखि मानसिक रोगी भएको अनुसन्धानमा खुलेको छ । “यो घटनाको हामी अनुसन्धान गर्दै छौँ । यो मानिस लामो समयदेखि मानसिक रोगी भएको भन्ने चाहिँ खुल्न आएको छ,” उहाँले भन्नुभयो । लीलाराजका दाजु रामकृष्ण गिरी परिवारमा ज्यादै दुःखद घटना भएको बताउनुहुन्छ । परिवारले प्रहरीमा दिएको किटानी जाहेरीमा पनि यो हत्या लीलाराजले नै गरेकाले हदैसम्मको कारबाहीको माग गरिएको छ । नेपाली सेनाको जमदार पदमा कार्यरत रहेकै बेला मानसिक समस्या भएपछि लीलाराज केही वर्षअघि सेनाबाट निवृत्त भएका थिए । त्यसयता सैनिक अस्पतालको मानसिक विभागमा नियमित उपचार गराउँदै औषधी खाइरहेका थिए । मनोविद् खिमा रिजाल पनि गम्भीर खालका मानसिक रोगीले मात्रै यति ठुला हिंसा गर्न सक्ने बताउनुहुन्छ । “यस्तो खालको घटना जटिल मानसिक स्वास्थ समस्या भएका मानिसले मात्रै गर्न सक्छन् । हामी डिप्रेसन मात्रै भनेर बस्छौँ । डिप्रेसनले क्षति गर्ने आफूलाई मात्रै हो । अरूलाई क्षति गर्नु भनेको जटिल खालको मानसिक समस्या हो,” उहाँले भन्नुभयो ।मनोचिकित्सक प्राडा शैलेन्द्रराज अधिकारी नेपालमा विभिन्न अध्ययनले १० देखि १५ प्रतिशत नागरिक मनोरोगी भएका र मनोरोगीमध्ये पनि २० प्रतिशत जटिल खालका मनोरोगी रहेको बताउनुहुन्छ । “हाम्रो जस्तो (चितवन मेडिकल कलेज) एउटै अस्पतालमा त अहिले दैनिक सय जनाभन्दा बढी मनोरोगी उपचारका लागि आइरहेका छन् । अब भन्नुस् त यसको अवस्था कति डरलाग्दो छ,” उहाँले थप्नुभयो, “कुनै पनि मनोरोगीलाई होच्याइएको छ । उसलाई विभिन्न कलङ्क लगाइएको छ । औषधी छाडेको वा रक्सी गाँजा, लागुऔषध जस्ता कुलतमा फसेको छ भने ऊ आक्रामक खालको मनोरोगी हुन्छ । जसले अप्रिय घटना गराउन सक्छ ।”छोरी र भतिजको हत्यापछि लीलाराजले पनि अस्पतालको बेडबाट लेखे, “म नेपाल आर्मीको जमदार लीलाराज गिरी हुँ । परिवारकै सदस्यले मलाई मानसिक तनाव दिइरहन्थे ।” प्राडा अधिकारी यस्ता बिरामीको नियमित उपचार र औषधी सेवन नै समस्या समाधानको बाटो भएको बताउनुहुन्छ । उहाँ भन्नुहुन्छ, “मनोरोगका बारेमा समाजमा जनचेतना जगाउनु पर्छ । सरकारी तवरबाटै पुनस्र्थापना केन्द्र निर्माण गरेर मनोरोगीलाई उद्धार गरिराख्ने वातावरण बनाउन सकियो भने मात्रै पनि समाजमा हुने यस्ता डरलाग्दा अपराध कम हुँदै जाने छन् ।”",
      "link": "https://gorkhapatraonline.com/news/158749",
      "image": "https://gorkhapatraonline.com/storage/media/279779/conversions/Hatya-bhayako-ghar-ko-photo--original-thumb.jpg"
    },
    {
      "slug": "158737",
      "title": "सांसद यादवसहित १७ जनाविरुद्ध भ्रष्टाचार मुद्दा दायर, ६ करोड बिगो",
      "timestamp": 1749513600000,
      "source": "gp",
      "content": "मधेश प्रदेश सभा सदस्य दिपेन्द्रकुमार ठाकुरसहित १७ जनाविरुद्ध भ्रष्टाचार मुद्दा दायर भएको छ।",
      "longContent": "काठमाडौँ, जेठ २७ गते। मधेश प्रदेश सभा सदस्य दिपेन्द्रकुमार ठाकुरसहित १७ जनाविरुद्ध भ्रष्टाचार मुद्दा दायर भएको छ। अख्तियार दुरुपयोग अनुसन्धान आयोगका प्रवक्ता राजेन्द्रकुमार पौडेलका आर्थिक वर्ष २०७७/०७८ को स्वास्थ्य तथा जनसङ्ख्या मन्त्रालयको नीति तथा कार्यक्रम अन्तर्गत स्वीकृत एकीकृत स्वास्थ्य पूर्वाधार विकास कार्यक्रम बमोजिम धनुषा औरही गाउँपालिका वडा नम्बर २ स्थित देउरी परवाहामा १५ शैय्याको अस्पताल निर्माणका लागि २४ करोड ४३ लाख ५२ हजार ६५० रुपियाँ बराबरको लागत अनुमान तयार भइ मिति २०७८ वैशाख १७ गते बोलपत्र आव्हान भएको थियो। प्रवक्ता पौडेलका अनुसार सो आह्वान २०७८ जेठ २३ गतेसम्म रहने गरी सात दिन म्याद थप गरिएकोमा प्रतिवादीको मिलेमतोमा बदनियत राखी २०७८ जेठ ३१ गतेसम्म रहने गरी आठ दिन म्याद थप गरिएको थियो।आयोगका अनुसार १५ वटा बोलपत्रदातामध्ये १३ वटा बोलपत्रदाताको बोलपत्रलाई प्राविधिक मूल्याङ्कनमा असफल गरे गराएको तथा डि एण्ड एन जेभी र समानन्तर÷बबुल जे भी ले दोस्रो पटक म्याद थप भएको अन्तिम समयमा मिति २०७८ जेठ ३०  गते बोलपत्र पेस गरे गराएको देखिएको छ।औरही गाउँपालिकाका तत्कालीन अध्यक्ष ब्रह्मदेव यादव, तत्कालीन उपाध्यक्ष मीरा देवी सहनी, प्रमुख प्रशासकीय अधिकृत सुवोध कुमार ठाकुर, वडा नम्बर १ का वडाअध्यक्ष आशेव्र यादव, तत्कालीन वडा २ अध्यक्ष अमित कुमार यादव, वडा ३ का अध्यक्ष गंगा प्रसाद यादव, वडा ४ का अध्यक्ष शिवनाथ साह, वडा ५ का अध्यक्ष प्रमेश्वर कुमार मण्डल, वडा ६ का अध्यक्ष दिलिपकुमार साह, तत्काली नइन्जिनियर सोनु साह, सव-इन्जिनियर सन्तोष कुमार मण्डल, सव-इन्जिनियर बिनित कुमार साह, खरिदार मोहनकुमार मण्डल, खरिदार मनोजकुमार यादवविरुद्ध ६ करोड ७९ लाख १२ हजार ३८३ रुपियाँ बिगो कायम गरी भ्रष्टाचार मुद्दा दायर भएको आयोगले जनाएको छ।यसैगरी, लुम्बिनी÷डि. एण्ड एन. जे. भी. तथा डि. एण्ड एन. बिल्डर्स प्रा.लि. का तत्कालीन प्रबन्ध निर्देशक तथा हालका सांसद ठाकुरसहित लुम्बिनी बिल्डर्स प्रा.लि. का तत्कालीन प्रबन्ध निर्देशक विष्णुप्रसाद शर्माविरुद्ध भ्रष्टाचार निवारण ऐन, २०५९ बमोजिम सजायको मागदाबी लिइएको आयोगले जनाएको छ।",
      "link": "https://gorkhapatraonline.com/news/158737",
      "image": "https://gorkhapatraonline.com/storage/media/279767/conversions/CIAA-original-thumb.jpg"
    },
    {
      "slug": "158727",
      "title": "नेपाल र साउदीबिच श्रमिक लैजानेसम्बन्धी सम्झौता",
      "timestamp": 1749513600000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरतसिंह भण्डारी र साउदी अरबको अन्तर्राष्ट्रिय मामिला उपमन्त्री तारिक अल हमदबिच नेपाली श्रमिक लैजाने महत्वपूर्ण विषयमा सहमति भएको छ ।",
      "longContent": "काठमाडौँ, जेठ २७ गते । श्रम, रोजगार तथा सामाजिक सुरक्षामन्त्री शरतसिंह भण्डारी र साउदी अरबको अन्तर्राष्ट्रिय मामिला उपमन्त्री तारिक अल हमदबिच नेपाली श्रमिक लैजाने महत्त्वपूर्ण विषयमा सहमति भएको छ । आज जेनेभामा भएको साइडलाइन द्विपक्षीय भेटवार्ता र छलफलका क्रममा दुई देशबिच श्रमिक लैजाने सम्बन्धमा महत्त्वपूर्ण सहमति भएको मन्त्री भण्डारीको निजी सचिवालयले जानकारी दिएको हो । मन्त्री भण्डारीले घरेलु श्रमिकको सम्झौतालाई थाती राखेर सामान्य र सीपयुक्त श्रमिकको सीप प्रमाणीकरण कार्यक्रमसम्बन्धी तत्काल दुई वटा सम्झौता गर्न साउदी अरब तयार भएको बताउनुभयो ।  नेपालले साउदीसँगको सामान्य श्रमिकसम्बन्धी सम्झौताको मस्यौदामा सहमति जनाइसकेको छ ।“साउदीसँग सामान्य श्रमिक लैजाने श्रम सम्झौतामा यसअघि नै सहमति भइसकेको छ । यसमा हस्ताक्षर हुन मात्रै बाँकी छ”, मन्त्री भण्डारीले भन्नुभयो, “साउदीले घरेलु श्रमिकसम्बन्धी सम्झौता भएपछि मात्रै सामान्य सम्झौतामा हस्ताक्षर हुन सक्ने अडान लिएको थियो । हालको बैठकले सहमति भइसकेको सम्झौता अगाडि बढाउने र घरेलु श्रमिकसम्बन्धी सम्झौताको मस्यौदामा थप गृहकार्य गर्ने गरी टुङ्गो लगाएको छ ।”उहाँले दुई देशबिच श्रम सम्झौता भइसकेपछि मात्रै घरेलु श्रमिकको सम्झौता गर्नुपर्ने नेपालको संसदीय समितिको निर्देशन रहेको साउदी पक्षलाई जानकारी गराउनुभयो । मन्त्री भण्डारीले यसका लागि पाइलट परियोजना आवश्यक पर्ने जानकारीसमेत दिनुभयो ।  रासस",
      "link": "https://gorkhapatraonline.com/news/158727",
      "image": "https://gorkhapatraonline.com/storage/media/279742/conversions/nepal-and-saudi-arabia-original-thumb.jpg"
    },
    {
      "slug": "158724",
      "title": "संसदीय समितिबाट नागरिकता विधेयक पारित",
      "timestamp": 1749513600000,
      "source": "gp",
      "content": "प्रतिनिधि सभाअन्तर्गतको राज्य व्यवस्था तथा सुशासन समितिबाट नागरिकता ऐन, २०६३ लाई संशोधन गर्न बनेको विधेयक पारित भएको छ।",
      "longContent": "काठमाडौँ, जेठ २७ गते। प्रतिनिधि सभाअन्तर्गतको राज्य व्यवस्था तथा सुशासन समितिबाट नागरिकता ऐन, २०६३ लाई संशोधन गर्न बनेको विधेयक पारित भएको छ। मङ्गलबार सिंहदरबारमा बसेका समितिको बैठकले उक्त विधेयक सर्वसम्मत रूपमा पारित गरेको हो। समितिका सभापति रामहरी खतिवडाले विधेयकले नागरिकता नभएका व्यक्तिलाई नागरिकता प्राप्त गर्न सहयोग पुग्ने विश्वास व्यक्त गर्नुभयो। उहाँले सर्वसहमतिबाट विधेयक पारित गराउन सहयोग गर्ने सांसदलाई धन्यवाद दिनुभयो। समितिबाट पारित भएको नागरिकसम्बन्धी विधेयकलाई छिट्टै संसदमा पेस गरिने गरिने समेत उहाँले जानकारी दिनुभयो।",
      "link": "https://gorkhapatraonline.com/news/158724",
      "image": "https://gorkhapatraonline.com/storage/media/279748/conversions/samsad1-original-thumb.jpg"
    },
    {
      "slug": "158684",
      "title": "पनौतीमा सुरु भयो १४२१ वर्ष पुरानो हिले जात्रा",
      "timestamp": 1749513600000,
      "source": "gp",
      "content": "काभ्रेपलाञ्चोकको ऐतिहासिक तथा सांस्कृतिक सहर पनौतीमा १४२१ वर्षदेखि परम्परागत रूपमा मनाउँदै आइएको हिले जात्रा यस वर्ष पनि सुरु भएको छ । जात्रा जेठ २७ गतेबाट औपचारिक रूपमा सुरु भई २८ गतेसम्म चल्नेछ ।",
      "longContent": "काभ्रेपलाञ्चोक, जेठ २७ गते । काभ्रेपलाञ्चोकको ऐतिहासिक तथा सांस्कृतिक सहर पनौतीमा १४२१ वर्षदेखि परम्परागत रूपमा मनाउँदै आइएको हिले जात्रा यस वर्ष पनि सुरु भएको छ । जात्रा जेठ २७ गतेबाट औपचारिक रूपमा सुरु भई २८ गतेसम्म चल्ने छ । परम्पराअनुसार पुण्यमती खोलामा नागको प्रतिक स्वरूप दुईवटा बाँस तेस्र्याइएपछि नगरका देवगण (दुइचा न्याकेगू) ले पानी तरेर जात्रा सुरु भएको मानिन्छ । राति भद्रकालीको रथ तानिने, गैंडु पूजा गरिने, विशेष होम सञ्चालन हुने परम्परा रहेको छ । चतुर्दशीका दिन पनौती नगरका सम्पूर्ण देवीदेवताका मठमन्दिरमा विधिपूर्वक पूजा–आराधना गरिन्छ । विशेषगरी इन्द्रेश्वर महादेव मन्दिरको पूर्वपट्टि रहेको महेश्वर गणेशको खट बोकेर नगर परिक्रमा गरिन्छ । साँझपख भद्रकालीको रथ तानेर चक्र पूजा गरिन्छ । पूर्णिमाको दिन जात्राको मुख्य आकर्षण–तिन वटा रथको दौड र जुधाइ–आयोजना गरिन्छ । भद्रकाली, महादेव र इन्द्रेश्वरका रथहरूलाई बजारमा दौडाउन थालिन्छ र अन्त्यमा तीनै रथलाई आपसमा जुधाइन्छ । स्थानीय परम्पराअनुसार यो रथजात्रा देवतारूपी पात्रहरूको काम–क्रीडासँग सम्बन्धित धार्मिक आख्यानमा आधारित छ । मान्यताअनुसार भद्रकाली देवी ६४ योगिनीको रूप धारण गरी महादेवलाई लखेट्छिन् । महादेव त्रिवेणीमा लुक्न पुग्छन् तर भद्रकालीले नछाडेपछि भैरवको रूपमा रूपान्तरण भई देवीलाई पछ्याउँछन् । अन्ततः भद्रकाली चारैतिरबाट घेरिन्छिन् र रथ जुधाइ त्यही प्रसंगको प्रतिक हो । जात्रामा सहभागी हुन आएका स्थानीय र बाहिरी पाहुनाहरूको स्वागतका लागि घर–घरमा बलि दिने, पाहुना भित्र्याउने, चिउरी र केरा खाएर घुम किन्ने परम्परा अझै कायम छ । जात्रा सकिएको भोलिपल्टैदेखि रोपाइँ सुरु गरिन्छ । पूजापाठ, देवगणको शोभायात्रा, रथ तान्ने, अबिर जात्रा, सांस्कृतिक कार्यक्रमहरू हुने भएकाले पनौती नगरपालिकाले मङ्गलबार र बुधबार सार्वजनिक बिदा समेत दिएको छ ।",
      "link": "https://gorkhapatraonline.com/news/158684",
      "image": "https://gorkhapatraonline.com/storage/media/279660/conversions/Untitled-1-original-thumb.jpg"
    },
    {
      "slug": "158633",
      "title": "सम्पदा जोगाउन पदयात्रा",
      "timestamp": 1749513600000,
      "source": "gp",
      "content": "नयाँ पुस्तालाई सम्पदाको पहिचानसहित सांस्कृतिक महत्व बुझाउने उद्देश्यले सोमबार काठमाडौँमा ‘सम्पदा पदयात्रा प्रतियोगिता–२०८२’ आयोजना गरिएको छ ।",
      "longContent": "गोरखापत्र समाचारदाताकाठमाडौँ, जेठ २७ गते । नयाँ पुस्तालाई सम्पदाको पहिचानसहित सांस्कृतिक महत्व बुझाउने उद्देश्यले सोमबार काठमाडौँमा ‘सम्पदा पदयात्रा प्रतियोगिता–२०८२’ आयोजना गरिएको छ ।काठमाडौँ दरबार स्क्वायर पर्यटन प्रवर्धन सङ्घको आयोजना तथा बागमती प्रदेश सरकार संस्कृति तथा पर्यटन मन्त्रालयको सहयोगमा भएको प्रतियोगितामा स्काउट एकाइ सञ्चालन भइरहेका संस्थागत र सामुदायिक ३३ विद्यालयका ५०८ जनाको सहभागिता थियो । सङ्घका महासचिव पुरुषोत्तम डङ्गोलले सम्पदा यात्रा प्रतियागिता यो नै पहिलो भएको दाबी गर्नुभयो । कक्षा ८, ९ र १० मा अध्ययनरत छात्र र छात्राका आठ/आठ जनाको समूहले करिब आठ किलोमिटर दुरीका काठमाडौँको सम्पदा क्षेत्रहरूको यात्रा गरे । महासचिव डङ्गोलले पदयात्रामा अवलोकन गरेका सम्पदाको नक्सा बनाउने, सम्पदाहरूका बारेमा दिइएको विवरणबारे प्रश्नोत्तर गरेपछि केही दिनमा विजेता घोषणा गरिने बताउनुभयो । सम्पदा पदयात्रा वसन्तपुरबाट सुरु भएर झोछेँ, फल्चासा चिलाछेँ, अट्कोनारायण, चिकंमुगल, भीमसेनस्थान, इलाछेँ, काष्ठमण्डप, गणेशस्थान, हनुमानढोका, मखन, इन्द्रचोक, बिजेश्वरी, धिमेल्वहँ स्वयम्भु हुँदै सरस्वती मन्दिरमा समापन गरिएको थियो । प्रतियोगिताका संयोजक रञ्जनलाल श्रेष्ठले पुर्खाले छोडेर गएको नासो सम्पदालाई चिन्नु पर्छ, बुझ्नु पर्छ र जगेर्ना गर्नु पर्छ भनेर कार्यक्रम आयोजना गरिएको बताउनुभयो । बागमती प्रदेश सदस्य शैलेन्द्र वज्राचार्यले कार्यक्रमलाई पुस्तान्तरणका रूपमा लिएको बताउनुभयो ।",
      "link": "https://gorkhapatraonline.com/news/158633",
      "image": "https://gorkhapatraonline.com/storage/media/279554/conversions/heritage-original-thumb.jpg"
    },
    {
      "slug": "158624",
      "title": "भदौ ३ गते राष्ट्रिय सूचना दिवस मनाइने",
      "timestamp": 1749513600000,
      "source": "gp",
      "content": "राष्ट्रिय सूचना आयोगको संयोजनमा आगामी भदौ ३ गते राष्ट्रिय सूचना दिवस मनाइने भएको छ ।",
      "longContent": "गोरखापत्र समाचारदाताकाठमाडौँ, जेठ २७ गते । राष्ट्रिय सूचना आयोगको संयोजनमा आगामी भदौ ३ गते राष्ट्रिय सूचना दिवस मनाइने भएको छ । यसका लागि आयोगका प्रमुख आयुक्त सुरेशप्रसाद आचार्यको अध्यक्षतामा १० सदस्यीय मूल समारोह समिति गठन गरिएको छ । आयोगले सोमबार आयोजना गरेको नियमित पत्रकार सम्मेलनमा दिइएको जानकारी अनुसार मूल समारोह समितिमा आयोगका आयुक्त गगन विष्ट र दुर्गा भण्डारी पौडेल, प्रधानमन्त्री तथा मन्त्रीपरिषद् कार्यालय, सञ्चार तथा सूचना प्रविधि मन्त्रालय, गृह मन्त्रालय, सङ्घीय मामिला तथा सामान्य प्रशासन मन्त्रालयका सचिव सदस्य रहनुभएको छ । त्यस्तै नेपाल नगरपालिका संघ, गाउँपालिका राष्ट्रिय महासंघ, प्रदेश अनुगमन इकाईका संयोजक पनि सदस्य रहनुभएको छ । आयोगका सचिव दीर्घराज मेनाली समितिका सदस्यसचिव रहनुभएको छ । यसअघि पनि उक्त दिनलाई राष्ट्रिय सूचना दिवस मनाउने गरिएको थियो ।",
      "link": "https://gorkhapatraonline.com/news/158624",
      "image": "https://gorkhapatraonline.com/storage/media/279545/conversions/pt-768x416-original-thumb.jpg"
    }
  ]
}