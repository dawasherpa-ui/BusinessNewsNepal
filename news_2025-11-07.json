{
  "date": "2025-11-07T06:08:26.320Z",
  "news": [
    {
      "slug": "178605",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1762473600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, कात्तिक २१ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ६५, गोलभेँडा सानो (टनेल) प्रतिकिलो रु १००, आलु रातो प्रतिकिलो रु ७०, आलु रातो (भारतीय) प्रतिकिलो रु ४५, आलु सेतो प्रतिकिलो रु ५५, प्याज सुकेको (भारतीय) प्रतिकिलो रु ३९ रहेको छ । यस्तै, गाजर (लोकल) प्रतिकिलो रु ११५, गाजर (तराई) प्रतिकिलो रु १००, बन्दा (लोकल) प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ५०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु ५०, भन्टा डल्लो प्रतिकिलो रु ८०, तने बोडी प्रतिकिलो रु १६०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १६०, टाटे सिमी प्रतिकिलो रु ९०, भटमास कोसा प्रतिकिलो रु २००, तीतो करेला प्रतिकिलो रु ११०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौँला प्रतिकिलो रु ७०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ५५, भिन्डी प्रतिकिलो १२०, सखरखण्ड प्रतिकिलो ७०, बरेला प्रतिकिलो रु ३५ कायम गरिएको छ । \tपिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १४०, पालुङ्गो साग प्रतिकेजी रु १५०, चमसुर प्रतिकेजी रु २५०, तोरीको साग प्रतिकिलो रु ८०, मेथीको साग प्रतिकिलो रु २५०, हरियो प्याज प्रतिकिलो रु १००, तरुल प्रतिकिलो रु १००, च्याउ (कन्य) प्रतिकिलो रु २४०, च्याउ (डल्ले) प्रतिकिलो रु ३८०, कुरिलो प्रतिकिलो रु ९०० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु १००, रातो बन्दा प्रतिकिलो रु १२०, जिरीको साग प्रतिकिलो रु ४००, सेलरी प्रतिकिलो रु ४००, पार्सले प्रतिकिलो रु ६००, सौफको साग प्रतिकिलो रु २५०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३८० तोकिएको छ ।स्याउ (झोले) प्रतिकिलो रु २३०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १२०, अनार प्रतिकिलो रु ४५०, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु १३०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु १३०, काँक्रो (हाइब्रिड) प्रतिकिलो ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ९०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ३५०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु १००, खुर्सानी हरियो (अकबरे) प्रतिकिलो रु ९०, भेडे खुर्सानी प्रतिकिलो रु ११०, हरियो लसुन प्रतिकिलो रु २५०, हरियो धनियाँ प्रतिकिलो रु २५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २४०, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काक्रो (लोकल क्रस) प्रतिकिलो रु ८० निर्धारण गरिएको छ । रासस",
      "link": "https://gorkhapatraonline.com/news/178605",
      "image": "https://gorkhapatraonline.com/storage/media/314685/conversions/adrhs-original-thumb.jpg"
    },
    {
      "slug": "178565",
      "title": "तीन अर्बको डिबेन्चर निष्कासन गर्दै रावा बैङ्क",
      "timestamp": 1762473600000,
      "source": "gp",
      "content": "राष्ट्रिय वाणिज्य बैङ्क लिमिटेडले तीन अर्ब रुपियाँ बराबरको ऋणपत्र ‘छ प्रतिशत आरबिबिएल डिबेन्चर २०८९’ को निष्कासन गर्ने भएको छ ।  बैङ्कले एक हजार रुपियाँ अङ्कित दरको ३० लाख कित्ताले हुन आउने सो रकम बराबरको ऋणपत्र निष्कासन तथा बिक्री प्रबन्धकमा कुमारी क्यापिटल लिमिटेडलाई नियुक्त गरेको छ । बिहीबार राष्ट्रिय वाणिज्य बैङ्कको केन्द्रीय कार्यालयमा सो सम्बन्धमा सम्झौता भएको छ ।",
      "longContent": "गोरखापत्र समाचारदाताकाठमाडौँ, कात्तिक २१ गते । राष्ट्रिय वाणिज्य बैङ्क लिमिटेडले तीन अर्ब रुपियाँ बराबरको ऋणपत्र ‘छ प्रतिशत आरबिबिएल डिबेन्चर २०८९’ को निष्कासन गर्ने भएको छ ।बैङ्कले एक हजार रुपियाँ अङ्कित दरको ३० लाख कित्ताले हुन आउने सो रकम बराबरको ऋणपत्र निष्कासन तथा बिक्री प्रबन्धकमा कुमारी क्यापिटल लिमिटेडलाई नियुक्त गरेको छ । बिहीबार राष्ट्रिय वाणिज्य बैङ्कको केन्द्रीय कार्यालयमा सो सम्बन्धमा सम्झौता भएको छ ।सम्झौतापत्रमा रावा बैङ्कका तर्फबाट प्रमुख कार्यकारी अधिकृत देवेन्द्ररमण खनाल तथा कुमारी क्यापिटलका तर्फबाट प्रमुख कार्यकारी अधिकृत पुष्प शर्माले हस्ताक्षर गर्नुभयो । सम्झौतामा उल्लेख भए अनुसार रावा बैङ्कले तीन अर्ब बराबरको ऋणपत्र जारी गर्ने भएको छ । जसको ६० प्रतिशत अर्थात् १८ लाख कित्ताले हुन आउने एक अर्ब ८० करोड रुपियाँ बराबरको रकम संस्थागत तथा व्यक्तिगत तवर र ४० प्रतिशत अर्थात् १२ लाख कित्ताले हुन आउने एक अर्ब २० करोड रुपियाँ बराबरको रकम सर्वसाधारणका लागि निष्कासन गरिने बैङ्कले जनाएको छ । ऋणपत्रको वार्षिक ब्याजदर छ प्रतिशत र अवधि सात वर्षको रहने सम्झौतापत्रमा उल्लेख छ ।",
      "link": "https://gorkhapatraonline.com/news/178565",
      "image": "https://gorkhapatraonline.com/storage/media/314643/conversions/rbb-new-logo-with-ltd-jpeg-original-thumb.jpg"
    },
    {
      "slug": "178564",
      "title": "भन्सारबाट अवैध कारोबार आशङ्का",
      "timestamp": 1762473600000,
      "source": "gp",
      "content": "भारतबाट आयात गरिएका मालवस्तु जाँचपासका लागि भन्सारमा पेस गरिएको प्रज्ञापनपत्रसँग मेल नखाएपछि विराटनगर भन्सार कार्यालयले भन्सार एजेन्ट प्रतिनिधि भएर कारोबार गर्ने व्यक्तिलाई पक्राउ गरी अनुसन्धान सुरु गरेको छ ।",
      "longContent": "नवराज कट्टेलविराटनगर, कात्तिक २१ गते । भारतबाट आयात गरिएका मालवस्तु जाँचपासका लागि भन्सारमा पेस गरिएको प्रज्ञापनपत्रसँग मेल नखाएपछि विराटनगर भन्सार कार्यालयले भन्सार एजेन्ट प्रतिनिधि भएर कारोबार गर्ने व्यक्तिलाई पक्राउ गरी अनुसन्धान सुरु गरेको छ । सीमामा सुरक्षा कडाइ गरिएपछि भन्सार कार्यालय हुँदै अवैध रूपमा सामान सवारीमा राखेर नेपाल भित्र्याउने गरेको सूचनाका आधारमा कारोबारी विराटनगर–१७ का कुन्दन मण्डललाई नियन्त्रणमा लिइएको हो ।मण्डललाई नियन्त्रणमा लिएपछि अहिले राजस्व अनुसन्धान कार्यालय इटहरी र भन्सार कार्यालय विराटनगर दुवैले कारोबारसँग सम्बन्धित रहेर अनुसन्धान सुरु गरेका छन् । भन्सारले नियन्त्रणमा लिएपछि कारोबारी मण्डललाई इलाका प्रहरी कार्यालय रानीको हिरासतमा राखिएको छ । इलाका प्रहरी कार्यालय रानीका प्रहरी निरीक्षक कविन राईका अनुसार भन्सारले अनुसन्धान पूरा नहुँदासम्म हिरासतमा राखिदिन पत्राचार गरेको छ । विराटनगर भन्सार कार्यालयका अधिकृत तथा सूचना अधिकारी विमलकुमार साहका अनुसार गत मङ्गलबार मण्डलले को. २ त २४१ र को. १ त ९७१७ नम्बरको ट्याक्टरबाट आयात भएको कपडाको जाँचपास गराउनुभएको थियो । भन्सार क्लियरिङ एजेन्ट सौगात पोखरेलको फर्मको प्रतिनिधि भएर जाँचपासको काम पनि गर्र्ने, आफैँ कारोबार पनि गर्ने मण्डलको को. २ त २४१ नम्बरको ट्याक्टर सशस्त्र प्रहरी बल सीमा सुरक्षा पोस्ट रानीले भन्सारबाहिर नियन्त्रणमा लिएको थियो । त्यसपछि चेकजाँच गर्दा प्रज्ञापनपत्रमा उल्लेख गरेभन्दा बाहेकको सामानसमेत फेला परेको थियो । उक्त ट्याक्टरसँगै जाँचपास भएको अर्को ट्याक्टर मण्डलले भन्सारपरिसरमै रोकेर राखेपछि झन् आशङ्का बढेको थियो । भन्सार जाँचपास गराइसकेको मालवस्तु बोकेको सवारी भन्सारपरिसरमा रोक्न पाइँदैन तर बाहिर सशस्त्र प्रहरीले पक्राउ गर्ने तयारी गरेपछि भन्सारपरिसरमै रोकेर राखेको उक्त ट्याक्टर कार्यालयले नियन्त्रणमा लियो । त्यसपछि सशस्त्रले नियन्त्रणमा लिएको ट्याक्टर राजस्व अनुसन्धान कार्यालय इटहरीमा बुझाइएको हो । सशस्त्र प्रहरी बल सीमा सुरक्षा पोस्ट रानीका प्रहरी नायब उपरीक्षक विकास खतिवडाले मण्डलले गरिरहेको कारोबारमा त्रुटि रहेको सूचना आएपछि ट्याक्टर नियन्त्रणमा लिइएको जानकारी दिनुभयो । राजस्व अनुसन्धान कार्यालयका प्रमुख अधिकृत अर्जुन राईका अनुसार सशस्त्रले नियन्त्रणमा लिएर बुझाएको ट्याक्टर र प्रज्ञापनपत्र हेर्दा कारोबारमा आशङ्का उब्जेको थियो । त्यसपछि मण्डलले अवैध रूपमा आयात गरेर ढुवानीका लागि पठाएको सामान नियन्त्रणमा लिइएको छ । बुधबार दिउँसो मण्डलले ट्रान्सपोर्टबाट पठाउन लागेका ३४ पोका कपडासमेत राजस्व अनुसन्धानको कार्यालयले नियन्त्रणमा लिएको राईले जानकारी दिनुभयो । विराटनगर–६, केसलियास्थित बुद्धपूजा ढुवानी सेवामा दिउँसो छापा हानेर सामान नियन्त्रणमा लिएपछि त्यससँग सम्बन्धित कागजात माग गरिएको थियो तर कारोबारीले पेस गरेको कागजातसँग सामानको विवरण मेल नखाएपछि बिहीबार मण्डलको विराटनगर–१७ स्थित निवासमा समेत राजस्व अनुसन्धानले छापा हानेको थियो । घरबाट भने कारोबारसँग सम्बन्धित कुनै पनि कागजात तथा वस्तु फेला नपरेको राईले जानकारी दिनुभयो ।राजस्व अनुसन्धान कार्यालयका अधिकृत राईका अनुसार मण्डललाई भन्सार कार्यालयले नियन्त्रणमा लिएर अनुसन्धान गरिरहेकाले राजस्वको नियन्त्रणमा रहेको मालवस्तु गणना गर्न सकिएको छैन । उक्त वस्तुको अनुसन्धानका लागि कारोबारमा संलग्न व्यक्ति स्वयम् उपस्थित भएर निवेदन दिएपछि मात्रै कारबाही अगाडि बढ्ने छ ।",
      "link": "https://gorkhapatraonline.com/news/178564",
      "image": "https://gorkhapatraonline.com/storage/media/314642/conversions/xapa-(1)-original-thumb.jpg"
    },
    {
      "slug": "178562",
      "title": "कोरिया जान नपाउनेको विरोध",
      "timestamp": 1762473600000,
      "source": "gp",
      "content": "रोजगार अनुमति प्रणाली (इपिएस) मार्फत भाषा परीक्षा उत्तीर्ण गरे पनि कोरिया पठाउन ढिलाइ गरेको भन्दै विरोध प्रदर्शन भएको छ । भाषा र सिप परीक्षा उत्तीर्ण गरेको दुई वर्ष बित्न लाग्दासमेत दक्षिण कोरिया जान नपाएकाले बिहीबार ललितपुरको ग्वार्कोस्थित वैदेशिक रोजगार विभाग अन्तर्गत इपिएस कोरिया शाखा घेराउ गरेका हुन् ।",
      "longContent": "गोरखापत्र समाचारदाता काठमाडौँ, कात्तिक २१ गते । रोजगार अनुमति प्रणाली (इपिएस) मार्फत भाषा परीक्षा उत्तीर्ण गरे पनि कोरिया पठाउन ढिलाइ गरेको भन्दै विरोध प्रदर्शन भएको छ । भाषा र सिप परीक्षा उत्तीर्ण गरेको दुई वर्ष बित्न लाग्दासमेत दक्षिण कोरिया जान नपाएकाले बिहीबार ललितपुरको ग्वार्कोस्थित वैदेशिक रोजगार विभाग अन्तर्गत इपिएस कोरिया शाखा घेराउ गरेका हुन् । सन् २०२५ का लागि एक लाख ६३ हजार जना परीक्षामा सहभागी भएकोमा १७ हजार ३० जना भाषा परीक्षा उत्तीर्ण भएका थिए । तीमध्ये अधिकांशको अहिलेसम्म करार सम्झौतासमेत नभएका कारण दक्षिण कोरिया जान पाएका छैनन् । कोरियामा श्रमिक पठाउन थप विज्ञान र परीक्षा लिनुभन्दा पहिले उत्तीर्ण गरेका श्रमिकलाई कोरिया पठाउनुपर्ने उनीहरूको माग छ । वैदेशिक रोजगार विभागका उपमहानिर्देशक चन्द्रबहादुर शिवाकोटीले दुई वर्षपहिले इपिएसमार्फत दक्षिण कोरियामा सिप बिल्डङमा जान भाषा परीक्षण उत्तीर्ण गरेर जान नपाएकाले छिटो जान पाउनुपर्ने माग गर्दै कार्यालय घेराउ गर्नु स्वाभाविक भए पनि आफूहरूले मात्र चाहेर पनि पठाउन नसकिने बताउनुुभयो । उहाँका अनुसार दक्षिण कोरियाको मानव संसाधन विभाग (एचआरडी) ले भाषा परीक्षा उत्तीर्ण गरेकाको रोस्टरमा नाम पठाएपछि विभाग अन्तर्गत इपिएस शाखाले अन्य प्रक्रिया गर्ने हो । रोस्टरमै नाम आउँदै नआएको अवस्था के गर्ने ? भनी उहाँले प्रतिप्रश्न गर्नुभयो । उहाँका अनुसार कोरिया भाषा परीक्षा उत्तीर्ण गरेका सबै कोरिया जान पाउने निश्चित नहुने भएको हुँदा रोस्टरमा नाम आएको पनि ‘लेबर परमिट’ नआएसम्म जाने निश्चित हुँदैन । सन् २००८ देखि दक्षिण कोरियाले इपिएस प्रणालीमा ई–९ भिसा अन्तर्गत नेपाली श्रमिक लैजान थालेको थियो । हाल कोरियामा एक लाख २० हजार हाराहारीमा नेपाली श्रमिक कार्यरत छन् । कोरिया भाषा परीक्षा स¥यो रोजगार अनुमति प्रणाली (इपिएस) भाषा परीक्षा हुने समयको पछाडि सरेको छ । मानव संसाधन बोर्ड (एचआरडी) कोरियाले यसअघि कात्तिक २० गते (आज) देखि नेपालका लागि भाषा परीक्षा हुने अनौपचारिक मिति तय गरे पनि नेपालको सुरक्षाको कारण देखाउँदै सारेको हुन सक्ने अनुमान छ । विभागको इपिएस शाखाका अनुसार एचआरडी कोरियाले एक लाख दुई हजार ५१५ परीक्षार्थीका लागि तत्काल भाषा परीक्षा गराउने गरी तालिका प्रकाशित गरेको थियो । विभागका उपमहानिर्देशक चन्द्रबहादुर शिवाकोटीले यसअघि तोकेभन्दा केही समय ढिला भए पनि मङ्सिरदेखि भाषा परीक्षा सञ्चालन गरिने जानकारी दिनुभयो । उहाँका अनुसार मङ्सिरबाट परीक्षा सञ्चालन गरिने अनौपचारिक जानकारी आए पनि यकिन मिति भने केही दिनपछि सूचना निकालेर जानकारी गराउँछौँ । पछिल्लो समय कोरियाले नेपालबाट ठुलो सङ्ख्यामा नेपाली श्रमिक लैजाने गरी भाषा परीक्षा गर्ने तयारी गरिरको छ । कोरियाले १७ इपिएस सदस्य देशमध्ये नेपालबाट सबैभन्दा बढी श्रमिक माग गर्दै आएको छ । सन् २०२४ मा १४ हजार ४९२ नेपाली युवा कोरिया प्रवेश गरेका थिए ।",
      "link": "https://gorkhapatraonline.com/news/178562",
      "image": "https://gorkhapatraonline.com/storage/media/314640/conversions/korea_pidit_-original-thumb.jpg"
    },
    {
      "slug": "178560",
      "title": "करदाताको पहिलो पहिचान स्थानीय तहबाटै",
      "timestamp": 1762473600000,
      "source": "gp",
      "content": "करसम्बन्धी अधिकांश सेवा डिजिटल प्रणालीबाटै प्राप्त गर्न सकिने भएपछि सरकारले स्थानीय तहलाई करदाता पहिचानको सुरु केन्द्र बनाउने भएको छ । देशैभरका करदाता सेवा कार्यालय खारेज गर्ने प्रक्रिया अघि बढाउँदै सङ्घ सरकारले आफ्नो कार्यक्षेत्र स्थानीय सरकारमा विकेन्द्रीकृत गर्न लागेको हो ।",
      "longContent": "काठमाडौँ, कात्तिक २१ गते । करसम्बन्धी अधिकांश सेवा डिजिटल प्रणालीबाटै प्राप्त गर्न सकिने भएपछि सरकारले स्थानीय तहलाई करदाता पहिचानको सुरु केन्द्र बनाउने भएको छ । देशैभरका करदाता सेवा कार्यालय खारेज गर्ने प्रक्रिया अघि बढाउँदै सङ्घ सरकारले आफ्नो कार्यक्षेत्र स्थानीय सरकारमा विकेन्द्रीकृत गर्न लागेको हो । आगामी आर्थिक वर्षभित्र देशभरकै सबै करदाता सेवा कार्यालय खारेज गर्ने गरी सरकारले प्रक्रिया अघि बढाएको हो । त्यसअघि सेवा कार्यालयबाट उपलब्ध गराइँदै आएको सेवालाई स्थानीय तह र सम्बन्धित जिल्लाका कोष तथा लेखा नियन्त्रक कार्यालयबाट उपलब्ध गराउने तयारी भइरहेको आन्तरिक राजस्व विभागका महानिर्देशक मदन दाहालले जानकारी दिनुभयो । “एकै पटक नभई क्रमशः सेवा कार्यालय खारेज गर्ने तयारी हो,” उहाँले भन्नुभयो । विभागका अनुसार देशभर अहिले ३६ वटा सेवा कार्यालय सञ्चालनमा छन् । ती सेवा कार्यालयबाट कर परीक्षण र अनुसन्धान, करदाता दर्ता, कर सङ्कलन र करसम्बन्धी अन्य सेवा प्रवाह हुँदै आएको छ । यसमध्ये कर भुक्तानी र कर चुक्ता प्रणाली अहिले अनलाइनबाटै हुँदै आएको छ । करदाता पहिचान गर्ने पहिलो आधार मानिने स्थायी लेखा नम्बर (प्यान) को अधिकांश काम पनि अनलाइनबाटै हुने व्यवस्था छ । त्यसको प्रमाणपत्र भने सम्बन्धित करदाता सेवा कार्यालय, कोषको कार्यालय अथवा राजस्व कार्यालयमा जानुपर्ने अवस्था छ । सङ्घले अबदेखि सोही प्रमाणपत्र स्थानीय तहबाटै जारी हुने गरी प्रक्रिया अघि बढाएको हो । “करदातालाई सकेसम्म आफ्नो घरनजिकै करसम्बन्धी सेवा उपलब्ध होस् भन्ने उद्देश्यसहित स्थानीय तहबाटै करदाताको सुरु दर्ताको व्यवस्था गर्न लागेका हौँ,” महानिर्देशक दाहालले भन्नुभयो । स्थानीय तहबाट करदाता पहिचानसम्बन्धी सेवा सुरु गर्दा आउन सक्ने कठिनाइ समाधान गर्न विभागले देशैभर आवश्यक तालिम तथा प्रशिक्षणसमेत उपलब्ध गराउने योजना बनाएको छ । करदाता दर्ताको प्रणालीसम्म पहुँच दिएर त्यसको सहज कार्यान्वयनमा जोड दिइने महानिर्देशक दाहालले बताउनुभयो । विभागले करदाता सेवा कार्यालयमा हाल कार्यरत स्थायी कर्मचारीलाई पनि यसका निम्ति खटाउने र उनीहरूलाई पछि नजिकैको आन्तरिक राजस्व कार्यालयमा खटाउने योजना पनि बनाएको छ । अहिले करदाता सेवा कार्यालयमा पाँच जनासम्म कर्मचारी कार्यरत छन् । स्थानीय तहबाट सेवा सुरु हुन समय लाग्ने अवस्थामा सम्बन्धित जिल्लास्थित कोष तथा लेखा नियन्त्रक कार्यालयमा यससम्बन्धी व्यवस्था गरिएको उहाँले जानकारी दिनुभयो । “वैकल्पिक व्यवस्था नभएसम्मको अवस्थामा भने करदाता सेवा कार्यालयबाटै अहिलेलाई यो सेवा उपलब्ध हुने छ,” उहाँले भन्नुभयो । करसम्बन्धी कुनै पनि कामका लागि करदाता कार्यालयमा उपस्थित हुन नपरोस् भन्ने उद्देश्यसहित विभागले आफ्नो कार्यप्रणालीलाई डिजिटल प्रणालीमा रूपान्तरण गरिरहेको छ । “फेसलेस र पेपरलस कर सेवा नै हाम्रो मुख्य लक्ष्य हो,” उहाँले भन्नुभयो । करमा दर्ता हुन र कर भुक्तानीकै लागि झन्झट बेहोर्नुपर्ने अवस्था अन्त्य गर्ने उद्देश्यसहित सरकारले २०६६ सालदेखि करदाता सेवा कार्यालय सञ्चालनमा ल्याएको हो । त्यसको १० वर्षपछि अर्थात् आर्थिक वर्ष २०७६/७७ मा पहाडी जिल्लालाई लक्षित गर्दै दुई दर्जन सेवा कार्यालय थपिएको थियो । अहिले देशभर बेँसीसहर, भोजपुर, विराटचोक, चकचके, चन्द्रपुर, चरीकोट, धनकुटा, गाईघाट, गौर, गोरखा, गुलरिया, इलाममा करदाता सेवा कार्यालय सञ्चालनमा छन् । त्यस्तै जलेश्वर, कलैया, खाँदबारी, खोटाङ, लालबन्दी, लम्की, लुक्ला, मलङ्गवा, मन्थली, ओखलढुङ्गा, पाल्पा, परासी, पथरी, फिदिम, पुतलीबजार, राजविराज, सन्धिखर्क, साँफेबगर, सिलगढी, सिन्धुली, तम्घास, तौलिहवा, कुस्मा र सल्यानमा सेवा कार्यालयबाट करसम्बन्धी काम भइरहेको छ ।",
      "link": "https://gorkhapatraonline.com/news/178560",
      "image": "https://gorkhapatraonline.com/storage/media/314638/conversions/Kardata-1-original-thumb.jpg"
    },
    {
      "slug": "178558",
      "title": "नेपाल वायुसेवा निगमलाई तीन वटा निकायमा टुक्र्याउन सुझाव",
      "timestamp": 1762473600000,
      "source": "gp",
      "content": "नागरिक उड्डयन क्षेत्रको सुधारका लागि गठित उच्चस्तरीय अध्ययन एवं सुझाव समितिले नेपाल वायुसेवा निगमलाई तीन वटा निकाय बनाएर सञ्चालन गर्न सुझाव दिएको छ ।  वर्तमान उद्योग, वाणिज्य तथा आपूर्तिमन्त्री अनिलकुमार सिन्हा अध्यक्ष रहेको समितिले सरकारलाई बुझाएको प्रतिवेदनले निगम सुधारका लागि पहिलो चरणमा पुँजीगत आवश्यकता पूर्ति गर्न कम्पनी ऐन, २०६३ अनुकूल हुने गरी निगमको स्वामित्व परिवर्तन गर्न, कम्पनीमा रूपान्तरण गर्न सरकारी स्वामित्वका संस्था र कोषमार्फत लगानी गरी सेयर अभिलेखीकृत गराउन र उल्लेखित ऐन अनुसार नयाँ पब्लिक कम्पनी स्थापना गर्न सुझाएको छ ।",
      "longContent": "गोरखापत्र समाचारदाताकाठमाडौँ, कात्तिक २१ गते । नागरिक उड्डयन क्षेत्रको सुधारका लागि गठित उच्चस्तरीय अध्ययन एवं सुझाव समितिले नेपाल वायुसेवा निगमलाई तीन वटा निकाय बनाएर सञ्चालन गर्न सुझाव दिएको छ ।वर्तमान उद्योग, वाणिज्य तथा आपूर्तिमन्त्री अनिलकुमार सिन्हा अध्यक्ष रहेको समितिले सरकारलाई बुझाएको प्रतिवेदनले निगम सुधारका लागि पहिलो चरणमा पुँजीगत आवश्यकता पूर्ति गर्न कम्पनी ऐन, २०६३ अनुकूल हुने गरी निगमको स्वामित्व परिवर्तन गर्न, कम्पनीमा रूपान्तरण गर्न सरकारी स्वामित्वका संस्था र कोषमार्फत लगानी गरी सेयर अभिलेखीकृत गराउन र उल्लेखित ऐन अनुसार नयाँ पब्लिक कम्पनी स्थापना गर्न सुझाएको छ ।पहिलो चरणको प्रक्रिया पूरा भए पनि अहिले एकै ठाउँबाट सञ्चालनमा रहेका तीन सेवा भूमिस्थ प्रबन्ध (ग्राउन्ड ह्यान्डलिङ) लाई नेपाल एयरलाइन्स कम्पनी लिमिटेड, अन्तर्राष्ट्रियतर्फको उडानलाई नेपाल उड्डयन सेवा कम्पनी लिमिटेड र आन्तरिक उडानलाई नेपाल वायुसेवा निगमका रूपमा छुट्टाछुट्टै स्वतन्त्र निकायमा विभाजन गर्न प्रतिवेदनले सुझाव दिएको छ । “तीन वटै सेवालाई टुक््रयाएपछि दुई भागलाई कम्पनी मोडलमार्फत नेपाल स्टक एक्सचेन्जमा सूचीकृत गर्ने र तेस्रो भागलाई निगमको आन्तरिक उडान सेवा विद्यमान निगमकै स्वरूपमा निरन्तरता दिन सकिन्छ,” प्रतिवेदनमा भनिएको छ, “निगमको हालको संस्थागत संरचना अनुसार आन्तरिकतर्फ दुर्गम क्षेत्रमा उडान गर्न १८ सिट क्षमताका र सुगम क्षेत्रमा उडान गर्न उपयुक्त चार वटा जहाज थपेर आन्तरिक सेवाप्रदायक सरकारी निकायका रूपमा निरन्तरता दिन सकिन्छ ।”विभाजनपछि नेपाल वायुसेवा निगमका हकमा हालको मूलधनलाई ३० करोडबाट बढाएर पाँच अर्ब रुपियाँ पु¥याउनसमेत प्रतिवेदनमा सुझाव छ ।",
      "link": "https://gorkhapatraonline.com/news/178558",
      "image": "https://gorkhapatraonline.com/storage/media/314636/conversions/nac-office-original-thumb.jpg"
    },
    {
      "slug": "178557",
      "title": "रिलायन्समा जोडियो बिजुली",
      "timestamp": 1762473600000,
      "source": "gp",
      "content": "सुनसरीको खनारस्थित रिलायन्स स्पिनिङ मिल्सले डेडिकेटेड तथा ट्रङ्क लाइनमार्फत उपभोग गरेको विद्युत्को प्रिमियम महसुल बक्यौताको पहिलो किस्ता नेपाल विद्युत् प्राधिकरणलाई बुझाएको छ ।",
      "longContent": "गोरखापत्र समाचारदाताकाठमाडौं, कात्तिक २१ गते । सुनसरीको खनारस्थित रिलायन्स स्पिनिङ मिल्सले डेडिकेटेड तथा ट्रङ्क लाइनमार्फत उपभोग गरेको विद्युत्को प्रिमियम महसुल बक्यौताको पहिलो किस्ता नेपाल विद्युत् प्राधिकरणलाई बुझाएको छ । पहिलो किस्ता बुझाएसँगै सो उद्योगमा विद्युत् आपूर्ति पनि जडान गरिएको नेपाल विद्युत् प्राधिकरणका कार्यकारी निर्देशक मनोज सिलवालले जानकारी दिनुभयो । रिलायन्सले २०७२ माघदेखि २०७५ वैशाखसम्मको अवधिमा डेडिकेटेड तथा ट्रङ्क लाइन प्रयोगबापतको प्रिमियम महसुलको किस्ता तिरेको हो । कम्पनीको जम्मा बक्यौता ७५ करोड ३७ लाख रुपियाँ थियो । प्राधिकरणले उक्त बक्यौतालाई २८ किस्तामा विभाजन गरेको र पहिलो किस्ताका रूपमा दुई करोड ७७ लाख रुपियाँ बुझाएको उहाँको भनाइ छ । नेपाल विद्युत् प्राधिकरणले गत असोज १२ गते जारी गरेको सार्वजनिक सूचना अनुसार निर्धारित समयमा बक्यौताको किस्ता नतिरेको भन्दै कात्तिक ४ गते रिलायन्ससहित छ उद्योगको लाइन काटिएको थियो । त्यसको दुई दिनपछि पुनः १९ उद्योगको लाइन काटिएको थियो । लाइन काटिएपछि आठ उद्योगले यसअघि नै किस्ता भुक्तान गरेका थिए । रिलायन्ससहित किस्ता तिर्नेको सङ्ख्या नौ पुगेको छ । रिलायन्स व्यवस्थापनले भने यो किस्ताका रूपमा नभई धरौटीका रूपमा भुक्तान गरिएको दाबी गरेको छ । “यही सरकार र नेपाल उद्योग वाणिज्य महासङ्घले सुझाए अनुसार तत्कालका लागि धरौटीमा रूपमा एक किस्ता बराबरको रकम भुक्तान गरेको छौँ,” रिलायन्सले जारी गरेको सूचनामा भनिएको छ । रिलायन्सले विद्युत् आपूर्ति जडान भएसँगै न्यायिक निरूपणका लागि सम्बधित निकायमा पनि आवेदन गर्ने जनाएको छ ।",
      "link": "https://gorkhapatraonline.com/news/178557",
      "image": "https://gorkhapatraonline.com/storage/media/314635/conversions/Udhyog-1-original-thumb.jpg"
    },
    {
      "slug": "178527",
      "title": "ब्लुमबर्गद्वारा मिथेन उत्सर्जन घटाउन १० करोड लगानीको घोषणा",
      "timestamp": 1762387200000,
      "source": "gp",
      "content": "अमेरिकी अर्बपति तथा न्युयोर्कका पूर्व मेयर माइक ब्लुमबर्गले आफ्नो परोपकारी संस्था ब्लुमबर्ग फिलान्थ्रोपीजमार्फत मिथेन ग्यासको उत्सर्जन घटाउने उद्देश्यले १० करोड अमेरिकी डलर लगानी गर्ने घोषणा गर्नु भएको छ ।",
      "longContent": "वासिङ्टन, कात्तिक १० गते । अमेरिकी अर्बपति तथा न्युयोर्कका पूर्व मेयर माइक ब्लुमबर्गले आफ्नो परोपकारी संस्था ब्लुमबर्ग फिलान्थ्रोपीजमार्फत मिथेन ग्यासको उत्सर्जन घटाउने उद्देश्यले १० करोड अमेरिकी डलर लगानी गर्ने घोषणा गर्नु भएको छ । मिथेनलाई जलवायु परिवर्तनको ‘सुपर प्रदूषक’ हरितगृह ग्यास मध्ये एक मानिन्छ र पछिल्ला वर्षमा यो विषय अन्तर्राष्ट्रिय वार्ताको केन्द्रीय मुद्दा बन्दै गएको छ । संयुक्त राष्ट्रसङ्घको आगामी वार्षिक जलवायु सम्मेलन (कोप-३०) अगाडि विश्व नेता ब्राजिलको अमेजन क्षेत्रमा भेट गर्न तयारी गरिरहेका बेला यो घोषणा गरिएको हो ।८३ वर्षीय ब्लुमबर्गले पत्रकारसँगको संवादमा भन्नुभयो, “मिथेन उत्सर्जन जलवायु परिवर्तनका प्रमुख कारण मध्ये एक हो, तर यसलाई नियन्त्रण गर्न सक्ने हाम्रो सबैभन्दा ठुलो अवसर पनि यही हो ।” ब्लुमबर्ग फिलान्थ्रोपीजले विगत केही वर्षदेखि तेल, ग्यास र कोइला उद्योगबाट हुने मिथेन चुहावटको निगरानी गर्न उपग्रह प्रणाली सञ्चालनमा सहयोग पुर्‍याउँदै आएको छ । यसका लागि संस्थाले कार्बन म्यापरलगायतका साझेदारसँग सहकार्य गर्दै ती चुहावट सार्वजनिक गर्न र जिम्मेवार कम्पनीलाई कारबाही गर्न प्रेरित गर्ने अभियान चलाइ रहेको छ । यस नयाँ १० करोड डलरको लगानीले ब्लुमबर्गले सन् २०१९ देखि यस क्षेत्रमा प्रतिबद्ध गरेको कुल रकमलाई १७ करोड २० लाख डलरमा पुर्‍याउने छ । यो रकम मिथेन उत्सर्जन घटाउने प्रयासलाई अझ सशक्त बनाउने उद्देश्यले विनियोजन गरिएको हो । संयुक्त राष्ट्रसङ्घका महासचिव एन्टोनियो गुटेरेस र फ्रान्सका राष्ट्रपति इमानुएल म्याक्रोनले ब्लुमबर्गको यो कदमको प्रशंसा गर्दै आफ्नो राष्ट्र ‘जलवायु, स्वास्थ्य र साझा भविष्यका लागि ठोस परिणाम ल्याउने प्रयत्नमा ब्लुमबर्ग फिलान्थ्रोपीज र साझेदारसँग सहकार्य गर्न तयार रहेको’ बताउनुभएको छ ।फ्रान्सले आगामी नोभेम्बर १० देखि २१ तारिखसम्म ब्राजिलको बेलेम सहरमा आयोजना हुने कोप-३० सम्मेलनअघि नै मिथेन उत्सर्जनलाई प्राथमिक मुद्दा बनाउने प्रयास गरिरहेको छ । वैज्ञानिकहरूका अनुसार हालको ग्लोबल वार्मिङको करिब एक-तिहाइ हिस्सा मिथेन ग्यासकै कारण हो ।मिथेन ग्यासले २० वर्षको अवधिमा कार्बन डाइअक्साइडभन्दा करिब ८० गुणा बढी शक्तिशाली प्रभाव पार्दछ । यद्यपि यो वातावरणमा तुलनात्मकरूपमा छिटो विघटन हुन्छ । यसको मुख्य स्रोत कृषि क्षेत्र, जीवाश्म इन्धनको उत्खनन र फोहोर व्यवस्थापन (ल्यान्डफिल) हुन् । “हामीले जीवाश्म इन्धन अपरेटरलाई आफ्नो उत्पादित प्राकृतिक ग्यासको कम्तीमा ९८ प्रतिशत कब्जा गर्न र अनावश्यक रूपमा फ्लेयरिङ (ग्यास जलाउने प्रक्रिया) गर्न नदिने कठोर नियम लागु गरेका छौँ”, सोही पत्रकार सम्मेलनमा बोल्दै अमेरिकी राज्य न्युमेक्सिकोकी गभर्नर मिशेल लुजान ग्रिसमले भन्नुभयो, “यी लगानी र स्याटेलाइट इमेजरीले हामीलाई वास्तविक प्रगति मापन गर्न सहयोग पुर्‍याउने छन् ।”अर्कोतर्फ राष्ट्रपति डोनाल्ड ट्रम्पको नेतृत्वमा अमेरिकी सङ्घीय सरकारले जलवायु नीतिमा चासो घटाएको र कोप कार्यक्रमबाट दूरी बनाएको आलोचना भइरहे पनि कार्बन म्यापरका विज्ञ रिले डुरेनका अनुसार टेक्सास जस्ता कन्जरभेटिभ राज्यका कम्पनी र नियामक संस्था पनि मिथेन चुहावटको तथ्याङ्कप्रति जिम्मेवार बन्न थालेका छन् । किनभने उनीहरूका लागि यो विषय स्थानीय सुरक्षा र जनस्वास्थ्यसँग प्रत्यक्षरूपमा सम्बन्धित छ ।ब्लुमबर्गको यो नयाँ लगानीले विश्वभर मिथेन उत्सर्जन नियन्त्रणका प्रयासलाई गति दिने र जलवायु सङ्कटविरुद्धको अभियानमा ठोस मोड ल्याउने अपेक्षा गरिएको छ । रासस/एएफपी",
      "link": "https://gorkhapatraonline.com/news/178527",
      "image": "https://gorkhapatraonline.com/storage/media/314578/conversions/Bloomberg-bl-original-thumb.jpg"
    },
    {
      "slug": "178514",
      "title": "आरसिबीलाई दुई अर्ब डलरसम्ममा बेच्ने तयारी, मालिकको रणनीतिक समीक्षा सुरू",
      "timestamp": 1762387200000,
      "source": "gp",
      "content": "इन्डियन प्रिमियर लिग (आइपिएल) क्रिकेटको नयाँ च्याम्पियन रोयल च्यालेन्जर्स बेङ्गलुरु (आरसिबी)का मालिकले टोली बिक्री गर्ने सम्भावनाबारे गम्भीररूपमा विचार गर्न थालेका छन् ।",
      "longContent": "नयाँदिल्ली, कात्तिक २० गते । इन्डियन प्रिमियर लिग (आइपिएल) क्रिकेटको नयाँ च्याम्पियन रोयल च्यालेन्जर्स बेङ्गलुरु (आरसिबी)का मालिकले टोली बिक्री गर्ने सम्भावनाबारे गम्भीररूपमा विचार गर्न थालेका छन् । यो प्रतिष्ठित फ्रेन्चाइजको मूल्याङ्कन करिब दुई अर्ब अमेरिकी डलरसम्म पुग्ने अनुमान गरिएको छ । विश्वप्रसिद्ध पेय पदार्थ कम्पनी डियाजियोको भारतीय शाखा युनाइटेड स्पिरिट्स लिमिटेड (युएसएल) ले मुम्बई स्टक एक्सचेन्जमा दर्ता गराएको विवरणमा आरसिबीमा गरेको लगानीको ‘रणनीतिक समीक्षा’ सुरू भएको औपचारिकरूपमा जनाएको छ ।युएसएलका प्रमुख कार्यकारी अधिकृत प्रवीण सोमेश्वरले बुधबार पठाइएको पत्रमा आरसिबीलाई ‘एक मूल्यवान र रणनीतिक सम्पत्ति’ भन्नुभएको छ । तथापि, उहाँले यसलाई ‘हाम्रो मुख्य अल्कोबेभ व्यवसायसँग प्रत्यक्षरूपमा सम्बन्धित नभएका’ कारण समीक्षा आवश्यक भएको बताउनुभयो ।“यो निर्णयले युएसएल र डियाजियो दुवैको भारतस्थित व्यवसायिक पोर्टफोलियोको समीक्षा र सुदृढीकरणप्रति प्रतिबद्धता झल्काउँछ”, सोमेश्वरले भन्नुभयो, “हामी आरसिबी र त्यससँग सम्बन्धित सम्पूर्ण हितलाई प्राथमिकतामा राख्ने छौँ ।” यो समीक्षा प्रक्रिया पुरुष तथा महिला दुवै टोलीका स्वामित्व सम्हाल्ने रोयल च्यालेन्जर्स स्पोट्र्स प्राइभेट लिमिटेड सम्म फैलिने बताइएको छ र आगामी वर्षको मार्चसम्ममा यसको निष्कर्ष आउने अपेक्षा गरिएको छ ।सन् २००८ मा स्थापना भएको यो चर्चित टी-२० क्रिकेट लिगमा आरसिबीले पहिलो पटक यसै वर्ष जुन महिनामा आइपिएल उपाधि जित्दै ऐतिहासिक उपलब्धि हासिल गरेको थियो । ब्लुमबर्ग न्युजका अनुसार, टोलीका मालिक अहिले ‘क्लबको केही हिस्सा वा सम्पूर्ण स्वामित्व बिक्री गर्ने सम्भावनाबारे विचार गर्दै’ दुई अर्ब डलरसम्मको मूल्याङ्कन लक्ष्य राखिरहेका छन् ।तर विजयको उत्सवपछि आरसिबीमाथि दुः खद क्षण पनि आयो । अहमदाबादमा अन्तिम जित हाँसिल गरेको एक दिनपछि, बैङ्गलोरको एम. चिन्नास्वामी स्टेडियम बाहिर आयोजित विजय परेडमा ठेलमठेल हुँदा ११ जना प्रशंसकको मृत्यु भयो भने ५० भन्दा बढी घाइते भए । हजारौँको भीडले आफ्ना प्रिय नायक विराट कोहली र विजयी टोलीलाई घर फर्किदा स्वागत गर्न सडकमा उत्रिएका थिए ।प्रधानमन्त्री नरेन्द्र मोदीले उक्त घटनालाई ‘पूर्णरूपमा हृदयविदारक’ भन्दै गहिरो शोक प्रकट गर्नु भएको थियो । कप्तान कोहलीले पनि सामाजिक सञ्जालमार्फत लेख्दै आफू ‘शब्दविहीन र अत्यन्त पीडित’ भएको प्रतिक्रिया दिनु भएको थियो । आरसिबीको सम्भावित बिक्रीबारे हुने यो समीक्षा र निर्णयले भारतीय खेल इतिहासमै सबैभन्दा ठूलो व्यावसायिक सम्झौता बन्ने सम्भावना देखिएको छ । रासस/एएफपी",
      "link": "https://gorkhapatraonline.com/news/178514",
      "image": "https://gorkhapatraonline.com/storage/media/314547/conversions/Washingt-original-thumb.jpg"
    },
    {
      "slug": "178502",
      "title": "रिलायन्स मिल्सले तिर्‍यो विद्युत महसुल बक्यौताको पहिलो किस्ता : काटिएको लाइन जोडियो",
      "timestamp": 1762387200000,
      "source": "gp",
      "content": "विगतमा लोडसेडिङको समयमा डेडिकेटेड तथा ट्रङ्क लाइनबाट विद्युत उपभोग गरेको सुनसरीमा सञ्चालित रिलायन्स स्पिनिङ मिल्सले प्रिमियम महसुलको बक्यौता रकम बिहीबार तिरेको छ।",
      "longContent": "काठमाडौँ,  कात्तिक २० गते। विगतमा लोडसेडिङको समयमा डेडिकेटेड तथा ट्रङ्क लाइनबाट विद्युत् उपभोग गरेको सुनसरीमा सञ्चालित रिलायन्स स्पिनिङ मिल्सले प्रिमियम महसुलको बक्यौता रकम बिहीबार तिरेको छ।पहिलो किस्ता तिरेपछि रिलायन्सको विच्छेद गरिएको विद्युत् लाइन जडान गरिएको प्राधिकरणका कार्यकारी निर्देशक मनोज सिलवालले जानकारी दिनुभयो।रिलायन्सले २०७२ माघदेखि २०७५ वैशाखसम्ममा डेडिकेटेड तथा ट्रङ्क लाइन प्रयोग बापतको प्रिमियम महसुलको पहिलो किस्ता बुझाएका हो।रिलायन्सको ७५ करोड ३७ लाख  रुपियाँ बक्यौता रहेको छ।बक्यौतालाई २८ किस्तामा विभाजन गरी रिलायन्सले दुई करोड ७७ लाख रुपियाँ पहिलो किस्ता बुझाएको हो।",
      "link": "https://gorkhapatraonline.com/news/178502",
      "image": "https://gorkhapatraonline.com/storage/media/314582/conversions/reliancespinnin-original-thumb.jpg"
    },
    {
      "slug": "178472",
      "title": "सुनचाँदीको मूल्यमा सामान्य वृद्धि",
      "timestamp": 1762387200000,
      "source": "gp",
      "content": "स्थानीय बजारमा बुधबारको तुलनामा आज सुनचाँदीको मूल्यमा केही वृद्धि भएको छ ।",
      "longContent": "काठमाडौँ, कात्तिक २०  गते ।  स्थानीय बजारमा बुधबारको तुलनामा आज सुनचाँदीको मूल्यमा केही वृद्धि भएको छ ।  नेपाल सुनचाँदी व्यवसायी महासङ्घका अनुसार आज एक तोला सुनको मोल रु. दुई लाख ३७ हजार ८०० र त्यति नै परिमाणको चाँदीको मूल्य रु. तीन हजार १० निर्धारण भएको छ । बुधबार एक तोला सुन रु. दुई लाख ३७ हजार २०० र चाँदी रु. दुई हजार ९९० मा खरिदबिक्री भएको थियो । बजार विश्लेषकहरूले सुनचाँदीको मूल्यमा दैनिक उतारचढाव भइरहेका कारण लगानीकर्ताले सतर्क हुनुपर्नेमा जोड दिएका छन् । सुनचाँदीमा लगानी गर्दा बजारको प्रवृत्ति र मूल्य परिवर्तनमा ध्यान दिनु आवश्यक भएको उनीहरूको कथन छ । आगामी दिनहरूमा पनि मूल्यमा उतारचढाव हुने उनीहरूको विश्लेषण छ । रासस",
      "link": "https://gorkhapatraonline.com/news/178472",
      "image": "https://gorkhapatraonline.com/storage/media/314444/conversions/gold1616-original-thumb.jpg"
    },
    {
      "slug": "178433",
      "title": "यस्तो छ आजका लागि सागसब्जी र फलफूलको थोक मूल्य",
      "timestamp": 1762387200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  कात्तिक २० गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ९०, गोलभेँडा सानो (लोकल) प्रतिकिलो रु ६०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ७०, आलु रातो प्रतिकिलो रु ७०, आलु रातो (भारतीय) प्रतिकिलो रु ७०, आलु सेतो प्रतिकिलो रु ६०, प्याज सुकेको ९भारतीय० प्रतिकिलो रु ३९ रहेको छ । यस्तै, गाजर (लोकल) प्रतिकिलो रु १२०, गाजर ९तराई० प्रतिकिलो रु ११०, बन्दा (लोकल) प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ५०, सेतो मूला (लोकल) प्रतिकिलो रु ३०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु ४०, भन्टा डल्लो प्रतिकिलो रु ८०, तने बोडी प्रतिकिलो रु १८०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु १८०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १६०, टाटे सिमी प्रतिकिलो रु ९०, भटमास कोसा प्रतिकिलो रु २००, तीतो करेला प्रतिकिलो रु १२०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौँला प्रतिकिलो रु ७०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ६०, हरियो फर्सी (डल्लो)प्रतिकिलो रु ५०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ३५ कायम गरिएको छ । पिँडालु प्रतिकिलो रु ८०, स्कूस प्रतिकिलो रु २०, रायोसाग प्रतिकिलो रु १३०, पालुङ्गो साग प्रतिकेजी रु १५०, चमसुर प्रतिकेजी रु १५०, तोरीको साग प्रतिकिलो रु ८०, मेथीको साग प्रतिकिलो रु २००, हरियो प्याज प्रतिकिलो रु ८०, तरुल प्रतिकिलो रु १००, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३२०, कुरिलो प्रतिकिलो रु ७०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु १००, सजीवन प्रतिकिलो रु २५०, रातो बन्दा प्रतिकिलो रु १२०, जिरीको साग प्रतिकिलो रु ४००, सेलरी प्रतिकिलो रु ४००, पार्सले प्रतिकिलो रु ५००, सौफको साग प्रतिकिलो रु १५०, पुदिना प्रतिकिलो रु ४५०, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५० र गुन्द्रुक प्रतिकिलो रु ३८० तोकिएको छ ।स्याउ (झोले) प्रतिकिलो रु २३०, स्याउ (फुजी)प्रतिकिलो रु ३००, केरा (दर्जन)रु १४०, कागती प्रतिकिलो रु १२०, अनार प्रतिकिलो रु ३५०, सुन्तला (नेपाली) प्रतिकिलो रु १००, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु ११०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो ४०, निबुवा प्रतिकिलो रु ६०, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ९०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु २६०, सरिफा प्रतिकिलो रु २०० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ७०, अदुवा प्रतिकिलो रु १००, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु १२०, खुर्सानी हरियो (अकबरे) प्रतिकिलो रु ९०, भेडे खुर्सानी प्रतिकिलो रु १००, हरियो लसुन प्रतिकिलो रु ३००, हरियो धनियाँ प्रतिकिलो रु २५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु २४०, छ्यापी हरियो प्रतिकिलो रु २००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १५०, राजा च्याउ प्रतिकिलो रु ३००, सिताके च्याउ प्रतिकिलो रु ९०० र काक्रो (लोकल क्रस) प्रतिकिलो रु ८० निर्धारण गरिएको छ ।रासस",
      "link": "https://gorkhapatraonline.com/news/178433",
      "image": "https://gorkhapatraonline.com/storage/media/314386/conversions/20250226_130139-original-thumb.jpg"
    },
    {
      "slug": "178424",
      "title": "पूर्वसैनिक घलेको लोभलाग्दो ‘ड्रागन फ्रुट’ खेती",
      "timestamp": 1762387200000,
      "source": "gp",
      "content": "उहाँले विसं २०७४ मा स्थापना गर्नुभएको ‘तर्जुमा ड्रागन फ्रुट कृषि फार्म’बाट हाल वार्षिक रु ५५ देखि ६० लाखसम्म आम्दानी गर्दै आएको दाबी गर्नुभयो ।",
      "longContent": "धरान (सुनसरी), कात्तिक गते ।  करिब २८ वर्ष भारतीय सेनामा सेवा गरी अवकाश प्राप्त कृपाश्वर घले गुरुङले यहाँको रामधुनी नगरपालिका-७ रानीपोखरीमा व्यावसायिक रूपमा ‘ड्रागन फ्रुट’ खेती गर्दै आउनुभएको छ ।उहाँले विसं २०७४ मा स्थापना गर्नुभएको ‘तर्जुमा ड्रागन फ्रुट कृषि फार्म’बाट हाल वार्षिक रु ५५ देखि ६० लाखसम्म आम्दानी गर्दै आएको दाबी गर्नुभयो ।  घलेले एक बिघा क्षेत्रफलमा खेती गरिरहनुभएको छ । गुरुङका अनुसार करिब २२ वर्षअघि मलेसियाबाट ल्याइएको रातो पिङ प्रजातिको एक बिरुवाबाट खेती सुरु गरिएको थियो । सुरुमा फलको बजार मूल्य तथा स्वास्थ्य उपयोगबारे स्पष्ट जानकारी नभए पनि माग र मूल्य वृद्धिसँगै खेती बिस्तार गर्दै लगिएको र हाल यही मुख्य आम्दानीको स्रोत बनेको उहाँले जानकारी दिनुभयो ।व्यवसायी गुरुङले भन्नुभयो,“फार्ममा हाल करिब २५० बोट ड्रागन फ्रुट लगाएको छु । अन्य फलफूलले वर्षमा एकपटक मात्र फल दिने भए पनि ड्रागनले वर्षमा नौ पटकसम्म उत्पादन दिन सक्छ । त्यही भएकाले आय स्थिर हुन्छ ।”उत्पादनसँगै बिरुवा बिक्रीबाट पनि आम्दानी हुँदै आएको छ । वार्षिक रूपमा रु चार लाखभन्दा बढीको बिरुवा बिक्री हुने गरेको गुरुङले बताउनुभयो । पहिले प्रतिबोट रु २०० देखि रु ४०० सम्ममा बिक्री हुने बिरुवा हाल मागअनुसार रु ५० देखि रु ७० मा बिक्री हुने गरेको उहाँको भनाइ छ । ड्रागन फ्रुट भने खुद्रा मूल्य प्रतिकिलो रु ४०० र होलसेलमा रु ३५० मा बिक्री हुने गरेको छ । फार्ममा मासिक रु १५ हजार तलबमा दुई जना स्थायी कर्मचारी र दैनिक सात सय ज्यालादरमा दर्जनभन्दा बढी कामदारले काम पाइरहेका छन् । फल टिप्ने तथा मल हाल्ने याममा कामदार सङ्ख्या अझ बढी हुने गरेको छ । गुरुङले भन्नुभयो,“ फार्म सञ्चालन, मलखाद्य, औजार तथा श्रमिक लागतवापत वार्षिक करिब रु आठ लाख खर्च हुने गरेको छ । गत वर्ष २२ मेट्रिकटन उत्पादन भएको ड्रागन फ्रुट यस वर्ष २७ मेट्रिकटनभन्दा बढी उत्पादन भएको छ । उत्पादित फल धरान, इटहरी, इनरुवा, विराटनगर र धेरैजसो काठमाडौँ, पोखरा र हेटौँडासम्म बिक्रीका लागि पठाउने गरेको छु ।”आम्दानी राम्रो भएकाले पछिल्लो समय यस खेतीतर्फ अन्य युवाको पनि आकर्षण बढ्दै गएको छ । अवकाशपछि कृषि उद्यममा लागेका घलेका अनुसार देशमै बसेर कृषि व्यवसायमार्फत राम्रो आम्दानीसँगै स्थानीयस्तरमा रोजगारी पनि सिर्जना गर्न सकिने सम्भावना छ । हाल सुनसरीको रामधुनी नगरपालिका-७ मा मात्र १० घरधुरीभन्दा बढीले ड्रागन खेती गर्दै आएका छन् । विदेशबाट फर्केका युवाहरू पनि ड्रागन खेतीमा लागिरहेका छन् । रासस",
      "link": "https://gorkhapatraonline.com/news/178424",
      "image": "https://gorkhapatraonline.com/storage/media/314375/conversions/20251105_163038-original-thumb.jpg"
    },
    {
      "slug": "178421",
      "title": "यस्तो छ आजको विदेशी मुद्रा विनिमय दर, कुन देशको कति ?",
      "timestamp": 1762387200000,
      "source": "gp",
      "content": "राष्ट्र बैङ्कका अनुसार आजका लागि अमेरिकी डलर एकको खरिददर १४१ रुपियाँ ५६ पैसा र बिक्रीदर १४२ रुपियाँ १६ पैसा कायम भएको छ ।",
      "longContent": "काठमाडौँ,  कात्तिक २० गते ।  नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आजका लागि अमेरिकी डलर एकको खरिददर १४१ रुपियाँ ५६ पैसा र बिक्रीदर १४२ रुपियाँ १६ पैसा कायम भएको छ । युरोपियन युरो एकको खरिददर १६२ रुपियाँ ६३ पैसा र बिक्रीदर १६३ रुपियाँ ३२ पैसा, युके पाउन्ड स्ट्रलिङ एकको खरिददर १८४ रुपैयाँ ३८ पैसा र बिक्रीदर १८५ रुपियाँ १६ पैसा, स्विस फ्र्याङ्क एकको खरिददर १७४ रुपैयाँ ७४ पैसा र बिक्रीदर १७५ रुपियाँ ४८ पैसा कायम गरिएको छ । अष्ट्रेलियन डलर एकको खरिददर ९१ रुपियाँ ७० पैसा र बिक्रीदर ९२ रुपियाँ  ०९ पैसा, क्यानेडियन डलर एकको खरिददर १०० रुपियाँ १७ पैसा र बिक्रीदर १०० रुपियाँ ६० पैसा, सिङ्गापुर डलर एकको खरिददर १०८ रुपियाँ ३१ पैसा र बिक्रीदर १०८ रुपियाँ ७७ पैसा निर्धारण गरिएको छ । जापानी येन १० को खरिददर नौ रुपियाँ २१ पैसा र बिक्रीदर नौ रुपियाँ२५ पैसा, चिनियाँ युआन एकको खरिददर १९ रुपियाँ ८६ पैसा र बिक्रीदर १९ रुपियाँ ९५ पैसा, साउदी अरेबियन रियाल एकको खरिददर ३७ रुपैयाँ ७४ पैसा र बिक्रीदर ३७ रुपियाँ ९० पैसा, कतारी रियाल एकको खरिददर ३८ रुपैयाँ ८४ पैसा र बिक्रीदर ३९ रुपियाँ  कायम भएको छ । केन्द्रीय बैङ्कका अनुसार थाई भाट एकको खरिददर चार रुपियाँ ३५ पैसा र बिक्रीदर चार रुपियाँ ३७ पैसा, युएई दिराम एकको खरिददर ३८ रुपियाँ ५४ पैसा र बिक्रीदर ३८ रुपियाँ ७० पैसा, मलेसियन रिङ्गेट एकको खरिददर ३३ रुपियाँ ७७ पैसा र बिक्रीदर ३३ रुपैयाँ ९२ पैसा, साउथ कोरियन वन एक सयको खरिददर नौ रुपैयाँ ७९ पैसा र बिक्रीदर नौ रुपियाँ ८४ पैसा, स्विडिस क्रोनर एकको खरिददर १४ रुपियाँ ७७ पैसा र बिक्रीदर १४ रुपियाँ ८३ पैसा र डेनिस क्रोनर एकको खरिददर २१ रुपियाँ  ७८ पैसा र बिक्रीदर २१ रुपियाँ ८८ पैसा तोकिएको छ । राष्ट्र बैङ्कले हङकङ डलर एकको खरिददर १८ रुपियाँ २१ पैसा र बिक्रीदर १८ रुपियाँ २८ पैसा, कुवेती दिनार एकको खरिददर ४६० रुपियाँ ८४ पैसा र बिक्रीदर ४६२ रुपियाँ ७९ पैसा, बहराइन दिनार एकको खरिददर ३७५ रुपियाँ ५० पैसा र बिक्रीदर ३७७ रुपियाँ नौ पैसा, ओमनी रियाल एकको खरिददर ३६७ रुपियाँ ६७ पैसा र बिक्रीदर ३६९ रुपियाँ २३ पैसा रहेको छ । भारतीय रुपियाँ एक सयको खरिददर १६० रुपैयाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’ मा उपलब्ध हुने जनाइएको छ ।रासस",
      "link": "https://gorkhapatraonline.com/news/178421",
      "image": "https://gorkhapatraonline.com/storage/media/314376/conversions/dolor-original-thumb.jpg"
    },
    {
      "slug": "178418",
      "title": "तातोपानी नाकाबाट व्यापार सहज बनाउन अनुरोध",
      "timestamp": 1762387200000,
      "source": "gp",
      "content": "नेपाल हिमालय सीमापार वाणिज्य सङ्घले तातोपानी नाकाबाट कन्टेनर छोड्न र रसुवा नाकाको मितेरी पुल छिटो निर्माण गर्न चीनको दूतावासलाई आग्रह गरेको छ । सङ्घका अध्यक्ष रामहरि कार्की नेतृत्वको टोलीले दूतावासको इकोनोमिक एन्ड कमर्सियल काउन्सिललाई त्यस्तो अनुरोध छ ।",
      "longContent": "सिन्धुपाल्चोक समाचारदातासिन्धुपाल्चोक, कात्तिक २० गते । नेपाल हिमालय सीमापार वाणिज्य सङ्घले तातोपानी नाकाबाट कन्टेनर छोड्न र रसुवा नाकाको मितेरी पुल छिटो निर्माण गर्न चीनको दूतावासलाई आग्रह गरेको छ । सङ्घका अध्यक्ष रामहरि कार्की नेतृत्वको टोलीले दूतावासको इकोनोमिक एन्ड कमर्सियल काउन्सिललाई त्यस्तो अनुरोध छ । सङ्घले काउन्सिल कार्यालयका द्वितीय सचिवलाई लिखित र मौखिक रूपमा तातोपानी नाका र रसुवा नाकाका समस्या राखेको जनाएको छ । तिब्बतको न्यालम, खासा र विभिन्न भागमा मालवस्तु बोकेको कन्टेनर अलपत्र परेको, रसुवा नाकामा पुल निर्माणमा ढिलाइ हुँदा व्यापारिक गतिविधि ठप्प भएकोलगायतका समस्याबारे जानकारी गराएको अध्यक्ष कार्कीले बताउनुभयो ।  नेपाली व्यापारी व्यवसायीले खरिद गरेका सामान तिब्बतको न्यालम प्रशासनले आयातमा कडाइ गरेकाले त्यसमा सहजीकरण गरिदिन, रसुवा नाकाको मितेरी पुल छिटो निर्माण पूरा गर्नका लागि काउन्सिलको ध्यानाकर्षण गरिएको कार्कीले बताउनुभयो । न्यालम प्रशासनले तातोपानी नाकाबाट दैनिक रूपमा ६० वटाभन्दा बढी कन्टेनर छाड्नुपर्ने बताइएको थियो ।न्यालम प्रशासनले कडाइ गरेपछि चाडपर्वका सामान तातोपानी नाका ल्याउन नसकिएकाले अहिले कन्टेनरको सङ्ख्या बढाउन भूमिका निर्वाह गर्न काउन्सिललाई आग्रह गरिएको थियो । असार २४ गते रसुवास्थित केरुङ नाकाको मितेरी पुल बाढीले बगाएपछि नेपाल–चीनबिचको स्थलमार्गबाट हुने व्यापार र आउजाउ पूर्ण रूपमा बन्द भएको अहिले चार महिना बितेको छ । काउन्सिलका अधिकारीले तातोपानी नाका, केरुङ नाकाको पछिल्लो अवस्था, व्यापार र समस्याका विषयमा सम्बन्धित निकायमा बुझ्ने प्रतिक्रिया पाएको अध्यक्ष कार्कीले बताउनुभएको छ ।२०७२ वैशाख १२ गतेको भूकम्पपछि चीनले सीमाक्षेत्र खासामा पुनर्निर्माण भइरहेकाले पर्याप्त परिमाणमा कन्टेनर छाड्न आलटाल गरिरहेको छ । अहिले दैनिक २० वटासम्म कन्टेनर छाड्दै आएको छ । पहिले दैनिक ६० वटाभन्दा बढी मालवस्तु बोकेका कन्टेनर छाड्ने गरेको थियो ।",
      "link": "https://gorkhapatraonline.com/news/178418",
      "image": "https://gorkhapatraonline.com/storage/media/314367/conversions/Sindhupalchok--(1)-original-thumb.jpg"
    },
    {
      "slug": "178417",
      "title": "चार सय उद्यमीलाई स्टार्टअप उद्यमका कर्जा दिइने",
      "timestamp": 1762387200000,
      "source": "gp",
      "content": "सरकारले चालु आर्थिक २०८२/८३ को स्टार्टअप उद्यमका लागि कर्जा प्रदान गर्न प्रस्ताव आह्वान गरेको छ । उद्योग, वाणिज्य तथा आपूर्ति मन्त्रालय अन्तर्गतको औद्योगिक व्यवसाय विकास प्रतिष्ठानले बुधबार कर्जा प्रदान गर्न प्रस्ताव माग गरेको हो ।  नवीनतम ज्ञान, सोच, सिप र क्षमता भएका स्टार्टअप उद्यमका लागि कर्जा प्रदा",
      "longContent": "गोरखापत्र समाचारदाताकाठमाडौँ, कात्तिक २० गते । सरकारले चालु आर्थिक २०८२/८३ को स्टार्टअप उद्यमका लागि कर्जा प्रदान गर्न प्रस्ताव आह्वान गरेको छ । उद्योग, वाणिज्य तथा आपूर्ति मन्त्रालय अन्तर्गतको औद्योगिक व्यवसाय विकास प्रतिष्ठानले बुधबार कर्जा प्रदान गर्न प्रस्ताव माग गरेको हो ।नवीनतम ज्ञान, सोच, सिप र क्षमता भएका स्टार्टअप उद्यमका लागि कर्जा प्रदान गर्न प्रस्ताव आह्वान गरेको प्रतिष्ठानले जनाएको छ । तोकिएको मापदण्ड पूरा गरेका उद्यमीले कर्जाका लागि आगामी मङ्सिर ९ गतेसम्म प्रस्ताव पेस गर्नुपर्ने छ । समितिका कार्यकारी निर्देशक उमेश गुप्ताले चालु आवमा चार सय उद्यमीलाई स्टार्टअप उद्यम परियोजनालाई कर्जा प्रदान गर्ने लक्ष्य राखिएको जानकारी दिनुभयो । यस वर्ष कर्जा प्रदान गर्नका लागि सरकारले ७३ करोड रुपियाँ बजेट विनियोजन गरेको छ । गत वर्ष छ सय परियोजनालाई कर्जा प्रदान गरिएको थियो । गत वर्ष भने कर्जा प्रदान गर्नका लागि एक अर्ब रुपियाँ विनियोजन भएको थियो ।यस्तै आव २०८०/८१ मा १६५ परियोजनालाई कर्जा प्रदान गरिएको थियो । त्यतिबेला कर्जा वितरणका लागि २५ करोड रुपियाँ विनियोजन गरेको थियो । स्टार्टअप उद्यम कर्जा सञ्चालन कार्यविधि २०८१ मार्फत एक जना उद्यमीलाई तीन प्रतिशत ब्याजमा अधिकतम २० लाख रुपियाँसम्म कर्जा प्रवाह गर्न सक्ने व्यवस्था गरेको छ । राष्ट्रिय वाणिज्य बैङ्कमार्फत सो कर्जा वितरण गरिने छ । वाणिज्य बैङ्कले कर्जा प्रवाह गर्दा बढीमा पाँच लाखसम्मको कर्जाको हकमा एक किस्ता, १५ लाखसम्मको कर्जा दुई किस्ता र त्यसभन्दा माथिको कर्जा तीन किस्तामा प्रवाह गर्ने कार्यविधिमा उल्लेख छ ।",
      "link": "https://gorkhapatraonline.com/news/178417",
      "image": "https://gorkhapatraonline.com/storage/media/314366/conversions/startup-business2023-03-30-02-37-14-original-thumb.jpg"
    },
    {
      "slug": "178416",
      "title": "पर्यटकको चापले उडान वृद्धि",
      "timestamp": 1762387200000,
      "source": "gp",
      "content": "सोलुखुम्बुको लुक्लास्थित तेन्जिङ हिलारी विमानस्थल यतिबेला निकै व्यस्त बनेको छ । यस विमानस्थलमा अहिले हवाईजहाज र हेलिकोप्टर गरी दैनिक १६० भन्दा बढी उडान हुन थालेको छ । सगरमाथालगायत विभिन्न हिमशृङ्खला अवलोकन गर्न आउने पर्यटकको चाप बढेसँगै विमानस्थलको व्यस्तता बढेको हो ।",
      "longContent": "सन्तोष राउतसोलुखुम्बु, कात्तिक २० गते । सोलुखुम्बुको लुक्लास्थित तेन्जिङ हिलारी विमानस्थल यतिबेला निकै व्यस्त बनेको छ । यस विमानस्थलमा अहिले हवाईजहाज र हेलिकोप्टर गरी दैनिक १६० भन्दा बढी उडान हुन थालेको छ । सगरमाथालगायत विभिन्न हिमशृङ्खला अवलोकन गर्न आउने पर्यटकको चाप बढेसँगै विमानस्थलको व्यस्तता बढेको हो । हिमाल आरोहणको मुख्य सिजनमा केही दिन मौसम प्रतिकूल भएर विभिन्न स्थानमा रोकिएका पर्यटक अहिले धमाधम आउने जाने गर्न थालेका छन् । यतिबेला सोलुखुम्बुको माथिल्लो क्षेत्रको मौसममा पनि सुधार आउन थालेकाले पर्यटकको चहलपहल बाक्लिन थालेको छ । पर्यटक बढेपछि लुक्ला विमानस्थलमा विभिन्न कम्पनीलाई उडान भर्न भ्यानभ्याइ छ । मङ्गलबार तारा एयरलाइन्स, सीता एयरलाइन्स, समिट एयरलाइन्सका हवाईजहाजले मात्र ८० उडान गरेको र विभिन्न कम्पनीका हेलिकोप्टरले दुई सयभन्दा बढी उडान गरेको नेपाल नागरिक उड्डयन प्राधिकरण लुक्लाका सिनियर एटिसी अफिसर अमनचन्द्र झाले जानकारी दिनुभयो । उहाँका अनुसार बुधबार हवाईजहाजले ६० र हेलिकोप्टरले एक सयभन्दा बढी उडान गरिसकेका छन् ।पर्यटकको चापका कारण यो सिजनमा लुक्ला विमानस्थलमा बढी उडान हुने गर्छ ।  अहिले लुक्लामा हवाईमार्गबाट मात्र दैनिक एक हजार पाँच सय पर्यटकको आवतजावत हुने गरेको छ । यसबाहेक पदमार्गबाट आउने पर्यटक पनि बढेको सगरमाथा राष्ट्रिय निकुञ्जको कार्यालय जोरसल्ले प्रवेशद्वारका कर्मचारीले बताएका छन् । पदमार्ग र हवाईमार्ग हुँदै सगरमाथा क्षेत्रमा प्रवेश गर्ने पर्यटकले जोरसल्ले प्रवेशद्वारमा अनिवार्य दर्ता गर्नु पर्छ । केन्द्रले पर्यटकलाई खुम्बु क्षेत्रमा जाँदा अपनाउनपर्ने नियम, ध्यान दिनुपर्ने विषयमा जानकारी दिने गरेको छ ।",
      "link": "https://gorkhapatraonline.com/news/178416",
      "image": "https://gorkhapatraonline.com/storage/media/314365/conversions/lukla-ma-plane_solu_santosh-original-thumb.jpg"
    },
    {
      "slug": "178415",
      "title": "लागत प्रभावी लगानी ढाँचा तय गर्न गृहकार्य",
      "timestamp": 1762387200000,
      "source": "gp",
      "content": "दशक लामो अवधिदेखि चर्चामा रहँदै आएको राष्ट्रिय गौरवको बुढीगण्डकी जलविद्युत् आयोजना निर्माणका लागि लागत प्रभावी लगानीको ढाँचा निर्धारण गर्न सरकारले पहल थालेको छ ।   कम्पनी मोडेलमा विकास गर्ने निधो गरिएको एक हजार दुई सय मेगावाटको आयोजनामा लगानी कसरी जुटाउने भन्ने गृहकार्य सुरु भएको हो । उक्त आयोजनाले जग्गा अधिग्रहणदेखि आयोजनाको स्वामित्वको विवाद झैल्दै आएको छ ।",
      "longContent": "काठमाडौँ, कात्तिक २० गते । दशक लामो अवधिदेखि चर्चामा रहँदै आएको राष्ट्रिय गौरवको बुढीगण्डकी जलविद्युत् आयोजना निर्माणका लागि लागत प्रभावी लगानीको ढाँचा निर्धारण गर्न सरकारले पहल थालेको छ । कम्पनी मोडेलमा विकास गर्ने निधो गरिएको एक हजार दुई सय मेगावाटको आयोजनामा लगानी कसरी जुटाउने भन्ने गृहकार्य सुरु भएको हो । उक्त आयोजनाले जग्गा अधिग्रहणदेखि आयोजनाको स्वामित्वको विवाद झैल्दै आएको छ ।ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास कुलमान घिसिङले आयोजनाको लगानी ढाँचा (मोडालिटी) तत्काल टुङ्ग्याउन मन्त्रालयका सचिव, ऊर्जाविज्ञ तथा बुढीगण्डकी जलविद्युत् कम्पनी लिमिटेडका पदाधिकारीसँग मङ्गलबार छलफल गर्नुभएको हो । मन्त्री घिसिङले पदभार ग्रहणकै क्रममा यो आयोजना निर्माणका लागि आवश्यक पहल गर्ने प्रतिबद्धता सार्वजनिक गर्नुभएको थियो । छलफलमा कम्पनीका प्रमुख कार्यकारी अधिकृतसहितको टोलीले हालसम्म आयोजनाका सम्बन्धमा भएका प्रगति विवरण र लगानीका सम्भावित विकल्पबारे जानकारी गराएको थियो । मन्त्री घिसिङले वित्तीय मोडालिटी तय गर्दा सरकारमाथि वित्तीय भार नपर्ने र लगानी सम्भाव्य हुने गरी ५० प्रतिशत स्वपुँजी र ५० प्रतिशत ऋण रहने गरी तय गर्न कम्पनीका अधिकारीलाई सुझाव दिनुभएको छ ।  पेट्रोलियम पदार्थमा लगाइँदै आएको पूर्वाधार कर पनि यसमा सदुपयोग गर्नु आवश्यक हुने उहाँको भनाइ थियो । भन्सार महसुल एवं मूल्य अभिवृद्धि करलगायतका छुट दिइएमा आयोजना लगानीका लागि सम्भाव्य बन्न सक्ने आकलन मन्त्री घिसिङको छ । “पेट्रोलियम इन्धन आयातमा लगाइँदै आएको पूर्वाधार करको आधा रकम सिधै आयोजनाको खातामा जम्मा गर्ने व्यवस्था गर्न सकिएमा लगानीका लागि कुनै समस्या हुँदैन,” उहाँले भन्नुभयो, “नेपाल विद्युत् प्राधिकरणको साधारण सेयर निष्कासन गरेर पनि आयोजनाका लागि पैसा सङ्कलन गरिन्छ ।” बैठकमा ऊर्जा, जलस्रोत तथा सिँचाइ मन्त्रालयका सचिव चिरञ्जीवी चटौत, पूर्वसचिव अनुपकुमार उपाध्ययलगायत सहभागी हुनुहुन्थ्यो । उपाध्यायका अनुसार कम्पनीले विगतका छलफलमा आएका मोडेल तथा थप नयाँ सम्भाव्य लगानीका मोडेलबारे पनि अध्ययन गरी प्रस्ताव ल्याउन भनिएको छ । उहाँले भन्नुभयो, “आयोजना लामो समय अनिश्चितताको अवस्थामै रह्यो तर अब कम्पनी मोडेलमै विकास गर्ने गरी लगानीको मोडेल तय गर्ने प्रयास सुरु भएको छ ।” लगानीका प्रस्तावित मोडेलहालसम्म लगानीका लागि सरकारबाट सम्भाव्य पूर्ति लगानी (भिजिएफ) उपलब्ध हुँदा र नहुँदाका दुई वटा मोडालिटी बनेका छन् । पहिलो विकल्पमा सरकारले भिजिएफ उपलब्ध नगराएमा इक्विटी र ऋणको अनुपात क्रमशः २५ र ७५ प्रतिशत रहने प्रस्ताव गरिएको छ । यसका लागि जग्गा प्राप्तिलगायतका काममा सरकारबाट भएको खर्चलाई इक्विटीमा समावेश गर्ने, थप र सहुलियतपूर्ण ऋण लगानीका रूपमा उपलब्ध हुनुपर्ने प्रस्ताव गरिएको छ । दोस्रो विकल्पमा भिजिएफ उपलब्ध भएमा इक्विटी र ऋण अनुपात क्रमशः ३० र ७० प्रतिशत रहने प्रस्ताव गरिएको छ । जग्गा प्राप्ति, सार्वजनिक पूर्वाधारको पुनस्र्थापना, वातावरण संरक्षण र वनक्षेत्र प्रयोगका लागि खर्चबापतको आवश्यक ७३ अर्ब रुपियाँ सरकारले अति सहुलियतपूर्ण ऋण (भिजिएल) प्रदान गर्नुपर्ने प्रस्ताव गरिएको छ । यसरी लगानी हुने इक्विटीबापतको रकम सरकार, प्राधिकरण, कर्मचारी सञ्चय कोष, नागरिक लगानी कोष, नेपाल टेलिकम र सर्वसाधारण नागरिकबाट सङ्कलन गर्ने प्रस्ताव छ ।कम्पनीका प्रमुख कार्यकारी अधिकृत अरुण राजौरियाका अनुसार कम्पनीले यी मोडेललाई परिमार्जन गरेर ५०/५० प्रतिशतमा लग्ने विकल्पमा अब कम्पनी अग्रसर हुने छ । “ठुलो लगानीको आयोजना हुने भएकाले कम्पनीमा ऋणको भार कम गर्दा दिगो र सम्भाव्य हुने मन्त्री र हाम्रो बुझाइ छ । भिजिएफ, ऋण स्वपुँजीमा के कसरी व्यवस्था गर्दा उपयुक्त हुन्छ भन्नेमा हामीले विशेषज्ञ राखेर अध्ययन गरिरहेका छौँ,” रजौरियाले भन्नुभयो । परामर्शदाताले सन् २०१५ मा तयार पारेको प्रतिवेदन अनुसार आयोजनाको अनुमानित लागत दुई अर्ब ५९ करोड अमेरिकी डलर थियो । हालको मूल्यमा आयोजनाको अनुमानित लागत दुई अर्ब ७७ करोड डलर (करिब तीन खर्ब ३२ अर्ब रुपियाँ रहेको छ । आयोजनाको निर्माण अवधि आठ वर्ष रहेको छ । आयोजनाका अनुसार आयोजनाको विस्तृत परियोजना प्रतिवेदन र टेन्डर कागजात तयारी अवस्थामा छन् । आयोजनाको सबैभन्दा जटिल मानिएको जग्गा प्राप्तिको प्रगति करिब ९० प्रतिशत सम्पन्न भएको छ । जग्गाको मुआब्जा, संरचना, बोटबिरुवा तथा फलफूलको क्षतिपूर्तिबापत जग्गाधनीलाई ४२ अर्ब ६५ रुपियाँ वितरण भइसकेको छ । आयोजनाबाट भौतिक तथा आर्थिक रूपमा गोरखा र धादिङका आठ हजार ११७ घरपरिवारका प्रभावित हुने छन् । यसमध्ये तीन हजार ५६० घरपरिवार पूर्ण रूपमा विस्थापित हुने छन् । काठमाडौँ, चितवन, पोखरा जस्ता विद्युत् भार (लोड) सेन्टरबाट नजिक रहेका कारण पनि बुढीगण्डकी ऊर्जा सुरक्षाका दृष्टिकोणबाट रणनीतिक महìवको रहेको छ । गोरखा र धादिङ जिल्लाको सीमा भएर बग्ने बुढीगण्डकी नदी थुन्नका लागि २६३ मिटर अग्लो कर्भेचरयुक्त आर्च बाँध बनाइने छ । जसबाट धादिङका साबिकका १४ गाविस (हाल चार गाउँपालिका तथा एक नगरपालिका) र गोरखाका १३ गाविस (हाल चार गाउँपालिका) प्रभावित हुने छन् ।बाँध बाँधेपछि थुनिएको पानीको जलाशय माथिल्लो तटीय क्षेत्रमा ६३ वर्गकिलोमिटर फैलने छ । बुढीगण्डकीमा बन्ने ६३ वर्ग किलोमिटरका कारण रोजगारी, व्यवसाय, पर्यटन हब, माछापालनलगायतका लाभ लिन सकिने अवस्था छ । आयोजनाको अधिकतम जलसतह ५४० मिटरसम्म रहने छ । आयोजनाबाट वार्षिक तीन अर्ब ३८ करोड ३० लाख युनिट विद्युत् उत्पादन हुने छ ।",
      "link": "https://gorkhapatraonline.com/news/178415",
      "image": "https://gorkhapatraonline.com/storage/media/314364/conversions/budhigandaki-original-thumb.jpg"
    },
    {
      "slug": "178414",
      "title": "आलु उत्पादक पैँतिस हजार किसान लाभान्वित",
      "timestamp": 1762387200000,
      "source": "gp",
      "content": "किसानको पौरखमा औद्योगिक श्रम जोडिएर बनेको उत्पादन अमेरिकी बजारको खाजा बन्न पुगेको छ । देशभरका ३५ हजार किसानको परिश्रमको फललाई रुपन्देहीको शुद्धोधनमा रहेको फस्ट च्वाइस फुड्स प्रालिले ‘किसानको पौरख हाम्रो गौरब’ नारासहित नेपाली खाजा अमेरिका पठाएको छ । उक्त कम्पनीले किसानको उत्पादनमा प्रशोधन गरेर मूल्य अभिवृद्धि गरी फ्रेन्च फ्राइज पहिलो पटक अमेरिकी बजारमा पठाएको हो । किसानको परिश्रमको फल भए पनि उत्पादन फल नभएर कन्दमूल आलु हो ।",
      "longContent": "भैरहवा समाचारदाताभैरहवा, कात्तिक २० गते । किसानको पौरखमा औद्योगिक श्रम जोडिएर बनेको उत्पादन अमेरिकी बजारको खाजा बन्न पुगेको छ । देशभरका ३५ हजार किसानको परिश्रमको फललाई रुपन्देहीको शुद्धोधनमा रहेको फस्ट च्वाइस फुड्स प्रालिले ‘किसानको पौरख हाम्रो गौरब’ नारासहित नेपाली खाजा अमेरिका पठाएको छ । उक्त कम्पनीले किसानको उत्पादनमा प्रशोधन गरेर मूल्य अभिवृद्धि गरी फ्रेन्च फ्राइज पहिलो पटक अमेरिकी बजारमा पठाएको हो । किसानको परिश्रमको फल भए पनि उत्पादन फल नभएर कन्दमूल आलु हो ।फस्ट च्वाइस फुड्सले नेपाली आलुबाट उत्पादन गरेको ‘हिमालयन क्रिस्प’ र ‘हाम्रो फ्राइज’ ब्रान्डका फ्रेन्च फ्राइज मङ्गलबारदेखि अमेरिकी बजारतर्फ पठाएको हो । उद्योगका सञ्चालक कृष्ण पौडेलका अनुसार पहिलो चरणमा ४२ मेट्रिक टन फ्रेन्च फ्राइज अमेरिका पठाइएको हो । उक्त सामान बोकेका कन्टेनर भैरहवा भन्सार कार्यालयबाट कोलकाता बन्दरगाह हुँदै अमेरिका गइसकेका छन् । कोलकाताबाट पठाइएपछि करिब ५० दिनमा अमेरिकी बजारमा ती फ्राइज पुग्ने पौडेलले जानकारी दिनुभयो ।यस काममा उद्योगले ३५ हजारभन्दा बढी किसानलाई उत्पादन शृङ्खलामा जोडेको छ र वार्षिक करिब ४० हजार मेट्रिक टन आलु प्रयोग गर्छ । हाल उद्योगले कैलाली, नवलपुर, सिन्धुली, काभ्रेपलाञ्चोकसहित २६ जिल्लाका किसानबाट खेतमै गएर आलु खरिद गर्छ । गत वर्ष मात्रै किसानबाट दुई हजार मेट्रिक टनभन्दा बढी आलु खरिद गरिएको थियो । यस वर्ष १५ हजार मेट्रिक टन खरिद गरिएको छ । सञ्चालक पौडेलले कैलालीको घोडाघोडीबाट सबैभन्दा धेरै आलु उद्योगमा भित्रिएको बताउनुभयो ।उहाँका अनुसार तत्कालका लागि हरेक साता अमेरिका निर्यात गरिने छ र छिट्टै बेलायतमा पनि निर्यात सुरु गर्ने तयारी छ । साथै दुबई, मलेसिया र साउदी अरबलगायतका मुलुकमा पनि फ्रेन्च फ्राइज निर्यात गर्ने योजना छ । सञ्चालक पौडेलले अमेरिकामा निर्यात गर्नुअघि उत्पादनको गुणस्तर परीक्षण गरिएको र सबै सूचक उत्कृष्ट देखिएपछि निर्यात गरिएको बताउनुभयो ।भैरहवा भन्सार कार्यालयका प्रमुख शिवलाल न्यौपानेले फ्रेन्च फ्राइजको विदेश निर्यात नेपालका लागि सुखद सुरुवात भएको उल्लेख गर्दै यसबाट करिब ४० हजार अमेरिकी डलर आम्दानी हुने जानकारी दिनुभयो । फस्ट च्वाइस फुड्सले पाँच वर्षअघि शुद्धोधनमा उत्पादन सुरु गरेको हो । गत असार ५ गते औपचारिक रूपमा ‘फस्ट च्वाइस’ ब्रान्डका उत्पादन सार्वजनिक गरिएको थियो ।नेपालमा अहिलेसम्म प्रायः फ्रेन्च फ्राइज विदेशबाट आयात हुँदै आएको भए पनि उक्त उद्योगले छोटो समयमा नै ७५ प्रतिशत नेपाली बजारमा आफ्नो उत्पादन पु¥याएको जनाइएको छ । दुई अर्ब रुपियाँको लगानीमा स्थापना गरिएको उद्योगमा अत्याधुनिक युरोपियन प्रविधियुक्त मेसिन जडान गरिएको छ, जसले एक घण्टामा दुई टनसम्म फ्रेन्च फ्राइज उत्पादन गर्न सक्छ ।हाल फस्ट च्वाइस फुड्सका उत्पादन काठमाडौँ, पोखरा, चितवन, बुटवल, इटहरी, दाङ र नेपालगन्जलगायतका सहरमा पाँच वटा वितरक, १२ चेन रेस्टुरेन्ट, १५० सप्लायर्स, चार सयभन्दा बढी रेस्टुरेन्ट र १७१ मोडर्न मार्टमार्फत उपभोक्तासम्म पुगेका छन् ।कम्पनीले फ्रेन्च फ्राइजसँगै क्रिनिकल कट, स्माइल्स, ह्यास ब्राउन, स्मोकी बाइट्स, आलु टिक्का, भेग स्टिक, पोटेटो वेजेस र भेग बर्गर प्याटी जस्ता उत्पादन पनि बजारमा उपलब्ध गराउँदै आएको छ ।",
      "link": "https://gorkhapatraonline.com/news/178414",
      "image": "https://gorkhapatraonline.com/storage/media/314363/conversions/Aalu-export-original-thumb.jpg"
    },
    {
      "slug": "178413",
      "title": "मलेसियालाई पठाइयो कूटनीतिक नोट",
      "timestamp": 1762387200000,
      "source": "gp",
      "content": "परराष्ट्र मन्त्रालयले श्रम, रोजगार तथा सामाजिक सुरक्षा मन्त्रालयबाट मलेसियाको परराष्ट्र मन्त्रालयलाई कूटनीतिक नोट पठाइसकेको जनाएको छ ।   श्रम मन्त्रालयले परराष्ट्र मन्त्रालयमार्फत मलेसिया सरकारले नेपालसहितका देशमा रहेका वैदेशिक रोजगार व्यवसायीका लागि तोकेको मापदण्ड तत्काल कार्यान्वयन गर्न नसकिने आशयसहितको कूटनीतिक नोट पठाएको हो ।",
      "longContent": "गोरखापत्र समाचारदाता काठमाडौँ, कात्तिक २० गते । परराष्ट्र मन्त्रालयले श्रम, रोजगार तथा सामाजिक सुरक्षा मन्त्रालयबाट मलेसियाको परराष्ट्र मन्त्रालयलाई कूटनीतिक नोट पठाइसकेको जनाएको छ । श्रम मन्त्रालयले परराष्ट्र मन्त्रालयमार्फत मलेसिया सरकारले नेपालसहितका देशमा रहेका वैदेशिक रोजगार व्यवसायीका लागि तोकेको मापदण्ड तत्काल कार्यान्वयन गर्न नसकिने आशयसहितको कूटनीतिक नोट पठाएको हो । परराष्ट्र मन्त्रालयका प्रवक्ता लोकबहादुर पौडेल क्षेत्रीले श्रम मन्त्रालयबाट आएको कूटनीतिक नोट बुधबार मलेसियाको परराष्ट्र मन्त्रालयमा पठाइसकेको जानकारी दिनुभयो । श्रम मन्त्रालयका प्रवक्ता पीताम्बर घिमिरेले मङ्गलबार परराष्ट्र मन्त्रालयमार्फत पठाएको पत्रमा अहिलेको सर्त जटिल रहेको र दुई पक्षीय वार्ताबाट समस्या समाधान गर्न सकिने उल्लेख गरेको जानकारी दिनुभयो । उहाँले भन्नुभयो, “सर्त अप्ठ्यारो भएको प्रश्न उठेपछि तत्कालै कार्यान्वयन गर्न नसकिने भएपछि हामीले परराष्ट्र मन्त्रालयमार्फत मलेसिया परराष्ट्रलाई पत्राचार गरेका हौँ ।”यसबारे द्विपक्षीय वार्ता गरेर समाधान गर्न सकिने विषयमा कूटनीतिक पहलबाट सहजीकरण गरिदिन श्रम मन्त्रालयले परराष्ट्र मन्त्रालयलाई आग्रहसमेत गरेको छ । मलेसिया सरकारले मलेसियामा बढी श्रमिक पठाउने नेपालसहितका विभिन्न पाँच देशमा केही दिनपहिले १० मापदण्ड पूरा गरेका कम्पनीबाट मात्रै श्रमिक लैजाने जनाएको थियो । मलेसियाले नेपालसहित श्रमिक पठाउने स्रोत मुलुक बङ्गलादेश, भारत, पाकिस्तान र म्यान्मारका परराष्ट्र मन्त्रालयमार्फत म्यानपावरका लागि १० वटा मापदण्ड तोकेर पत्राचार गरेको थियो । मलेसियाले दुई देशबिच मर्यादित श्रम आप्रवासनलाई अभ्यास गर्न उचित सङ्ख्यामा कम्पनी छनोट गर्न ती देशका कम्पनीका लागि १० वटा मापदण्ड निर्धारण गरेर पत्रमा उल्लेख थियो । त्यस मापदण्ड अनुसार कम्पनीको सिफारिस गर्न स्रोत देशलाई कात्तिक २९ गतेको समयसीमा दिइएको छ ।ती मापदण्ड पूरा गरेका कम्पनीको सङ्ख्या निकै कम रहेको, मलेसियाले सीमित कम्पनीलाई मात्रै लाभ दिने र श्रमिक माथि आर्थिक भार थप्ने उद्देश्यले नयाँ मापदण्ड ल्याएको आरोप व्यवसायीको छ । व्यवसायीले मलेसिया र नेपाल दुवैको श्रम कूटनीति श्रमिकमैत्री मानिँदै आएका बेला जारी भएको यो मापदण्डलाई धेरैले केही ठुला व्यवसायीलाई मात्रै फाइदा पुग्ने गरी बनाइएको आरोप लगाएका छन् ।",
      "link": "https://gorkhapatraonline.com/news/178413",
      "image": "https://gorkhapatraonline.com/storage/media/314362/conversions/shram-original-thumb.jpg"
    },
    {
      "slug": "178372",
      "title": "चीनद्वारा अमेरिकी सामानमा थप शुल्क स्थगित",
      "timestamp": 1762300800000,
      "source": "gp",
      "content": "चिनियाँ राष्ट्रपति सी जिनपिङ र अमेरिकी राष्ट्रपति डोनाल्ड ट्रम्पबिच गत हप्ताको भेटवार्तामा भएको सम्झौतालाई औपचारिक रूप दिँदै चीनले अमेरिकी सामानमा लगाइने अतिरिक्त शुल्क एक वर्षका लागि स्थगित गर्ने निर्णय गरेको छ ।",
      "longContent": "बेइजिङ, कात्तिक १९ गते । चिनियाँ राष्ट्रपति सी जिनपिङ र अमेरिकी राष्ट्रपति डोनाल्ड ट्रम्पबिच गत हप्ताको भेटवार्तामा भएको सम्झौतालाई औपचारिक रूप दिँदै चीनले अमेरिकी सामानमा लगाइने अतिरिक्त शुल्क एक वर्षका लागि स्थगित गर्ने निर्णय गरेको छ । यससँगै विश्वका दुई ठुला अर्थतन्त्रबिचको नाजुक व्यापार युद्धविराम आगामी वर्षसम्म कायम रहने भएको छ । बेइजिङको स्टेट काउन्सिललाई उद्धृत गर्दै चीनको वित्त मन्त्रालयले बुधबार आफ्नो वेबसाइटमार्फत प्रकाशित गरेको विज्ञप्तिमा भनिएको छ, “अमेरिकी सामानमा लगाइने २४ प्रतिशत कर एक वर्षका लागि स्थगित गरिने छ र १० प्रतिशत कर भने यथावत् रहने छ ।” उक्त निर्णय नोभेम्बर १० देखि लागु हुने छ । मन्त्रालयका अनुसार यो कदम ‘चीन-अमेरिका आर्थिक र व्यापार परामर्शमा पुगेको सहमति’ अनुसार आएको हो । दुई राष्ट्रका शीर्ष नेताले अक्टोबरको अन्त्यतिर दक्षिण कोरियामा भएको भेटवार्तामा आपसी सहमतिबाट व्यापारिक तनाव घटाउने प्रारम्भिक कदम चाल्नु भएको थियो । त्यसले पछिल्ला महिनामा अनेकौँ चरणमा चलेको वार्तालाई स्थायित्व दिँदै प्रभावकारीरूपमा एक वर्षको युद्धविराम विस्तार गरेको बताइएको छ ।मङ्गलबार राष्ट्रपति ट्रम्पले पनि वासिङ्टनले चिनियाँ आयातमा लगाइएको अतिरिक्त शुल्क २० प्रतिशतबाट घटाएर १० प्रतिशतमा ल्याउने निर्णयको घोषणा गर्नु भएको थियो । यो त्यस्तै गरी नोभेम्बर १० बाट लागु हुने छ । गत वर्षदेखि एकअर्काका वस्तुमा लगातार उच्च कर लगाइँदै आएपछि बेइजिङ र वासिङ्टनबिचको तनावले विश्व बजारमा अनिश्चितता निम्त्याएको थियो । कुनै चरणमा दुवै देशका कर दर तीन अङ्कको स्तरमा पुगेका थिए, जसले द्विपक्षीय व्यापारलाई ठप्प पार्ने अवस्था ल्याएको थियो । हालैका महिनामा निर्यात नियन्त्रण, प्रविधि हस्तान्तरण र औद्योगिक नीतिजस्ता विषयमा उत्पन्न तनावका बिच दुवै देशका शीर्ष आर्थिक अधिकारीले वार्ताको माध्यमबाट असहज शान्ति कायम राखेका छन् ।छुट्टै वक्तव्यमा, चीनले अमेरिकी कृषि उत्पादनमा लगाइएको ‘अतिरिक्त कर उपाय कार्यान्वयन गर्न अस्थायीरूपमा रोक लगाउने’ घोषणा गरेको छ । यो निर्णय ट्रम्प प्रशासनले चीनमाथि फेन्टानिल नियन्त्रण सम्बन्धी कठोर नीति अपनाउँदै अतिरिक्त कर दोब्बर बनाउने कदमको प्रतिक्रिया स्वरूप आएको हो । अब ती कर पुनः १० प्रतिशतमा झर्ने छन् ।बेइजिङले विगतमा अमेरिकाबाट आयात हुने कुखुरा, गहुँ, मकै र कपासमा १५ प्रतिशत र सोयाबिन, सुँगुरको मासु, गाईको मासु, दुग्ध तथा अन्य कृषि उत्पादनमा थप १० प्रतिशत शुल्क लगाएको थियो । ती कदमले विशेषतः अमेरिकी किसान-ट्रम्पको मुख्य राजनीतिक समर्थन आधार-लाई गम्भीर असर पारेको थियो ।गत वर्ष मात्र अमेरिकी सोयाबिन निर्यातको आधाभन्दा बढी चीनमा गएका थिए, तर व्यापार विवाद तीव्र बन्दै गएपछि चीनले ती सबै अर्डर रद्द गरेको थियो । वार्तापछि चीनले दुर्लभ पृथ्वी तत्वको निर्यातमा लगाइएका प्रतिबन्ध पनि एक वर्षका लागि निलम्बन गर्न सहमति जनाएको छ । यी तत्व रक्षा उद्योग, विद्युतीय सवारी साधन र उपभोक्ता इलेक्ट्रोनिक्स निर्माणमा अत्यावश्यक मानिन्छन् र यस क्षेत्रमा चीनको वैश्विक प्रभुत्व रहेको छ ।चिनियाँ वाणिज्य मन्त्रालयका अनुसार वासिङ्टनले पनि कालोसूचीमा परेका विदेशी कम्पनीका ५० प्रतिशत साझेदारी भएका सहायक कम्पनीमा लगाइने ‘एन्टिटी लिस्ट’ निर्यात प्रतिबन्ध एक वर्षका लागि स्थगित गर्ने सहमति जनाएको छ । अमेरिकी सरकारले चीनको जहाज निर्माण उद्योगमाथि लक्षित प्रतिबन्धात्मक उपाय पनि एक वर्षका लागि रोक्ने निर्णय गरेको छ । यससँगै दुवै पक्षले एकअर्काका जहाजमा लगाइँदै आएका पोर्ट शुल्क पनि निलम्बन गर्ने भएका छन् । अमेरिकाको पछिल्लो कदमपछि चीनले आफ्नो ‘प्रतिआक्रमणात्मक शुल्क नीति’ पनि एक वर्षका लागि स्थगित गर्ने घोषणा गर्दै द्विपक्षीय आर्थिक सम्बन्ध सुधारतर्फ सकारात्मक सन्देश दिएको छ । रासस/एएफपी",
      "link": "https://gorkhapatraonline.com/news/178372",
      "image": "https://gorkhapatraonline.com/storage/media/314286/conversions/kar-original-thumb.jpg"
    },
    {
      "slug": "178368",
      "title": "नेप्से परिसूचकमा दोहोरो अङ्कको सुधार",
      "timestamp": 1762300800000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा दोहोरो अङ्कको सुधार देखिएको छ । आज नेप्से परिसूचक १२ दशमलव १७ अङ्कले बढेर दुई हजार ६०७ दशमलव ४२ को बिन्दुमा कायम भएको हो ।",
      "longContent": "काठमाडौँ, कात्तिक १९ गते । नेपाल स्टक एक्सचेञ्ज (नेप्से) परिसूचकमा दोहोरो अङ्कको सुधार देखिएको छ । आज नेप्से परिसूचक १२ दशमलव १७ अङ्कले बढेर दुई हजार ६०७ दशमलव ४२ को विन्दुमा कायम भएको हो ।आज ३१२ कम्पनीको ९२ लाख १८ हजार ८१० कित्ता शेयर ४२ हजार ८७९ पटक खरिदबिक्री हुँदा चार अर्ब ६८ करोड १९ लाख २२ हजार ८१४ दशमलव ९६ को कारोबार भएको छ । आजको कारोबारमा होटल तथा पर्यटन र म्युचुअल फन्ड समूहबाहेक अरू सबै समूहको उपसूचक बढेको छ ।कारोबार रकम र शेयर सङ्ख्याका आधारमा आज सबैभन्दा बढी युनियन हाइड्रोपावर लिमिटेडको ३८ करोड ६१ लाख ५२ हजार ४८४ बराबरको सात लाख १० हजार २५९ कित्ता शेयर किनबेच भएको छ । रासस",
      "link": "https://gorkhapatraonline.com/news/178368",
      "image": "https://gorkhapatraonline.com/storage/media/314285/conversions/Stock-exchange-original-thumb.jpg"
    },
    {
      "slug": "178338",
      "title": "सुनचाँदीको मूल्य घट्यो",
      "timestamp": 1762300800000,
      "source": "gp",
      "content": "स्थानीय बजारमा सुनचाँदीको मूल्य घटेको छ । आज सुन तोलामा रू. एक हजार एक सय र चाँदी तोलामा रू २५ ले घटेको हो ।",
      "longContent": "काठमाडौँ,  कात्तिक १९ गते ।  स्थानीय बजारमा सुनचाँदीको मूल्य घटेको छ । आज सुन तोलामा रू. एक हजार एक सय र चाँदी तोलामा रू. २५ ले घटेको हो ।नेपाल सुनचाँदी व्यवसायी महासङ्घका अनुसार आज सुन प्रतितोला रू. दुई लाख ३७ हजार २०० र चाँदी प्रतितोला रू. दुई हजार ९९० मा कारोबार भइरहेको छ । अन्तरराष्ट्रिय बजारमा आज सुन प्रतिऔँस तीन हजार ९७० अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/178338",
      "image": "https://gorkhapatraonline.com/storage/media/314198/conversions/_gold-original-thumb.jpg"
    },
    {
      "slug": "178300",
      "title": "फ्रोजन फ्रेन्च फ्राइज अमेरिका निर्यात",
      "timestamp": 1762300800000,
      "source": "gp",
      "content": "भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।",
      "longContent": "काठमाडौँ, कात्तिक १९ गते । भैरहवा भन्सार कार्यालयमार्फत रु ५४ लाख ८८ हजार एक सय ५८ बराबरको ‘फ्रोजन फ्रेन्च फ्राइज’ पहिलो पटक अमेरिका निर्यात गरेको छ ।रुपन्देहीमा अवस्थित फूट च्वाइस फुड्स प्रालिबाट अमेरिकास्थित जेन्टको एलएलसीलाई दुई कन्टेर अर्थात् ४३ हजार पाँच सय २० किलोग्राम फ्रोजन फ्रेन्च फ्राइज निर्यात भएको हो ।भैरहवा भन्सार कार्यालयले जारी गरेको विज्ञप्ति अनुसार, नेपालमा उत्पादित खाद्य वस्तुले अमेरिका जस्तो प्रतिस्पर्धात्मक बजारमा प्रवेश पाएको छ । यसबाट नेपाली उद्योगको विकास, वैदेशिक मुद्रा आर्जन र उद्यमशिलता निर्माणमा महत्वपूर्ण टेवा पुग्ने विश्वास लिइएको भन्सार कार्यालयले जनाएको छ ।अमेरिकी बजारमा नेपाली फ्रेन्च प्राइजको प्रवेशले भविष्यमा थप नेपाली उत्पादनको विश्वबजार विस्तारको ढोका खोल्ने विश्वास लिइएको छ । भैरहवा भन्सार कार्यालय निर्यात प्रवद्र्धनका लागि आवश्यक सेवा सुविधा, सूचनाको पहुँच र प्रक्रियागत सहजतामा निरन्तर सुधार गर्न प्रतिवद्ध रहेको भन्सार कार्यालयले जनाएको छ ।निजी क्षेत्र, उत्पादनकर्ता, ढुवानी तथा गुणस्तर नियमन निकायसँगको सहकार्यलाई अझ सुदृढ बनाउँदै जानेतर्फ प्राथमिकतामा रहने समेत भैरहवा भन्सार कार्यालयले स्पष्ट पारेको छ ।",
      "link": "https://gorkhapatraonline.com/news/178300",
      "image": "https://gorkhapatraonline.com/storage/media/314139/conversions/french-fry-original-thumb.jpg"
    },
    {
      "slug": "178623",
      "title": "शाखा अधिकृतलाई प्रमुख प्रशासकीय अधिकृतमा खटाउने तयारी",
      "timestamp": 1762473600000,
      "source": "gp",
      "content": "सङ्घीय मामिला तथा सामान्य प्रशासन मन्त्रालयले नगरपालिकाहरुमा अनुभवी शाखा अधिकृतलाई प्रमुख प्रशासकीय अधिकृतमा खटाउने तयारी गरेको छ ।",
      "longContent": "प्रवीण कुमार शर्मा रौतहट, कात्तिक २१ गते । सङ्घीय मामिला तथा सामान्य प्रशासन मन्त्रालयले नगरपालिकाहरुमा अनुभवी शाखा अधिकृतलाई प्रमुख प्रशासकीय अधिकृतमा खटाउने तयारी गरेको छ । मन्त्रालयले पालिकाहरुमा दरबन्दी अनुसारको प्रमुख प्रशासकीय  अधिकृत खटाए पनि कर्मचारी स्थानीय तहमा जान नमानेपछि अहिले कतिपय पालिका प्रमुख प्रशासकीय अधिकृतविहीन भएको छ । सङ्घीय मामिला तथा सामान्य प्रशासन मन्त्रालयका कर्मचारी प्रशासन महाशाखा प्रमुख पार्वती शर्माले नगरपालिकामा उपसचिवको दरबन्दी रहे पनि हाललाई १० वर्ष अनुभव भएका शाखा अधिकृतलाई खटाउने तयारी मन्त्रालयले गरेको बताउनुभयो ।पालिकामा समायोजन भएका कर्मचारीलाई निमित प्रमुख प्रशासकीय अधिकृतको जिम्मेवारी नदिएर अनुभवी शाखा अधिकृतलाई पठाउने तयारीमा मन्त्रालय जुटेको उहाँको भनाइ छ ।  यसका लागि मन्त्रालयका कर्मचारी दिन रात काम गरि रहेको उहाँको दाबी रहेको छ ।गएको भदौ १२ गतेका दिन भएको सरुवा अनुसारका पालिकामा नगएर अर्को पालिकामा जान इच्छुक उपसचिवको सरुवा समेत संशोधन भइरहेको बताउनुहुँदै सहसचिव शर्माले मन्त्रालय एकलै चाहेर निमित्त प्रमुख प्रशासकीय अधिकृतविहीन पालिकाको परिकल्पना सम्भव नरहेको बताउनुभयो ।स्थानीय जनप्रतिनिधि, नागरिक समाज, सञ्चारकर्मी लगायत सबैको सहयोग भए मात्र मन्त्रालयले खटाएका प्रमुख प्रशासकीय अधिकृत हाजिर भएर काम गर्न सक्ने उहाँको भनाइ रहेको छ । रौतहटका १६ वटा नगरपालिकामध्ये चन्द्रपुर, गरुडा र गुजरा नगरपालिकामा दरबन्दी अनुसारको प्रमुख प्रशासकीय अधिकृत रहेका छन् ।मन्त्रालयले बिहीबार वृन्दावन नगरपालिकामा खटिएका प्रमुख प्रशासकीय अधिकृत महम्मद शेरे मुस्तफालाई देवाही गोनाही नगरपालिका र मौलापुर नगरपालिकामा खटिएका प्रमुख प्रशासकीय अधिकृत बिकाउ कुमार यादवलाई राजदेवी नगरपालिकामा सरुवा गरेको छ ।गएको कात्तिक १७ गतेका दिन गढिमाइ नगरपालिका, राजपुर नगरपालिका, परोहा नगरपालिका, बौधीमाइ नगरपालिका र फतुवा विजयपुर नगरपालिकामा साविककै निमित प्रमुख प्रशासकीय अधिकृतलाई कात्तिक मसान्त सम्मको लागि मन्त्रालयले निरन्तरता दिएको छ ।अहिले पनि रौतहटमा गौर नगरपालिका, इशनाथ नगरपालिका, माधवनारायण नगरपालिका, मौलापुर नगरपालिका, कटहरिया नगगरपालिका र वृन्दावन नगरपालिका प्रमुख प्रशासकीय अधिकृतविहीन रहेको छ ।वृन्दावन नगरपालिकाका नगर प्रमुख बिनोद राउत कुर्मीका अनुसार आफ्नो कार्यकालमा शिक्षाका उपसचिव खिमबहादुर भुजेल नै प्रमुख प्रशासकीय अधिकृतको रुपमा रहनुपर्ने अडानमा हुनु हुन्छ  ।मन्त्रालयले बारम्बार शिक्षाका उप सचिव भुजेलको सरुवा गरे पनि कार्यान्वयन गर्न सकेको छैन ।विभिन्न दबाबका कारण मन्त्रालयले कर्मचारी सरुवा गर्ने गरेका कारण समेत मन्त्रालयका मन्त्रीदेखि कर्मचारीसम्म बारम्बार विवादमा आउने गरेका छन् । मन्त्रालयका एक सुब्बा कर्मचारीको भनसुनमा मोरंगको कानेपोखरी गाउँपालिकाका प्रमुख प्रशासकीय अधिकृत हिरा कुमारी यादवलाई मन्त्रालयमा सरुवा गरेपछि मन्त्रालयको नियतमाथि नै प्रश्न चिन्ह खडा भएको छ । दरबन्दी अनुसारको प्रमुख प्रशासकीय  अधिकृत भएको अवस्थामा सरुवाको कुनै औचित्य नरहेको कानेपोखरी गाउँपालिकाका अध्यक्ष राजमती इङ्गनामले गुनासो पोख्नु भएको छ । मन्त्रालय भनसुनको आधारमा नभएर सिस्टममा चल्नु पर्नेमा उहाँले जोड दिनु भएको छ ।दुई वर्ष कार्यकाल पुगेकाले सरुवा गरेको मन्त्रालयको भनाइ रहेकामा यो नियम सबैका लागि लागू हुनुपर्ने उहाँले बताउनुभयो । कतै एक महिना मै सरुवा, कतै चार वर्ष पुगे पनि सरुवा नहुने र कतै दुई वर्ष पुगेको भनेर मन्त्रालयको बरण्डामा पुर्याइ दिने कुरामा मन्त्रालय सचेत हुनहु पर्ने उहाँले बताउनुभयोे ।",
      "link": "https://gorkhapatraonline.com/news/178623",
      "image": "https://gorkhapatraonline.com/storage/media/314704/conversions/mofaga-original-thumb.jpg"
    },
    {
      "slug": "178602",
      "title": "प्रहरीलाई कुटपिट गरी बालसुधार गृहबाट नौ बिझ्याइँकर्ता फरार",
      "timestamp": 1762473600000,
      "source": "gp",
      "content": "जेनजी आन्दोलनका क्रममा भागेर फर्किएका विराटनगरस्थित बालसुधार गृहका नौ जना बाल बिझ्याइँकर्ता हिजो (बिहीबार) अपराह्न सुरक्षाकर्मीलाई कुटपिट गरी फेरि भागेका छन् ।",
      "longContent": "शशिधर पराजुलीविराटनगर, कात्तिक २१ गते । जेनजी आन्दोलनका क्रममा भागेर फर्किएका विराटनगरस्थित बालसुधार गृहका नौ जना बाल बिझ्याइँकर्ता हिजो (बिहीबार) अपराह्न सुरक्षाकर्मीलाई कुटपिट गरी फेरि भागेका छन् । फरार भएकामध्ये एक जना साँझमा आफैं सुधार गृहमा फर्किएका थिए भने अर्का एक जनालाई स्थानीयले समातेर बुझाएका थिए । बाँकी सात जना भने अझै फरार छन् । बाल सुधार गृहमा कार्यरत कर्मचारीहरु कार्यालय बन्द गरेर घर फर्किने समय पारेर उनीहरूले समूह बनाई ड्युटीमा रहेका प्रहरीलाई कुटपिट गरी गेट खोलेर भागेका थिए । आक्रमणबाट ड्युटीमा रहेका तीन जना प्रहरी घाइते भएको बाल सुधार गृहका प्रमुख सञ्जिव न्यौपानेले जानकारी दिनुभयो । फरार भएकामध्ये दुई जना बाल बिझ्याइँकर्ता प्रहरीको सम्पर्कमा आइसकेको र बाँकीको खोजी भइरहेको मोरङ प्रहरीका प्रमुख प्रहरी उपरीक्षक कवित कटवालले जानकारी दिनुभयो । एसपी कटवालका अनुसार भागेकाहरु सबै १८ वर्षभन्दा माथि उमेर समूहका छन् ।बाल सुधार गृहको सुरक्षामा खटिने प्रहरीसँग हतियार नहुने र त्यहाँ २७–२८ वर्षसम्मका बिझ्याइँकर्ताहरुलाई पनि राख्नु पर्दा पटक पटक सुरक्षा चुनौती आउने गरेको छ । त्यसबाहेक बाल सुधार गृहमा क्षमता भन्दा धेरैलाई राख्नुपर्दा व्यवस्थापनमा कठिनाइ आउने गरेको छ । १५० जना क्षमताको बाल सुधार गृह विराटनगरमा अहिले २६० जनालाई राखिएको छ । जेनजी आन्दोलनका क्रममा भागेका करिब १० जना अझै सुधार गृहमा फर्किएका छैनन् ।यसअघि पनि पटक पटक बाल सुधार गृहबाट बिझ्याइँकर्ताहरु भाग्ने घटना हुँदै आएको थियो । विगतमा भवनबाट फालहानेर दुई तीन जना भाग्ने गरेकोमा जेनजी आन्दोलनपछि सुरक्षाका लागि खटिएका प्रहरीलाई नै आक्रमण गरेर भाग्ने घटना दोहोरिन थालेको छ । यसले बाल सुधार गृहको सुरक्षा व्यवस्थापनमा नयाँ योजना बनाउनुपर्ने आवश्यकता खड्किएको छ ।",
      "link": "https://gorkhapatraonline.com/news/178602",
      "image": "https://gorkhapatraonline.com/storage/media/314681/conversions/balsudhar-Sudhar-Griha-brt--original-thumb.jpg"
    },
    {
      "slug": "178555",
      "title": "जेनजी आन्दोलनमा बगेका रगत र बलिदान खेर जाला कि भन्ने चिन्ता",
      "timestamp": 1762473600000,
      "source": "gp",
      "content": "दैलेख नायरायण नगरपालिका–८ का प्रकाशबहादुर बोहरा वीर अस्पतालको ट्रमा सेन्टरको बेड नम्बर २२१ मा दुई महिनादेखि उपचारत हुनुहुन्छ । गत भदौ २३ र २४ गतेको जेनजी पुस्ताको आन्दोलनमा देब्रे खुट्टाको तिघ्रामा गोली लागेर घाइते हुनुभएका २८ वर्षीय बोहोरालाई उपचार भइरहँदा आफ्नो ज्यानभन्दा बढी आन्दोलनमा बगेका रगत र बलिदान खेर जाला कि भन्ने चिन्ता छ ।",
      "longContent": "काठमाडौँ, कात्तिक २१ गते । दैलेख नायरायण नगरपालिका–८ का प्रकाशबहादुर बोहरा वीर अस्पतालको ट्रमा सेन्टरको बेड नम्बर २२१ मा दुई महिनादेखि उपचारत हुनुहुन्छ । गत भदौ २३ र २४ गतेको जेनजी पुस्ताको आन्दोलनमा देब्रे खुट्टाको तिघ्रामा गोली लागेर घाइते हुनुभएका २८ वर्षीय बोहोरालाई उपचार भइरहँदा आफ्नो ज्यानभन्दा बढी आन्दोलनमा बगेका रगत र बलिदान खेर जाला कि भन्ने चिन्ता छ ।   देशमा बढ्दै गएको भ्रष्टाचार, अनियमितता, घुसखोरी, नातावाद र कृपावादले सीमा नाघेको देखेर आन्दोलनमा होमिनुभएका बरालले स्वदेश तथा विदेशमा जीवनमा अनेक हन्डर र ठक्कर खानुभएको छ । बोहरा पुनः विदेश जाने तयारी गरेका बेला आन्दोलन घोषणा भएपछि आफू पनि सहभागी भएको बताउनुहुन्छ । “मलाई पोलिटिक्स गर्न आउँदैन । सबै कुरा बुझ्छु । ठिक/बेठिक छुट्याउन सक्छु । पोलिटिक्स कुन ठाउँमा कसरी गर्ने अनि कहाँ बोल्ने जान्दिनँ,” उहाँले भन्नुभयो, “नेपालमा हरेक क्षेत्रमा भ्रष्टाचार, अनियमितता, घुसखोरी देखिन्छन् । भ्रष्टाचारका काण्डै काण्डका कुरा त्यो पनि आज होइन धेरै पहिलेदेखि सुन्दै आएको छु  । हामी जन्मिनुभन्दा अघिदेखि शासन गर्नेबाट सुन्न थालेको हो । अझै उनैले शासन गर्दै छन् ।” देश कछुवा गतिमा हिँडिरहेको देख्दा स्वदेश मात्रै होइन, विदेशमा हुँदासमेत नसानसामा तातेर रगत उम्लिने गरेको उहाँले बताउनुभयो । तिघ्रामा गोली लागेर हिँड्न नसक्ने अवस्थामा रहनुभएका प्रकाशको चिकित्सकले सुरुमा खुट्टै काट्नुपर्ने सुझाव दिएका थिए । अपरेसन गरेपछि दुई/तीन महिनामा सामान्य हुन सक्ने आश्वासन पाएको उहाँले बताउनुभयो । लडाइँ जारी राख्ने वाचा उहाँले जेनजीका माग सामान्य भएकाले पूरा नहुँदासम्म लडाइँ जारी राखिने बताउनुभयो । “जेनजी आन्दोलनमा शहादत हुने सबैलाई सहिद घोषणा गर्नुप¥यो । साथै २३ सयभन्दा बढी घाइते हुनुभएको छ । सबैको आजीवन उपचार र रोजगारी ग्यारेन्टी गर्नुप¥यो । योग्यताबमोजिम रोजगारी दिलाउनु पर्छ,” उहाँले भन्नुभयो, “हाम्रा साथीहरू घाइते अवस्थामा हुँदाहुँदै अस्पतालबाट डिस्चार्ज गरिएको छ । कतिपय घाउ कुहिएर बस्नुभएको छ । यसमा राज्यले ध्यान दिएको छैन ।” जेनजीको उपचार निःशुल्क भनिए पनि अनेक बहानामा औषधीदेखि लिएर बसाइ र खानामा धेरै खर्च भएको उहाँले सुनाउनुभयो । जेनजी आन्दोलनलाई वैधानिकता नदिएकाले संस्थागत हुन नसकेको भन्दै उहाँले दुःख व्यक्त गर्नुभयो । जेनजीकै सरकार भए पनि आन्दोलनलाई संस्थागत गर्ने तथा मुद्दा स्थापित गर्न नसकिएको उहाँको धारणा छ । देशमा भ्रष्टाचार अनियमितता निर्मूल पार्न संविधान संशोधन गरेर जनताबाट प्रत्यक्ष निर्वाचित कार्यकारी प्रधानमन्त्री र प्रदेशहरू खारेज हुनुपर्ने उहाँले माग राख्नुभयो । “प्रधानमन्त्रीदेखि मन्त्री, सांसद, उच्चपदस्थ कर्मचारी सबैको सम्पत्ति छानबिन हुनु पर्छ । यो २०४६ सालयता राजकीय पदमा बसेका नेता र कर्मचारी सबैको सम्पत्ति छानबिन गरेर भ्रष्टाचारी देखिए कारबाही गरेर सम्पत्ति राष्ट्रियकरण हुनु पर्छ,” उहाँले भन्नुभयो ।एचएदेखि रसियन आर्मीसम्म हेल्थ असिस्टेन्ट अध्ययन गरेका बोहरा सुरुमा भारतीय सेनामा भर्ती हुने सोचमा हुनुहुन्थ्यो । “मैले २०७३ मा एचए पूरा गरेपछि लोकसेवा तयारीमा लागेँ । पाँच वर्षसम्म तयारी पनि गरेँ । स्वास्थ्यका लागि समायोजन भनेर तीन वर्ष खुल्दै खुलेन । समायोजनलगत्तै कोभिड आएपछि दुई वर्ष बन्द भयो,” उहाँले भन्नुभयो, “एचए पूरा गरेको चार/पाँच वर्ष भएपछि सङ्घ संस्था र प्रोजेक्टमा जागिर गरियो । अन्तिममा दैलेख कारागारको स्वास्थ्य शाखामा पाँच महिना करारमा काम छाडेर देशबाहिर जाने योजना बनाएँ ।”विदेश जाने सिलसिलामा सेनामै सोख भएकाले पैसा कमाउन रसियन आर्मीमा भर्ती हुन पुगेको उहाँले जानकारी दिनुभयो । रसियन आर्मीमा १८ महिना काम गरेर फर्किएका उहाँ ती कहालीलाग्दा दिनहरू सम्झिन पनि चाहनुहुन्न ।",
      "link": "https://gorkhapatraonline.com/news/178555",
      "image": "https://gorkhapatraonline.com/storage/media/314703/conversions/1221-original-thumb.jpg"
    },
    {
      "slug": "178554",
      "title": "जेनजी विद्रोहको गहन समीक्षा जरुरी",
      "timestamp": 1762473600000,
      "source": "gp",
      "content": "नेपाली कांग्रेसका नेताहरूले भदौ २३ र २४ गतेको जेनजी विद्रोहपछि देश असाधारण परिस्थितिमा रहेकाले यसको पृष्ठभूमिका गहिराइसम्म पुगेर समाधान खोज्नुपर्ने बताउनुभएको छ । कांग्रेस केन्द्रीय कार्यालय सानेपामा असोज २८ गतेदेखि जारी केन्द्रीय कार्यसमिति बैठकमा बिहीबार बोल्ने केन्द्रीय सदस्यहरूले जेनजी विद्रोहका सन्दर्भमा गहन समीक्षा गरी त्रुटि स्वीकारेर क्षमायाचना गर्नुपर्ने बताउनुभएको हो ।",
      "longContent": "गोरखापत्र समाचारदाता ललितपुर, कात्तिक २१ गते । नेपाली कांग्रेसका नेताहरूले भदौ २३ र २४ गतेको जेनजी विद्रोहपछि देश असाधारण परिस्थितिमा रहेकाले यसको पृष्ठभूमिका गहिराइसम्म पुगेर समाधान खोज्नुपर्ने बताउनुभएको छ । कांग्रेस केन्द्रीय कार्यालय सानेपामा असोज २८ गतेदेखि जारी केन्द्रीय कार्यसमिति बैठकमा बिहीबार बोल्ने केन्द्रीय सदस्यहरूले जेनजी विद्रोहका सन्दर्भमा गहन समीक्षा गरी त्रुटि स्वीकारेर क्षमायाचना गर्नुपर्ने बताउनुभएको हो । नेताहरूले भावी कार्यदिशा निर्धारण गर्नुपर्ने ऐतिहासिक दायित्व पनि कांग्रेसमाथि रहेको र यो निर्णय पार्टी र लोकतन्त्रसँग समग्र राष्ट्रिय एकता र भविष्यसँग जोडिने बताउनुभयो । केन्द्रीय सदस्यहरूले कांग्रेसभित्र युवा पुस्ताको निर्णायक सहभागिता सुनिश्चित गर्न पार्टीका हरेक तहमा ३३ प्रतिशतभन्दा बढी नयाँ युवा पुस्ताको प्रतिनिधित्व अनिवार्य गर्नुपर्ने प्रस्ताव पनि गर्नुभएको छ । नेताहरूले १५ औँ महाधिवेशनको कार्यतालिकामा सहमति जुटाएर महाधिवेशनसँगै निर्वाचन तयारीमा जुट्नुपर्ने बताउनुभयो । यसैबिच बैठकले नयाँदिल्लीस्थित एपोलो अस्पतालमा उपचाररत नेपाली कांग्रेस केन्द्रीय सदस्य तथा पूर्वउपसभापति गोपालमान श्रेष्ठको स्वास्थ्यलाभको कामना गरेको छ । बैठकमा केन्द्रीय सदस्यहरू अर्जुननरसिंह केसी, एनपी साउद, आनन्दप्रसाद ढुङ्गाना, अजयकुमार चौरसिया, मीनाक्षी झा, अमृत अर्याल, गेहेन्द्र गिरी, प्रदीपकुमार सुनुवार, नैनसिंह महर, विनोदकुमार चौधरी, ई. मोहन आचार्य, मञ्जुकुमारी यादव, सरस्वती अर्याल तिवारी, नागिना यादव, उर्मिला नेपाल केसी, रूपा विक, धना खतिवडा, कल्याणी रिजाल, अनिलकुमार रुँगटा र आमन्त्रित केन्द्रीय सदस्य दीपक खड्काले बोल्नुभयो । यसैबिच नेपाली कांग्रेसका नियमित महाधिवेशन पक्षधर नेताहरूले मङ्सिरभित्रै नियमित महाधिवेशन हुनुपर्ने र महाधिवेशन नभए कार्यसमिति भङ्ग गर्न माग गर्नुभएको छ । भक्तपुरका जिल्ला अध्यक्ष दुर्लभ थापाको सभापतित्वमा काठमाडौँमा बिहीबार आयोजित भेलालाई सम्बोधन गर्दै नियमित महाधिवेशन पक्षधर नेताहरूले पार्टीमा रूपान्तरण आवश्यक रहेको बताउनुभएको थियो ।",
      "link": "https://gorkhapatraonline.com/news/178554",
      "image": "https://gorkhapatraonline.com/storage/media/314631/conversions/congress-meeting-cover-original-thumb.jpg"
    },
    {
      "slug": "178553",
      "title": "नेपाल राष्ट्रसङ्घको भरपर्दो सारथि",
      "timestamp": 1762473600000,
      "source": "gp",
      "content": "विश्व शान्ति स्थापनाका लागि नेपालले संयुक्त राष्ट्रसङ्घमा आफूलाई पुरानो र भरपर्दो सहयोगी राष्ट्रका रूपमा स्थापित गर्न सफल भएको छ ।   राष्ट्रसङ्घको ८० औँ स्थापना दिवसका सन्दर्भमा नेपाली सेनाले काभ्रेपलाञ्चोकको पञ्चकालीस्थित वीरेन्द्र शान्ति कार्य तालिमकेन्द्रमा शान्ति स्थापनार्थ तैनाथ रहँदा वहन गर्ने विविध जिम्मेवारीबारे नमुना अभ्यास प्रस्तुत गरेको छ । सो समारोहलाई सम्बोधन गर्दै प्रधानसेनापति अशोकराज सिग्देलले विश्व शान्ति स्थापनामा नेपाल राष्ट्रसङ्घको भरपर्दो र प्रतिबद्ध मुलुक रहेकाले विश्वव्यापी शान्ति तथा सुरक्षा प्रदान गर्न सधैँ प्रतिबद्ध रहेको बताउनुभयो ।",
      "longContent": "गोरखापत्र समाचारदाताकाठमाडौँ, कात्तिक २१ गते । विश्व शान्ति स्थापनाका लागि नेपालले संयुक्त राष्ट्रसङ्घमा आफूलाई पुरानो र भरपर्दो सहयोगी राष्ट्रका रूपमा स्थापित गर्न सफल भएको छ । राष्ट्रसङ्घको ८० औँ स्थापना दिवसका सन्दर्भमा नेपाली सेनाले काभ्रेपलाञ्चोकको पञ्चकालीस्थित वीरेन्द्र शान्ति कार्य तालिमकेन्द्रमा शान्ति स्थापनार्थ तैनाथ रहँदा वहन गर्ने विविध जिम्मेवारीबारे नमुना अभ्यास प्रस्तुत गरेको छ । सो समारोहलाई सम्बोधन गर्दै प्रधानसेनापति अशोकराज सिग्देलले विश्व शान्ति स्थापनामा नेपाल राष्ट्रसङ्घको भरपर्दो र प्रतिबद्ध मुलुक रहेकाले विश्वव्यापी शान्ति तथा सुरक्षा प्रदान गर्न सधैँ प्रतिबद्ध रहेको बताउनुभयो । विश्व शान्ति स्थापना नेपालको परराष्ट्र नीति नै रहेको बताउँदै सेनापति शर्माले द्वन्द्वग्रस्त मुलुकमा दिगो शान्ति स्थापना गरी ती देशका नागरिकको जिउधनको रक्षार्थ नेपाली शान्ति सैनिकले जिम्मेवार र प्रतिबद्ध रूपमा तैनाथ हुने बताउनुभयो ।उहाँले विश्व शान्ति स्थापनार्थ नेपालले पाएको जिम्मेवारी निर्वाह गर्ने क्रममा नेपाली शान्ति सैनिकले प्राप्त स्रोत, साधन, ज्ञान, अनुभव र प्रविधि अधिकतम उपयोग गरी तोकिएको जिम्मेवारी कुशलतापूर्वक निर्वाह गरिएको बताउनुभयो । नेपाल शान्तिप्रेमी राष्ट्रराष्ट्रसङ्घको आह्वानमा द्वन्द्वग्रस्त मुलुकमा शान्ति स्थापनार्थ तैनाथ रहँदा नेपाली शान्ति सैनिकले प्रस्तुत गरेको व्यावसायिकता, निष्पक्षता र अनुशासनले नेपालको अन्तर्राष्ट्रिय छवि उच्च बनाउन सहयोग पुग्नुका साथै विश्वमाझ नेपाललाई शान्तिप्रेमी राष्ट्र चिनाउन ठुलो योगदान पुगेको छ ।राष्ट्रसङ्घको आह्वानमा नेपाल सन् १९५८ देखि नै सहभागिता जनाउँदै आएको छ । शान्ति स्थापनार्थ ६७ वर्षको इतिहासमा नेपालले ४१ वटा देशमा ५२ वटा शान्ति मिसनमार्फत तीन हजार चार सयभन्दा बढी महिला शान्ति सैनिकसहित एक लाख ७८ हजार शान्ति सैनिक खटाइसकेको छ । हाल विभिन्न द्वन्द्वग्रस्त १० मुलुकका १३ स्थानमा १६ वटा नेपाली शान्ति सैनिक युनिट शान्ति स्थापनार्थ तैनाथ छन् । ५८० जना महिला शान्ति सैनिकसहित पाँच हजार ८१९ जना शान्ति सैनिक तैनाथ गरी नेपाल शान्ति सेना खटाउने मुलुकमध्ये हाल पहिलो स्थानमा छ ।नेपालले शान्ति सैनिकमा उल्लेख्य महिला सहभागिता र सौर्य हाइब्रिड प्लान्टमार्फत वातावरण संरक्षणमा पु¥याएको योगदानका कारण लैङ्गिक समानता वातावरण रणनीतिमा अन्तर्राष्ट्रिय सम्मान प्राप्त गर्दै आएको छ । शान्ति स्थापनार्थ तैनाथीका क्रममा अपनाइने द्वन्द्व समाधान, सङ्कट व्यवस्थापन, मानवीय सहायता, शान्ति निर्माणबारे नेपालले अमूल्य सिप र ज्ञान प्राप्त गरी देशको आन्तरिक सुरक्षा र विपत् व्यवस्थापन तथा आकस्मिक उद्धारमा विशेष दक्षतासमेत हासिल गर्न सफल भएको छ ।शान्ति स्थापनार्थ अपनाइने तयारी एवं प्राप्त ज्ञान र सिपबाट समग्र नेपाली सुरक्षा निकायको व्यावसायिकता र तयारीमा निखार ल्याउन सहयोग पुगेको विश्वास गरिएको छ । विश्व शान्ति स्थापनार्थ तैनाथीका क्रममा हालसम्म ८७ जना नेपालीले शान्ति सेनामा वीरगति प्राप्त गर्नुका साथै ८१ जना घाइते तथा अङ्गभङ्ग भएका छन् । गरेको छ ।",
      "link": "https://gorkhapatraonline.com/news/178553",
      "image": "https://gorkhapatraonline.com/storage/media/314630/conversions/44-original-thumb.jpg"
    },
    {
      "slug": "178552",
      "title": "निर्वाचन आयोगले भन्यो : एकीकृत सुरक्षा देऊ",
      "timestamp": 1762473600000,
      "source": "gp",
      "content": "निर्वाचन आयोगले नेपाली सेनासहित चार वटै सुरक्षा निकायलाई एकीकृत रूपमा परिचालन गर्न सुझाव दिएको छ । निर्वाचनको वातावरण बनाउन सुरक्षा पहिलो सर्त रहेको बताउँदै राजनीतिक दलहरूले सरकार र निर्वाचन आयोगलाई आग्रह गर्दै आएका पनि छन् ।",
      "longContent": "गोरखापत्र समाचारदाताकाठमाडौँ, कात्तिक २१ गते । निर्वाचन आयोगले नेपाली सेनासहित चार वटै सुरक्षा निकायलाई एकीकृत रूपमा परिचालन गर्न सुझाव दिएको छ । निर्वाचनको वातावरण बनाउन सुरक्षा पहिलो सर्त रहेको बताउँदै राजनीतिक दलहरूले सरकार र निर्वाचन आयोगलाई आग्रह गर्दै आएका पनि छन् । निर्वाचन आयोगका प्रवक्ता नारायणप्रसाद भट्टराईले निर्वाचनकेन्द्रित एकीकृत सुरक्षा योजना अन्तर्गत नेपाली सेनासहित चार वटै सुरक्षा निकायलाई परिचालन गर्न आयोगले सरकारलाई पत्राचार गरेको जानकारी दिनुभयो । उहाँले भन्नुभयो, “चुनावकेन्द्रित एकीकृत सुरक्षा योजना लागु गर्ने विगतकै अभ्यास हो । एउटै योजना अन्तर्गत सबै सुरक्षा निकाय परिचालन हुने हो । सबै सुरक्षा निकायलाई समन्वयात्मक रूपमा परिचालन गर्न आयोगले सरकारलाई पत्राचार गरेको हो ।”प्रवक्ता भट्टराईले कहिलेदेखि र कसरी लागु गर्ने विषय नेपाल सरकारले निर्णय गरेपछि हुने बताउनुभयो । राष्ट्रिय सुरक्षा परिषद्को सिफारिसमा मन्त्रीपरिषद्को निर्णयबमोजिम नेपाली सेनाको परिचालन वा नियन्त्रण हुने संवैधानिक व्यवस्था छ । सुरक्षा परिषद्को अध्यक्ष प्रधानमन्त्री रहने तथा रक्षा, गृह, परराष्ट्र, अर्थमन्त्री, मुख्यसचिव र नेपाली सेनाका प्रधान सेनापति सदस्य रहने व्यवस्था छ । विगतदेखि नै निर्वाचनमा नेपाली सेना परिचालन हुँदै आएको छ तर ‘जेनजी’ आन्दोलनको समयमा सुरक्षा निकायको हतियार लुटिएको र कारागारबाट फरार भएका कैदीका कारणले सुरक्षाको प्रत्याभूति नभएको दलहरूले दाबी गर्दै आएका छन् ।आयोगको उच्चस्तरीय सुरक्षा समितिको कात्तिक १४ गतेको बैठकले सुरक्षा निकायको आत्मविश्वास बढाउन र राजनीतिक दललाई चुनाव प्रचार प्रसारमा सहज हुने गरी नेपाली सेनासहितको सुरक्षा योजना लागु गर्न ढिलाइ गर्न नहुने निर्णय गरेको थियो । समितिको सो बैठकको सिफारिसबमोजिम आयोग पदाधिकारीको कात्तिक १८ गतेको बैठकले सरकारलाई निर्वाचनकेन्द्रित एकीकृत सुरक्षा योजना लागु गर्न आग्रह गरेको हो ।",
      "link": "https://gorkhapatraonline.com/news/178552",
      "image": "https://gorkhapatraonline.com/storage/media/314629/conversions/election-communication-original-thumb.jpg"
    },
    {
      "slug": "178551",
      "title": "जेनजी आन्दोलनमा फिल्डका सुरक्षाकर्मीसँग बयान लिने तयारी",
      "timestamp": 1762473600000,
      "source": "gp",
      "content": "जेनजी आन्दोलनका क्रममा भदौ २३ र २४ गते भएको जनधनको क्षतिबारे अनुसन्धान र कारबाहीका लागि गठन गरिएको उच्चस्तरीय न्यायिक जाँचबुझ आयोगले तहगत रूपमा सुरक्षाकर्मीको बयानको तयारी थालेको छ ।",
      "longContent": "गोरखापत्र समाचारदाताकाठमाडौँ, कात्तिक २१ गते । जेनजी आन्दोलनका क्रममा भदौ २३ र २४ गते भएको जनधनको क्षतिबारे अनुसन्धान र कारबाहीका लागि गठन गरिएको उच्चस्तरीय न्यायिक जाँचबुझ आयोगले तहगत रूपमा सुरक्षाकर्मीको बयानको तयारी थालेको छ । घटनाको दुई दिन फिल्डमा खटिने अधिकारीहरूको विवरण प्रहरीले आंशिक रूपमा पठाएपछि जिम्मेवार व्यक्ति निक्र्योल र बयानको तयारी आयोगले थालेको हो । तीन सातादेखि आयोगले प्रहरीसँग घटनाका दिन फिल्डमा खटिने प्रहरी अधिकारीहरूको विवरणका लागि ताकेता गरिरहेको थियो ।जाँचबुझ आयोगका अनुसार माग भएकामध्ये उपत्यका तथा संसद्लगायतको सुरक्षार्थ खटिएका अधिकारीको विवरण प्राप्त भएको छ । आयोगका प्रवक्ता विज्ञानराज शर्माले प्रहरीबाट विवरण आउने क्रम जारी रहेको बताउनुभयो । शर्माले भन्नुभयो, “उपत्यकाभित्र र बाहिर सबै फिल्ड कमान्डरको विवरण हामीले मागेका थियौँ । क्रमशः आइरहेको छ । प्राप्त विवरणलाई हामी प्राथमिकीकरण गरेर थप प्रक्रिया अघि बढाउँछौँ ।” आयोगले भदौ २३ र २४ गते उपत्यका र उपत्यकाबाहिरका जिल्लामा रहेका फिल्ड कमान्डरको विवरण माग गरेको थियो । तीन साताअघि माग गरेको विवरण नआएपछि आयोगले बुधबार प्रहरी महानिरीक्षकलाई कारबाही किन नगर्ने भन्दै स्पष्टीकरण पत्रसमेत पठाएको थियो । पत्रपछि आयोगले केही विवरण प्राप्त गरेको हो । बिहीबार आयोगले उपत्यकाका विभिन्न कार्यालयमा फिल्डमा खटिने अधिकृतको विवरण पठाएको छ । यस्तै सङ्घीय संसद्लगायतका निकायमा सुरक्षा कमान्डरको विवरण पनि पठाएको छ । देशभरका सबै विवरण भने आयोगले पाइसकेको छैन । प्रहरीले यसअघि आन्दोलनका दुई दिनमा सम्पूर्ण जनशक्ति फिल्डमा रहेको जवाफ पठाएको थियो । फिल्ड कमान्डरको विवरण माग गर्दा जवानदेखि महानिरीक्षकसम्म फिल्डमा रहेको जवाफ पाएपछि आयोगले असन्तुष्टि जनाउँदै मागिएको विवरणका लागि पुनः पत्राचार गरेको थियो । आयोगले अहिलेसम्म सम्बन्धित निकायबाट क्षतिको विवरण र उजुरी लिइरहेको छ । कार्यालयहरूले क्षतिको विवरण पनि धमाधम पठाइरहेका छन् । यस्तै अध्यक्ष र सदस्यहरूको टोली आन्दोलनका क्रममा क्षति भएका जिल्लाको अनुगमन र अन्तर्क्रिया गरेर फर्किएका छन् । घटनामा संलग्न व्यक्तिहरूको बयानका लागि प्रश्नावली निर्माणलगायतका काम आयोगले गरिसकेको छ । घटना विवरण सङ्कलन र विश्लेषण गरिरहेको आयोगले भदौ २४ गतेको घटनामा केन्द्रित भएर कारागार कार्यालय नक्खुका प्रमुख सत्यराज जोशीसँग बयान लिइसकेको छ । राष्ट्रिय स्वतन्त्र पार्टी (रास्वपा) का सभापति रवि लामिछाने कारागारबाट बाहिर निस्किएको घटनामा केन्द्रित रहेर जोशीसँग आयोगले बयान लिएको थियो । सोही प्रकरणमा रास्वपा सभापति लामिछानेसँग पनि आयोगले बयान लिइसकेको छ ।",
      "link": "https://gorkhapatraonline.com/news/178551",
      "image": "https://gorkhapatraonline.com/storage/media/314627/conversions/samsad-original-thumb.jpg"
    },
    {
      "slug": "178550",
      "title": "चौँतिस स्थानीय तह अझै बजेटविहीन",
      "timestamp": 1762473600000,
      "source": "gp",
      "content": "कात्तिकको तेस्रो साता पुग्न लाग्दासमेत चालु आर्थिक वर्ष २०८२/८३ का लागि ३४ वटा स्थानीय तहले बजेट सभाबाट पारित गर्न सकेका छैनन् । समयमै बजेट सम्बन्धित सभाबाट पारित गर्न नसक्दा दैनिक कामकाजमै अवरोध हुनका साथै कर्मचारीले तलब पनि पाउन सकेका छैनन् ।",
      "longContent": "काठमाडौँ, कात्तिक २१ गते । कात्तिकको तेस्रो साता पुग्न लाग्दासमेत चालु आर्थिक वर्ष २०८२/८३ का लागि ३४ वटा स्थानीय तहले बजेट सभाबाट पारित गर्न सकेका छैनन् । समयमै बजेट सम्बन्धित सभाबाट पारित गर्न नसक्दा दैनिक कामकाजमै अवरोध हुनका साथै कर्मचारीले तलब पनि पाउन सकेका छैनन् ।गत असार १० गतेभित्र गाउँ कार्यपालिका र नगर कार्यपालिकाले आआफ्ना गाउँ र नगर सभामा आर्थिक वर्ष २०८२/८३ का लागि अनुमानित आय तथा व्ययसहितको बजेट पेस गर्नुपर्ने र असार मसान्तभित्र सभाबाट बजेट पारित गर्नुपर्ने कानुनी व्यवस्था छ । अघिल्लै आर्थिक वर्षमा बजेट ल्याई पारित गर्नुपर्ने कानुनी व्यवस्था भए पनि कतिपय स्थानीय तहले कानुनले तोकिएको समयसीमाभित्र सभाबाट बजेट पारित गर्न सकेका छैनन् । बिहीबारसम्म ३४ वटा स्थानीय तहले सभाबाट बजेट पारित गर्न नसकेको सङ्घीय मामिला तथा सामान्य प्रशासन मन्त्रालयको वेभसाइटमा उल्लेख गरिएको छ । गत साउनको दोस्रो साता मन्त्रालयले सभाबाट बजेट पारित नगर्ने स्थानीय तहको स्थलगत रूपमा नै सहजीकरण गर्न सुरु गरेसँगै कतिपय स्थानीय तहले बजेट सभाबाट पारित गरेका थिए तर बिचमा जेनजीका नाममा भएको आन्दोलन, तोडफोड, आगजनी, दसैँतिहारलगायत चाडपर्वले गर्दा मन्त्रालयले पुनः स्थलगत सहजीकरण गरेको छैन । मन्त्रालयका सङ्घीय मामिला शाखाका उपसचिव दीपक ढकालले स्थानीय तहले सभा गरिसकेपछि मन्त्रालयले सबै स्थानीय तहका सूचना प्रविधि अधिकृत (आइटी अफिसर) लाई मन्त्रालयको बजेट प्रविष्ट गर्ने पोर्टलको ‘एक्सेस’ दिन्छ, त्यो पोर्टलमा आइटी अफिसरले सभा भएपछि आवश्यक कागजात प्रविष्ट गर्नुपर्ने हो तर सभा गरे पनि कतिपय स्थानीय तहले कागजात प्रविष्ट नगर्दा अहिलेसम्म ३४ वटा स्थानीय तहले सभा नगरेको देखिएको बताउनुभयो ।मन्त्रालयका अनुसार गत भदौको पहिलो साता मन्त्रालयले बजेट सभामा पेस नगर्ने स्थानीय तहको स्थलगत रूपमा सहजीरकण गरेपछि ती तहले बजेट ल्याउने लिखित प्रतिबद्धता जनाएका थिए । मन्त्रालयको टोलीले सहजीकरण गर्दा अधिकांश स्थानीय तहमा वडाध्यक्षहरूले वडागत बजेटको सिलिङ बाँडफाँटमा विवाद गरेकाले सभाबाट बजेट पारित गर्न नसकेको पाइएको थियो । अहिले पनि कतिपय स्थानीय तहमा त्यही समस्या छ । कतिपय स्थानीय तहमा नगरप्रमुखले जस्तै उपप्रमुखले पनि योजना बाँड्न पाउनुपर्ने, घाटा बजेट बनाउने र अनुमान गरिए अनुसार राजस्व सङ्कलन नहुँदा बजेटको सिलिङ घट्दा विवाद हुने गरेको, नगरप्रमुखहरूको व्यक्तिगत र पारिवारिक समस्याले गर्दा पनि बजेट ल्याउन नसकेको लगायत कारणले गर्दा स्थानीय तहले बजेट पास गर्न नसकेका हुन् । बजेट नल्याउने पालिका कोशी प्रदेशको १३७ स्थानीय तहमध्ये सबै स्थानीय तहले बजेट पारित गरेका छन् । मधेश प्रदेशको १३६ स्थानीय तहमध्ये ३१ वटा स्थानीय तहले बजेट सभाबाट पारित गर्न नसकेको मन्त्रालयको वेबसाइटमा उल्लेख गरिएको छ । सप्तरीको राजविराज नगरपालिका, अग्निसाइर कृष्णासवरन, छिन्नमस्ता, बलान–विहुल गाउँपालिका, सिराहाको कल्याणपुर नगरपालिका, धनगढीमाई, सुखीपुर नगरपालिका, धनुषाको जनकपुर उपमहानगरपालिका, छिरेश्वरनाथ नगरपालिका, धनुषाधाम नगरपालिका, नगरराइन नगरपालिका, औरही गाउँपालिका, कमला नगरपालिका, जनकनन्दिनी र धनौजी गाउँपालिकाले सभाबाट बजेट पारित गर्न सकेका छैनन् । त्यस्तै महोत्तरीको सोनमा गाउँपालिका, सर्लाहीको मलङ्गवा नगरपालिका, हरिवन नगरपालिका, चन्द्रनगर, रामनगर, गाउँपालिका, रौतहटको कटहरिया नगरपालिका, देवानी गोनाही, फतुवा विजयपुर नगरपालिका, यमुनामाई गाउँपालिका, बाराको गढीमाई नगरपालिका, सुवर्ण गाउँपालिका, विश्रामपुर गाउँपालिका, पर्साको पोखरिया नगरपालिका, पकहा मैनपुर, सखुवा प्रसौनी, कालिकामाई गाउँपालिकाले बजेट ल्याउन नसकेको सूचीमा उल्लेख गरिएको छ । बागमतीमा ११९ स्थानीय तहमध्ये सबै स्थानीय तहले बजेट सभाबाट पारित गरिसकेका छन् । त्यस्तै गण्डकी प्रदेशका ८५ स्थानीय तहमध्ये सबै स्थानीय तहले बजेट सभाबाट पारित गरेका वेबसाइटमा उल्लेख छ । लुम्बिनीका १०७ स्थानीय तहमध्ये नवलपरासीको (बर्दाघाट सुस्तापश्चिम) को पाल्हीनन्दन गाउँपालिका र कपिलवस्तुको शुद्धोधन गाउँपालिकाले सभाबाट बजेट पारित गर्न सकेका छैनन् । कर्णाली प्रदेशका ७८ स्थानीय तहमध्ये सल्यानको छत्रेश्वरी गाउँपालिकाले बजेट ल्याउन सकेको छैन भने सुदूरपश्चिका ८८ स्थानीय तहमध्ये सबै स्थानीय तहले बजेट सभाबाट पारित गरेका छन् । वडाध्यक्षहरूद्वारा सिलिङको दाबी बजेट सभामा पेस गर्न नसक्नुमा स्थानीय तहका वडाध्यक्षले वडागत बजेटको सिलिङ बाँडफाँटमा विवाद गरेकाले सभाबाट बजेट पारित गर्न नसकेको हो । कतिपय स्थानीय तहमा नगरप्रमुखले जस्तै उपप्रमुखले पनि योजना बाँड्न पाउनुपर्ने, घाटा बजेट बनाउने र अनुमान गरिए अनुसार राजस्व सङ्कलन नहुँदा बजेटको सिलिङ घट्दा विवाद हुने गरेको, नगरप्रमुखहरूको व्यक्तिगत र पारिवारिक समस्याले गर्दा पनि बजेट ल्याउन नसकेको लगायत मुख्य कारण रहेको पाइएको छ । मन्त्रालयका सहसचिव प्रकाश दाहालले भन्नुभयो, “मन्त्रालयको टोलीले बजेट सभाबाट पारित नगर्ने स्थानीय तहका स्थलगत निरीक्षण गर्दा वडाध्यक्षले समेत बजेटको सिलिङ मागदाबी गरेपछि स्थानीय तहले बजेट सभाबाट बजेट पारित गर्न नसकेका भेटिएको थियो ।” बजेट नल्याई कर उठाउन र खर्च गर्न नपाउने, बजेट पारित नगरी खर्च गरिए बेरुजु हुने, बजेट नल्याउने स्थानीय तहका लागि राष्ट्रिय प्राकृतिक स्रोत तथा वित्त आयोगले प्रदान गर्ने समानीकरण अनुदान कटौती हुने व्यवस्था छ ।",
      "link": "https://gorkhapatraonline.com/news/178550",
      "image": "https://gorkhapatraonline.com/storage/media/314626/conversions/local-leval-original-thumb.jpg"
    },
    {
      "slug": "178549",
      "title": "सगरमाथा चुम्न सङ्घर्षरत क्यारोलिना",
      "timestamp": 1762473600000,
      "source": "gp",
      "content": "सगरमाथा आरोहण आफैँमा जोखिम र चुनौतीपूर्ण यात्रा हो । सगरमाथा चुचुरोमा पहिलो मानव पाइला पुगेको ७२ वर्षमा धेरै कीर्तिमान कायम भएका छन् ।   सगरमाथाको चुचुरोमा एकै जनाले दर्जनौँ पटक आरोहण गरेको, दुवै खुट्टा गुमाएकादेखि विभिन्न प्रकारका फरक क्षमता (शारीरिक अपाङ्गता) भएका र दृष्टिविहीनसम्मले चुचुरो चुमेर संसारलाई मानवीय साहस र क्षमता देखाइसकेका छन् ।",
      "longContent": "गोरखापत्र समाचारदाताकाठमाडौँ, कात्तिक २१ गते । सगरमाथा आरोहण आफैँमा जोखिम र चुनौतीपूर्ण यात्रा हो । सगरमाथा चुचुरोमा पहिलो मानव पाइला पुगेको ७२ वर्षमा धेरै कीर्तिमान कायम भएका छन् ।   सगरमाथाको चुचुरोमा एकै जनाले दर्जनौँ पटक आरोहण गरेको, दुवै खुट्टा गुमाएकादेखि विभिन्न प्रकारका फरक क्षमता (शारीरिक अपाङ्गता) भएका र दृष्टिविहीनसम्मले चुचुरो चुमेर संसारलाई मानवीय साहस र क्षमता देखाइसकेका छन् ।बर्सेनि आरोहीबाट नयाँ नयाँ कीर्तिमान थपिँदै गएको सगरमाथामा आगामी वसन्त याममा अर्को नयाँ कीर्तिमान बनाउन यतिबेला एक जना फरक क्षमताकी विदेशी महिला आरोही आफ्नो कीर्तिमान र साहस प्रदर्शनको तीव्र तयारीमा हुनुहुन्छ । लिथुवानियामा जन्मिएर हाल बेलायत बस्दै आउनुभएकी ३० वर्षीय क्यारोलिना प्याकेनाइटको श्रवण र दृष्टि क्षमता कम छ । ‘असर सिन्ड्रोम’ (श्रवण र दृष्टि दुवैमा समस्या ल्याउने वंशाणुगत रोग) बाट पीडित उहाँ आफ्नो आँखाको ज्योति गुम्नुअघि सगरमाथाबाट संसार नियाल्ने सपना साकार पार्न सङ्घर्षरत हुनुहुन्छ ।सगरमाथा आरोहण गर्ने पूर्वतयारी अनुसार मनाङमा रहेको हिमलुङ हिमाल आरोहण सकेर काठमाडौँ फर्किनुभएकी क्यारोलिनाको सगरमाथा आरोहण गरेर संसारभरिका फरक क्षमता भएका व्यक्तिलाई असम्भव भन्ने कुरा केही नभएको प्रेरणा र सन्देश दिने योजना रहेको छ ।उहाँले भन्नुभयो, “पछिल्लो एक दशकदेखि मेरो सुन्ने र देख्ने क्षमता विस्तारै कम कम हुँदै गएको छ । १९ वर्षको उमेरदेखि सुनाइ र बोलाइ दुवै क्षमता कमजोर हुँदै गए पनि म सगरमाथा आरोहणमार्फत हामी पनि अन्य आमनागरिक जस्तै सक्षम छौँ भनेर संसारभरिका फरक क्षमता भएका व्यक्तिलाई प्रेरणा दिने तयारीमा छु । असम्भव केही छैन तर हामीले सम्भव बनाउनु पर्छ । संसारका फरक क्षमता भएका व्यक्तिलाई घरबाहिर निस्कनसमेत म आग्रह गर्दछु ।”शारीरिक अशक्त भएका व्यक्ति कोहीभन्दा केहीमा पनि कमजोर हुँदैनन् भन्ने आत्मविश्वास आफू जस्तै अन्य साथीहरूमा जगाउनका लागि सगरमाथाको सफल आरोहण आफ्ना लागि महत्वपूर्ण रहेको उहाँले बताउनुभयो ।सगरमाथा आरोहणकै तयारी अनुसार सन् २०२४ मा ६,४७६ मिटर उचाइको मेरा पिक आरोहण गरिसक्नुभएकी उहाँले संसारकै अप्ठ्यारो बाटो पार गर्दै सगरमाथा आरोहण सफल भएपछि मात्रै आफूभित्रको हुटहुटी कम हुने  जनाउनुभयो ।उहाँको सन् २०२६ को वसन्त याममा सगरमाथा आरोहण गर्ने तयारी छ । उहाँलाई सघाउने पर्यटन व्यवसायी प्रभात अधिकारीले भन्नुभयो, “यदि क्यारोलिना संसारको सबभन्दा अग्लो शिखरमा चढ्न सक्नुभयो भने अपाङ्गता भएका जोकोहीले आफ्नो सपना पूरा गर्न सक्छन् भन्ने आत्मविश्वास उहाँलाई छ । त्यही अनुरूप उहाँ नेपाल आएर आरोहणको तयारी गरिरहनुभएको छ । हामी पनि उहाँको सपना साकार पारेर उहाँ जस्तै नागरिकको सपना साकार पार्ने अभियानमा छौँ ।”पर्यटन विभागका अनुसार सन् २०२२ सम्ममा सात हजार २२६ जनाले आरोहण पूरा गरिसकेका छन् । सगरमाथामा विभिन्न कीर्तिमान कायम भएका छन्, जसमध्ये विश्वकै पहिलो महिला, नेपाली प्रथम महिला, फरक क्षमता भएका, दुवै खुट्टा गुमाएका, सगरमाथामा विवाह गर्ने जोडी, पाको उमेरकी महिला, उत्तर दक्षिण दुवै दिशाबाट आरोहण गर्ने महिला, सबैभन्दा ठुलो आरोहण दल, नेपाली प्रथम पत्रकार, सबैभन्दा पाको उमेर, बिनाअक्सिजन आरोहण, सगरमाथाको शिरबाट स्की, सगरमाथाको शिरमा २१ घण्टा, एचआइभी एड्सपीडित, सबैभन्दा छिटो र सबैभन्दा बढी पटक सगरमाथा आरोहण गरेर आरोहीहरूले कीर्तिमान राख्नुभएको छ ।",
      "link": "https://gorkhapatraonline.com/news/178549",
      "image": "https://gorkhapatraonline.com/storage/media/314625/conversions/caroline-original-thumb.jpg"
    },
    {
      "slug": "178547",
      "title": "अवैधरुपमा ढुंगा उत्खनन् गर्ने ट्याक्टर नियन्त्रणमा",
      "timestamp": 1762387200000,
      "source": "gp",
      "content": "दाङमा प्रहरीले खोलाबाट अवैधरुपमा ढुंगा उत्खनन् गरिरहेको अवस्थामा तीन ट्याक्टरलाई नियन्त्रणमा लिएको छ ।",
      "longContent": "लीलाधर वलीघोराही, कात्तिक २० गते । दाङमा प्रहरीले खोलाबाट अवैधरुपमा ढुंगा उत्खनन् गरिरहेको अवस्थामा तीन ट्याक्टरलाई नियन्त्रणमा लिएको छ । प्रहरीले पश्चिम दाङको बबई गाउँपालिका –४ स्थित राजी खहरे खोलाबाट अवैध रुपमा ढुंगा उत्खनन् गरिरहेको अवस्थामा विहीबार तीन वटा ट्याक्टरलाई नियन्त्रणमा लिएको जिल्ला प्रहरी कार्यालय दाङका सूचना अधिकारी एवं प्रहरी नायव उपरीक्षक चक्रबहादुर शाहले जानकारी दिनुभयो । प्रहरी नायव उपरीक्षक शाहका अनुसार इलाका प्रहरी कार्यालय खिलतपुरले विहीवार एउटा अन्टेष्ट र इलाका प्रहरी कार्यालय हापुरेले रा १ त २८१५ र रा १ त ४४८३ नम्बरको ट्याक्टरलाई नियन्त्रणमा लिएको हो । नियन्त्रणमा लिएका ट्याक्टरबाट प्रतिट्याक्टर १० हजार रुपियाँका दरले जरिवाना असुल गरी ट्याक्टर सम्बन्धित व्यक्तिलाई बुझाएको जिल्ला प्रहरी कार्यालय दाङका सूचना अधिकारी एवं प्रहरी नायव उपरीक्षक शाहले जानकारी दिनुभयो ।",
      "link": "https://gorkhapatraonline.com/news/178547",
      "image": "https://gorkhapatraonline.com/storage/media/314623/conversions/tektar-original-thumb.jpg"
    },
    {
      "slug": "178543",
      "title": "प्रधानमन्त्री कार्कीको प्रतिबद्धता : एक थोपा रगत नबगाई चुनाव गराउने लक्ष्य",
      "timestamp": 1762387200000,
      "source": "gp",
      "content": "प्रधानमन्त्री सुशीला कार्कीले एक थोपा रगत नबग्ने र एकजना पनि घाइते नहुने गरी निर्वाचन गराउन आफू प्रयासरत रहेको बताउनु भएको छ।",
      "longContent": "काठमाडौं, कात्तिक २० गते । प्रधानमन्त्री सुशीला कार्कीले एक थोपा रगत नबग्ने र एकजना पनि घाइते नहुने गरी निर्वाचन गराउन आफू प्रयासरत रहेको बताउनु भएको छ। द एसिएन नेटवर्क फर फ्रि इलेक्सन्स (आन्फ्रेल) को प्रतिनिधिमण्डलसँगको भेटमा प्रधानमन्त्री कार्कीले शान्तिपूर्ण र भयरहित वातावरणमा स्वच्छ र निष्पक्ष चुनाव गराउन सरकार प्रतिबद्ध रहेको पनि जानकारी दिनुभयो।आन्फ्रेल थाइल्यान्डको ब्यांककमा सचिवालय रहेको अन्तर्राष्ट्रिय पर्यवेक्षकहरुको सञ्जाल हो। सचिवालयका कार्यकारी निर्देशक ब्रिजा रोसालेसको नेतृत्वको टोली अहिले नेपालको निर्वाचन वातावरणको मूल्याङ्कन गर्न काठमाडौँ आइपुगेको छ।लामो समय न्यायाधीश र प्रधानन्यायाधीशका रुपमा काम गरेको व्यक्तिको नेतृत्वको सरकार भएकाले यसले स्वतन्त्र र निष्पक्ष निर्वाचन गराउने भन्नेमा आफूहरु विश्वस्त रहेको प्रतिनिधिमण्डलका सदस्यहरुले बताउनु भयो।‘‘तपाईंको लामो समयदेखिको न्यायिक अनुभवले स्वतन्त्र र निष्पक्ष निर्वाचनमार्फत राजनीतिक पुनःसंरचना सम्भव हुने देखेका छौँ र त्यसले लोकतान्त्रिक संस्थाहरुलाई जोगाउनेछ’’ प्रतिनिधिमण्डलको भनाइ उद्धृत गर्दै प्रधानमन्त्रीका प्रेस संयोजक राम रावलले बताउनु भयो । प्रधानमन्त्री कार्कीले पनि अन्तर्राष्ट्रिय पर्यवेक्षकहरुले चासो देखाएपछि निर्वाचन सुरु भइसकेको अनुभूति गराएको प्रतिक्रिया दिनुभयो।प्रधानमन्त्री कार्कीले भन्नुभयो, ‘‘हाम्रो मुख्य उद्देश्य नै चुनाव गराउनु हो। यसैमा केन्द्रित छौँ। स्वस्थ निर्वाचनको वातावरण बनाउन नागरिक समाज र पर्यवेक्षकको पनि भूमिका रहन्छ। यहाँहरुको उपस्थितिले निर्वाचन सुरु भइसकेको अनुभूति गराएको छ।’’आन्फ्रेल प्रतिनिधिहरुसँगै नेपालको निर्वाचन पर्यवेक्षकहरुको सञ्जाल नियोकका पदाधिकारी तथा सदस्य पनि हुनुहुन्थ्यो। उहाँहरुले यसपालि पहिलोपल्ट मतदान गर्ने युवा मतदातामा व्यापक उत्साह देखिएकाले मतदाता शिक्षामा विशेष जोड दिन सुझाव पनि दिनुभयो। सरकारले आगामी फागुन २१ गते तोकिएको निर्वाचन सम्पन्न गराउन तयारी तीव्र पारेको छ ।",
      "link": "https://gorkhapatraonline.com/news/178543",
      "image": "https://gorkhapatraonline.com/storage/media/314614/conversions/pm-20--original-thumb.jpg"
    },
    {
      "slug": "178539",
      "title": "करेन्ट लागेर मृत्यु",
      "timestamp": 1762387200000,
      "source": "gp",
      "content": "इन्टनेटको तार मर्र्मत गर्नका लागि बिजुलीको पोलमा चढेको बेला करेन्ट लागेर घाइते भएका एक कर्मचारीको उपचारका क्रममा मृत्यु भएको छ ।",
      "longContent": "लीलाराज खड्का बिर्तामोड, कात्तिक २० गते । इन्टनेटको तार मर्र्मत गर्नका लागि बिजुलीको पोलमा चढेको बेला करेन्ट लागेर घाइते भएका एक कर्मचारीको उपचारका क्रममा मृत्यु भएको छ । झापा शिवसताक्षी नगरपालिका –१ का १९ बर्षिय आशिस खनालको मृत्यु भएको हो । खनाल कमल गाउँपालिका –६ मंगलवारेमा फस्ट लिङ्क वाइफाइ  कम्पनीको इन्टरनेट मर्मतका लागि बिजुलीको पोलमा चढेको बेला गत मंगलबार  करेन्ट लागि घाइते हुनुभएको थियो । उहाँको उपचारका क्रममा नोबेल अस्पताल विराटनगरमा बुधबार साँझ ७ बजे निधन भएको जिल्ला प्रहरी कार्यालय झापाले जनाएको छ । उहाँको शवलाई पोस्टमार्टम गरी परिवारलाई बुझाइसकिएको छ ।",
      "link": "https://gorkhapatraonline.com/news/178539",
      "image": "https://gorkhapatraonline.com/storage/media/314605/conversions/current-original-thumb.jpg"
    },
    {
      "slug": "178535",
      "title": "न्यायपालिकामाथि सबैको विश्वास र भरोसा कायम राख्नु हाम्रो दायित्व होः प्रधानन्यायाधीश राउत",
      "timestamp": 1762387200000,
      "source": "gp",
      "content": "प्रधानन्यायाधीश प्रकाशमान सिंह राउतले न्यायपालिकामाथि सबैको विश्वास र भरोसा कायम राख्नु हाम्रो मुख्य दायित्व भएको बताउनुभएको छ।",
      "longContent": "ललितपुर, कात्तिक २० गते। प्रधानन्यायाधीश प्रकाशमान सिंह राउतले न्यायपालिकामाथि सबैको विश्वास र भरोसा कायम राख्नु हाम्रो मुख्य दायित्व भएको बताउनुभएको छ।आज ललितपुर बार एशोसिएसनको सभाहलमा भएको पूर्वन्यायाधीश द्वारिकामान जोशीद्वारा लिखित देवानी कार्यविधि कानुन ‘सिद्धान्त र व्यवहार’ नामक तेस्रो कृतिको सार्वजनिकीकरण समारोहमा मन्तव्य राख्नुहुँदै प्रधानन्यायाधीश राउतले भन्नुभयो, “आगामी मङ्सिर १ गतेदेखि सर्वोच्च अदालत पूर्ण रुपमा सञ्चालनमा आउनेछ, अदालतप्रतिको जनआस्था वृद्धि गराउन फैसलामा विधिशास्त्र हुनुपर्छ मात्रै हैन, यसलाई छिटो र सहज रुपमा दिने व्यवस्था पनि कार्यान्वयनमा आउनुपर्छ। प्रधानन्यायाधीश राउतले पुस्तक लेख्ने र अनुभवलाई समेट्ने अवसर सबैलाई रहेकाले त्यसलाई समात्न सक्नुपर्नेमा जोड दिनुभयो। “विद्धान लेखकको गहन अध्ययन, अनुसन्धानबाट महत्वपूर्ण पुस्तक प्राप्त भएको छ, निष्ठा र अनुभवले खारिएको व्यक्तिले लेखेको पुस्तक अत्यन्तै गहकिलो छ, पुस्तक पढ्न जति सजिलो हुन्छ, लेख्न त्यति सजिलो छैन,”, उहाँले भन्नुभयो।उच्च अदालत पाटनका मुख्य न्यायाधीश लालबहादुर कुँवरले देवानी न्यायसम्पादन प्रणालीलाई यस पुस्तकले महत्त्वपूर्ण योगदान पुर्‍याउने बताउँदै न्याय क्षेत्र र प्रणालीको सुधारका लागि उत्कृष्ट कृति हुने विश्वास व्यक्त गर्नुभयो। निष्ठावान् पूर्वन्यायाधीशद्वारा लिखित यस पुस्तकले कानुनका बहुआयामिक पक्षलाई समेटेको धारणा राख्दै पुस्तकमा समेटिएका विषय सिलसिलेवार रुपमा समावेश गरिएको उहाँको भनाइ थियो। मुख्यन्यायाधीश कुँवरले न्यायालयप्रति जनआस्था बढाउन र न्यायसम्पादनका प्रक्रियालाई सम्बोधन गर्न यस पुस्तकले सहयोग गर्ने धारणा राख्नुभयो।नेपाल बार एशोसियसनका अध्यक्ष विजयप्रसाद मिश्रले न्यायप्रणालीबाट देवानी प्रकृतिका न्यायसम्पादन छिटोछिटो हुने अवस्था नरहेको अवस्था सुधारका लागि र छिटो मुद्दाको किनारा लगाउनका लागि जटिलतालाई सहजीकरण गर्न यस पुस्तकले योगदान पुर्‍ याउने बताउनुभयो।पुस्तकका लेखक एवं उच्च अदालतका पूर्वन्यायाधीश द्वारिकामान जोशीले देवानी मुद्दामा धेरै मुद्दाहरु असफल भएका, धेरै मुद्दामा प्रमाण नपुग्ने अवस्थामा गलत व्यक्तिले पनि न्याय प्राप्त गरेको कतिपय अवस्था रहेका सन्दर्भमा कानुनी सहजताका लागि विद्वतवर्गको मागअनुसार पुस्तकको प्रकाशन गरिएको जानकारी गराउनुभयो। उहाँले पुस्तकमा धेरै विषयवस्तु समावेश भएको बताउँदै बजारको आवश्यकताअनुसार यो पुस्तक उपयोगी र फलदायी हुने विश्वास व्यक्त गर्नुभयो।पुस्तकमाथि टिप्पणी गर्नुहुँदै वरिष्ठ अधिवक्ता श्यामप्रसाद खरेलले र पूर्वन्यायाधीशद्वारा लिखित यस पुस्तक सहज र स्पष्ट रुपमा लेखिएको बताउँदै यसमा गहन विषयवस्तु समेटिएको धारणा राख्नुभयो। उहाँले सरल र मिठासपूर्ण शैलीमा लेखिएको यस पुस्तकबाट नवप्रवेशी कानुन व्यवसायीलगायत दिग्गज पुराना कानुन व्यवसायी, कानुनका विद्यार्थीलगायतलाई महत्त्वपूर्ण लाभ मिल्ने जानकारी गराउनुभयो।अधिवक्ता डा. रेवतीराज त्रिपाठीले देवानी कानुन नयाँ पुस्ताका लागि जटिल विषय भएको भन्दै न्याय सम्पादनमा महत्वपूर्ण आधार हुने धारणा राख्नुभयो। उहाँले पुस्तकमा देवानी कार्यविधिका सैद्धान्तिक विषयलाई सरल ढङ्गले प्रस्तुत गरिएको जानकारी गराउनुभयो।ललितपुर बार एशोसियसनका अध्यक्ष राम श्रेष्ठले पुस्तकले कार्यविधि कानुनको त्रुटिले धेरै मुद्दा बदर हुने अवस्थाको अन्त्य गरिदिने विश्वास व्यक्त गर्नुभयो।",
      "link": "https://gorkhapatraonline.com/news/178535",
      "image": "https://gorkhapatraonline.com/storage/media/314600/conversions/MadhavprasadGhimire_PatanLalitpur-original-thumb.jpg"
    },
    {
      "slug": "178534",
      "title": "सनाखत नहुँदा दश दिनदेखि अस्पतालमै शव",
      "timestamp": 1762387200000,
      "source": "gp",
      "content": "जिल्ला अस्पताल उदयपुरमा १० दिनअघि मृत्यु भएका एक अपरिचित मानिसको अझै सनाखत हुन सकेको छैन ।",
      "longContent": "भक्तिविलास पोखरेलगाईघाट, कात्तिक २० गते । जिल्ला अस्पताल उदयपुरमा १० दिनअघि मृत्यु भएका एक अपरिचित मानिसको अझै सनाखत हुन सकेको छैन । भुइमा लडिरहेको अचेत अबस्थाका त्रियुगा नगरपालिका –८ स्थित मदन भण्डारी लोकमार्गको शाहीखोला पुल छेउबाट कात्तिक १० गते बेलुका एक बृद्ध पुरुष मानिसलाई प्रहरीले उद्धार गरी उपचारका लागि जिल्ला अस्पतालमा भर्ना गरेकोमा चिकित्सकले त्यसैबेला मृत घोषणा गरेको ती मानिसको १० दिन बितिसक्दा समेत सनाखत हुन नसकेको हो ।जिल्ला प्रहरी कार्यालय उदयपुरका प्रहरी नायव उपरीक्षक केदारमान दोङका अनुसार निजको लाश जिल्ला अस्पताल उदयपुरको शव गृहमा राखी फोटोसहितको प्रहरी टोली खटिइ गई थप अनुसन्धान तथा लाशको पहिचानको कार्य भइरहेकोमा हालसम्म पहिचान हुन नसकेपछि जिल्ला अस्पताल उदयपुरको शव गृहमा नै शव राखिएको छ ।करिव ५५ वर्षको जस्तो पुरुष मानिस खैरो कलरको भेष्ट, निलो कलरको हाप पाइन्ट लगाएको, पहाडे मूलको जस्तो देखिने, मंगोलियन अनुहार भएको वर्ण गहुगोरो रहेको र निजको साथमा परिचय खुल्ने केही कागजात पनि नभएको र स्थानीयहरुले समेत नचिनेका कारण अहिलेसम्म सनाखत हुन नसकेको प्रहरी उपरीक्षक दोङले बताउनुभयो ।",
      "link": "https://gorkhapatraonline.com/news/178534",
      "image": "https://gorkhapatraonline.com/storage/media/314599/conversions/dead-body-original-thumb.jpg"
    },
    {
      "slug": "178511",
      "title": "राहदानीको विषय समाधान उन्मुख छः परराष्ट्र मन्त्रालय",
      "timestamp": 1762387200000,
      "source": "gp",
      "content": "परराष्ट्र मन्त्रालयले हाल सेवाग्राहीको उच्च मागअनुसार राहदानी पुस्तिका केही न्यून सङ्ख्या भएपनि यो विषय समाधान उन्मुख रहेको जनाएको छ । राहदानी पुस्तिका बाहिर प्रचारमा आएजस्तो अवस्थामा नरहेको मन्त्रालयले स्पष्ट पारेको हो ।",
      "longContent": "काठमाडौँ, कात्तिक २० गते । परराष्ट्र मन्त्रालयले हाल सेवाग्राहीको उच्च मागअनुसार राहदानी पुस्तिका केही न्यून सङ्ख्या भए पनि यो विषय समाधान उन्मुख रहेको जनाएको छ । राहदानी पुस्तिका बाहिर प्रचारमा आएजस्तो अवस्थामा नरहेको मन्त्रालयले स्पष्ट पारेको हो ।मन्त्रालयअन्तर्गतको राहदानी विभागले विद्युतीय राहदानी आपूर्तिका लागि नयाँ आपूर्तिकर्तासँग विसं २०८२ साउनमा खरिद सम्झौता गरिसकेको छ । उक्त सम्झौताअनुसार आगामी फागुन ११ गतेदेखि राहदानी सेवा सञ्चालन हुनेगरी पूर्वाधार तथा प्रणाली निर्माणसम्बन्धी कार्य तीव्र रूपमा भइरहेको मन्त्रालयले जनाएको छ ।मन्त्रालयका प्रवक्ता लोकबहादुर पौडेल क्षेत्रीले भन्नुभयो, “हामी अहिले नयाँ आपूर्तिकर्ता र हालको आपूर्तिकर्ताबिच हुने ‘हेन्डओभर–टेकओभर’को सङ्क्रमणकालीन अवस्थामा छौँ । नयाँ खरिद सम्झौताबमोजिम नयाँ सेवा प्रदायकले आगामी फागुन ११ गतेदेखि राहदानी उत्पादन प्रारम्भ गर्ने निश्चित भएको छ ।”विभागबाट प्रदान गरिने अत्यावश्यक राहदानी सेवा निरन्तर सञ्चालनमा रहने भएपनि अतिआवश्यक परेका आकस्मिक उपचार, तत्काल रोजगारी वा विदेशमा अप्ठ्यारोमा परेको अवस्थाका व्यक्तिले मात्र हाल राहदानीका लागि आवेदन प्रक्रिया अगाडि बढाउन मन्त्रालयले अनुरोध गरेको छ । साथै मन्त्रालयले यस्तो अवस्थामा सबैले धैर्य गरी सरकारलाई सहयोग पुर्‍याउन आग्रहसमेत गरेको छ ।हालको सङ्क्रमणकालीन अवस्थामा राहदानीको अभाव नहुने व्यवस्था गर्न आवश्यक कार्य भइरहेको बताउँदै प्रवक्ता क्षेत्रीले यही कात्तिक १७ गते साँझ ५ बजेदेखि दैनिक (सार्वजनिक बिदाको अघिल्लो दिन बाहेक) एक हजार जनाको आवेदन लिने व्यवस्था मिलाइएको जानकारी दिनुभयो । यसबाट हालको अत्यावश्यक माग पूरा गर्न सकिने मन्त्रालयको अपेक्षा छ । मन्त्रालयले आगामी फागुन ११ गतेदेखि राहदानी सेवा पूर्णरूपमा सञ्चालन हुने भएकाले हालको सङ्क्रमणकालीन अवस्थामा अत्यावश्यक भएमात्र आवेदन दिनहुन सबैमा आग्रह गरेको छ ।",
      "link": "https://gorkhapatraonline.com/news/178511",
      "image": "https://gorkhapatraonline.com/storage/media/314581/conversions/foreign_affairs-original-thumb.jpg"
    },
    {
      "slug": "178502",
      "title": "रिलायन्स मिल्सले तिर्‍यो विद्युत महसुल बक्यौताको पहिलो किस्ता : काटिएको लाइन जोडियो",
      "timestamp": 1762387200000,
      "source": "gp",
      "content": "विगतमा लोडसेडिङको समयमा डेडिकेटेड तथा ट्रङ्क लाइनबाट विद्युत उपभोग गरेको सुनसरीमा सञ्चालित रिलायन्स स्पिनिङ मिल्सले प्रिमियम महसुलको बक्यौता रकम बिहीबार तिरेको छ।",
      "longContent": "काठमाडौँ,  कात्तिक २० गते। विगतमा लोडसेडिङको समयमा डेडिकेटेड तथा ट्रङ्क लाइनबाट विद्युत् उपभोग गरेको सुनसरीमा सञ्चालित रिलायन्स स्पिनिङ मिल्सले प्रिमियम महसुलको बक्यौता रकम बिहीबार तिरेको छ।पहिलो किस्ता तिरेपछि रिलायन्सको विच्छेद गरिएको विद्युत् लाइन जडान गरिएको प्राधिकरणका कार्यकारी निर्देशक मनोज सिलवालले जानकारी दिनुभयो।रिलायन्सले २०७२ माघदेखि २०७५ वैशाखसम्ममा डेडिकेटेड तथा ट्रङ्क लाइन प्रयोग बापतको प्रिमियम महसुलको पहिलो किस्ता बुझाएका हो।रिलायन्सको ७५ करोड ३७ लाख  रुपियाँ बक्यौता रहेको छ।बक्यौतालाई २८ किस्तामा विभाजन गरी रिलायन्सले दुई करोड ७७ लाख रुपियाँ पहिलो किस्ता बुझाएको हो।",
      "link": "https://gorkhapatraonline.com/news/178502",
      "image": "https://gorkhapatraonline.com/storage/media/314582/conversions/reliancespinnin-original-thumb.jpg"
    },
    {
      "slug": "178490",
      "title": "केन्द्रीय कारागारबाट भागेको कैदी प्युठानमा पक्राउ",
      "timestamp": 1762387200000,
      "source": "gp",
      "content": "गत भदौ २३ र २४ गते भएको जेनजी आन्दोलनको समयमा केन्द्रिय कारागार काठमाडौँबाट भागेका एक जना कैदीबन्दीलाई  जिल्ला प्रहरी कार्यालय प्युठानले पक्राउ गरेको छ ।",
      "longContent": "सुजल श्रेष्ठ प्युठान, कात्तिक २० गते । गत भदौ २३ र २४ गते भएको जेनजी आन्दोलनको समयमा केन्द्रिय कारागार काठमाडौँबाट भागेका एक जना कैदीबन्दीलाई  जिल्ला प्रहरी कार्यालय प्युठानले पक्राउ गरेको छ ।झिमरुक गाउँपालिका–१ निवासी २४ वर्षीय सन्तोष विकलाई पक्राउ गरेको जिल्ला प्रहरी कार्यालय प्युठानका सूचना अधिकारी प्रहरी निरीक्षक युवनकुमार चौधरीले जानकारी दिनुभयो ।कार्यालयबाट खटिएको विशेष प्रहरी टोलीले सन्तोषकै घरबाट पक्राउ गरी बिहीबार आवश्यक कारबाहीका लागि प्यूठान कारागार पठाइएको उहाँले बताउनुभयो ।",
      "link": "https://gorkhapatraonline.com/news/178490",
      "image": "https://gorkhapatraonline.com/storage/media/314487/conversions/Arrest1-original-thumb.jpg"
    },
    {
      "slug": "178475",
      "title": "एक हप्तामा साढे चार हजार क्विन्टल धान खरिद",
      "timestamp": 1762387200000,
      "source": "gp",
      "content": "यस वर्ष किसानको उत्पादन बढेको बेला कोटा घटाएर धान खरिद गरिरहेको खाद्यले जिल्लाको छ वटा स्थानबाट धान खरिद गरेको हो ।",
      "longContent": "अविनाश चौधरीधनगढी, कात्तिक २० गते । खाद्य व्यवस्था तथा व्यापार कम्पनी लिमिटेडले एक हप्ताको अवधिमा कैलालीमा चार हजार ४०० दशमलव ३९ क्विन्टल धान खरिद गरेको छ । यस वर्ष किसानको उत्पादन बढेको बेला कोटा घटाएर धान खरिद गरिरहेको खाद्यले जिल्लाको छ वटा स्थानबाट धान खरिद गरेको हो । धनगढी उपमहानगरपालिकाको मोहनपुर, गौरीगङ्गा, टीकापुर, सत्ती, भजनी र जोशीपुरबाट धान खरिद भइरहेको जनाएको छ ।छ वटै ठाउँमा धान बिक्री गर्ने किसानको भीडभाड रहेको खाद्य व्यवस्था तथा व्यापार कम्पनी लिमिटेड धनगढीका प्रमुख दीपक थापाले बताउनुभयो । उहाँले बेलुकासम्म धान खरिदको काम भइरहेको जानकारी दिनुभयो । खाद्यले नेपाल सरकारले तोकेको न्यूनतम समर्थन मूल्यमा ( मोटा धान प्रति क्विन्टल तीन हजार ४६३ दशमलव ८१ रुपियाँमा ) धान खरिद गरिरहेको छ । नेपाल सरकारले गत साउनमै धानको समर्थन मूल्य निर्धारण गरेको थियो । तर निजी गल्ला व्यापारीले समर्थन मूल्यभन्दा झन्डै एक हजार रुपियाँ कममा किसानको धान खरिद गर्दा धेरै किसानले सस्तोमै धान बिक्री गरिसकेका छन् । खाद्यले धान खरिद गर्न ढिलाइ गरेपछि काम चलाउनका लागि उनीहरूले अघि नै धान बेचेका हुन । सरकारले यसवर्ष सुदूरपश्चिम प्रदेशमा धान खरिद कोटा ३५ हजार क्विन्टलमात्रै निर्धारण गरेको छ । गतवर्ष सरकारले यस प्रदेशका लागि ५५ हजार क्विन्टल धान खरिद कोटा निर्धारण गरेको थियो । तर खाद्यले ३४ हजार ५०१ दशमलव ८४ क्विन्टल धानमात्र खरिद गर्न सकेको थियो । केही दिन अगाडि जिल्ला प्रशासन कार्यालयमा बसेको सरोकारवालाको बैठकले किसानको धान बढीभन्दा बढी खरिदका लागि धान खरिद कोटा बढाएर कम्तीमा तीन लाख क्विन्टल पुर्‍याउन अनुरोध गर्ने निर्णय गरेको थियो । सो निर्णयसहितको पत्र लेखेर केन्द्रीय कार्यालयमा पठाएको प्रमुख थापाले जानकारी दिनुभयो । उहाँले अहिले प्रथम चरणको कोटाअनुसार धान खरिद भइरहेको जनाउँदै केन्द्रीय कार्यालयले कोटा थप गरेमा थप धान खरिद गर्ने बताउनुभयो । “अहिलेलाई हामी हाम्रो बजेट र कोटानुसार मात्रै धान खरिद गर्दैछौँ”, प्रमुख थापाले भन्नुभयो ।” खाद्यले स्थानीय तहले सिफारिस गरेको आधारमा एक किसानबाट बढीमा ५० क्वीन्टल सम्ममात्रै धान खरिद गरिरहेको छ । किसान सूचीकृत फाराम भरेर धान खरिद गर्ने कार्य भइरहेको जनाइएको छ । किसानलाई भुक्तानी बैङ्कमार्फत हुने थापाको भनाइ छ । उहाँले एक हप्ताभित्रै धानको भुक्तानी दिने कार्य सुरु गर्ने उल्लेख गर्नुभयो । “बैङ्कमार्फत भुक्तानीका लागि सबै विवरण सङ्कलन गरिरहेका छौँ”, थापाले भन्नुभयो,“ चाँडै भुक्तानी दिने काम पनि सुरु हुन्छ ।”",
      "link": "https://gorkhapatraonline.com/news/178475",
      "image": "https://gorkhapatraonline.com/storage/media/314457/conversions/एक-हप्तामा-साढे-चार-हजार-क्वीन्टल-धान-खरिद-22-original-thumb.jpg"
    },
    {
      "slug": "178470",
      "title": "फोन गर्न अग्ला डाँडामा जानुपर्ने बाध्यता",
      "timestamp": 1762387200000,
      "source": "gp",
      "content": "मोबाइल सम्पर्क नभएपछि दुई घण्टा पैदल हिँडेर अग्लो डाँडामा पुगेको फोन सम्पर्क गर्नुपरेको हो ।",
      "longContent": "राजन रावतहुम्ला, कात्तिक २० गते । नाम्खा गाउँपालिका-६ को हिमालपारिको गाउँ लिमीको तुम्लिङमा फोन सम्पर्क गर्न अग्लो डाँडामा जानुपर्ने बाध्यता छ । मोबाइल सम्पर्क नभएपछि दुई घण्टा पैदल हिँडेर अग्लो डाँडामा पुगेको फोन सम्पर्क गर्नुपरेको हो। तुम्लिङ पुगेर फोन सम्पर्क नभएपछि अग्लो डाँडामा पुगेर सञ्चार सम्पर्क गर्नुपरेको लाप्चा घुम्न पुग्नुभएका आन्तरिक पर्यटक मन्दिर सिंहले बताउनुभयो । सो स्थान बाहेक अन्यत्र कतैबाट पनि सञ्चार सम्पर्क हुन सक्दैन । तुम्लिङबाट दुई घण्टा पैदल हिँडेर पुगे पछि मात्र सो स्थानमा सञ्चार सम्पर्क हुने गरेको अनुभव उहाँले सुनाउनुभयो । तुम्लिङ र ताक्चीमा भने सञ्चार सम्पर्क हुन नसक्ने भएको कारण विशेष काम परेका पर्यटकहरू र त्यहाँका स्थानीय उक्त क्षेत्रमा पुगेर सञ्चार सम्पर्क गर्ने गर्दै आउनुभएको छ । तम्लिङबाट सञ्चार सम्पर्क हुने डाँडामा गाडीमा गए तीन हजार भाडा तिर्नुपर्छ । लिमीका वडा अध्यक्ष पाल्जोर तामाङ निक्कै लामो प्रयासपछि सञ्चार सम्पर्क हुने डाँडा पत्ता लागेको बताउँदै लिमीका तीन गाउँ बाहेक ताक्ची, तुम्लिङ, लाप्चामा फोन सम्पर्क हुन नसक्ने बताउनुभयो । लिमीको हल्जी गाउँ माथिको नेटवर्कले पूर्वी भागमा काम गर्न नसकेको कारण सञ्चार सम्पर्क हुन नसक्ने उहाँले बताउनुभयो । सो डाँडामा फोर जी सेवा पनि राम्रोसँग गर्ने गर्छ । तुुम्लिङ र ताक्चीका होटेल व्यवसायीले छ किलो मिटरभित्र काम गर्न सक्ने वाक्की ट्वाकीको व्यवस्था गर्नुभएको छ । स्थानीयले त्यसैबाट पनि काम चलाउने गरिएको उहाँले बताउनुभयो । उक्त डाँडाबाट आधा घण्टा हिडेर गएपछि लिमीको जाङ गाउँ छ । सो गाउँमा भने सञ्चार सम्पर्क भने हुने गर्छ ।",
      "link": "https://gorkhapatraonline.com/news/178470",
      "image": "https://gorkhapatraonline.com/storage/media/314470/conversions/phone,-humla-Rajan-original-thumb.jpg"
    },
    {
      "slug": "178469",
      "title": "दुर्घटना रोक्न ट्राफिक सचेतना",
      "timestamp": 1762387200000,
      "source": "gp",
      "content": "तकसेरामा जिल्ला प्रहरीसँगको सहकार्यमा अस्थायी ट्राफिक प्रहरी पोष्ट तकसेराले सवारी दुर्घटना रोक्न सचेतना कार्यक्रम गरेको हो ।",
      "longContent": "जयमान बुढामगररुकुमपूर्व, कात्तिक २० गते । रुकुमपूर्व पुथाउत्तरगङ्गा गाउँपालिका– १० तकसेरामा सवारी दुर्घटना रोक्न ट्राफिक प्रहरीले सचेतना कार्यक्रम गरेको छ ।तकसेरामा जिल्ला प्रहरीसँगको सहकार्यमा अस्थायी ट्राफिक प्रहरी पोष्ट तकसेराले सवारी दुर्घटना रोक्न सचेतना कार्यक्रम गरेको हो । “हाम्रो सडक मेरो सवारी, ट्राफिक नियमको पालनामा मेरो जिम्मेवारी” भन्ने मूल नाराका साथ सवारी चालक तथा यात्रुलाई सुरक्षित यात्रा कसरी गर्ने, दुर्घटनाबाट कसरी बच्न सकिन्छ, कम गतिमा सवारी साधन चलाउन र ट्राफिक नियमको पालना किन महत्त्वपूर्ण छ भन्ने लगायत विषयमा ट्राफिक सचेतना कार्यक्रम गरिएको जिल्ला ट्राफिक कार्यालयका प्रमुख वीरबहादुर थापाले जानकारी दिनुभयो । सवारी चाप बढ्दै जानु र चालकले ट्राफिक नियम पालना नगर्ने हुँदा सडक दुर्घटना बढ्दै गएकाले सचेतना कार्यक्रम गराइएको थापाले बताउनुभयो । दुर्घटना रोक्न ट्राफिक प्रहरीले विभिन्न ठाउँमा सचेतना कार्यक्रम गरिराखेको थापाको भनाइ छ । रुकुमपूर्वमा पनि सवारी साधन दुर्घटनाका घटना बेलाबेलामा भइरहेकोले सवारी चालकले सावधानी अपनाएर यात्रुलाई सुरक्षित र भरपर्दो यात्रा गराउन समेत थापाले अपिल गर्नुभएको छ ।",
      "link": "https://gorkhapatraonline.com/news/178469",
      "image": "https://gorkhapatraonline.com/storage/media/314440/conversions/Traphik-Police-Rukum-purb-(1)-original-thumb.jpg"
    },
    {
      "slug": "178364",
      "title": "त्रिवि क्रिकेट मैदानको स्तरोन्नति धमाधम (फोटो फिचर)",
      "timestamp": 1762387200000,
      "source": "gp",
      "content": "त्रिवि कीर्तिपुरस्थित अन्तर्राष्ट्रिय क्रिकेट मैदानको स्तरोन्नतिको काम धमाधम भइरहेको छ । देशको एकमात्र अन्तर्राष्ट्रिय क्रिकेट मैदानको भार थेग्दै आएको कीर्तिपुर मैदानमा पुनर्निर्माणकाे काम भइरहेको छ ।",
      "longContent": "काठमाडौँ, कात्तिक २० गते । त्रिवि कीर्तिपुरस्थित अन्तर्राष्ट्रिय क्रिकेट मैदानको स्तरोन्नतिको काम धमाधम भइरहेको छ । देशको एकमात्र अन्तर्राष्ट्रिय क्रिकेट मैदानको भार थेग्दै आएको कीर्तिपुर मैदानमा पुनर्निर्माणकाे काम भइरहेको छ । अहिले स्तरोन्नतिको काम अन्तिम चरणमा पुगेको छ । मङ्सिर १ देखि सुरु हुन लागेको नेपाल प्रिमियर लिग (एनपिएल) को खेलका लागि निर्माण कार्य सम्पन्न भइसक्ने नेपाल क्रिकेट सङ्घ (क्यान) ले जनाएको छ ।डेढ वर्षदेखि निर्माण कार्य सुरु भएको मैदान परिसरको प्यारापिटमा सिट राख्ने काम सकिएको छ । अहिले फ्लडलाइट जडान, मैदानको सरसफाइ र क्रिज पेल्ने काम धमाधम भइरहेको छ । त्यस्तै तार जाली लगाउने र पार्किङ बनाउने काम  भइरहेको छ । रङ्गशालामा ४५ मिटर तथा ६० मिटर अग्ला ६ वटा ३०/३० टनका हाइमास्ट लाइट जडान गर्ने काम भइरहेको छ । ६ वटा पोलमध्ये तीन वटा पोलमा फ्लडलाइट जडान भइसकेको छ भने बाँकी तीन वटा पोलमा लाइट राख्ने काम सुरु गरिएको छ ।गत असोज ३० गते बसेको मन्त्रिपरिषद्को बैठकले सहरी विकास मन्त्रालयको प्रस्तावमा रङ्गशालाको गुरुयोजना स्वीकृत गर्दै आयोजनालाई राष्ट्रिय प्राथमिकतामा निर्धारण गरेको थियो । गुरुयोजना बमोजिम रङ्गशाला निर्माणका लागि करिब १० अर्ब रुपैयाँ बजेट सुनिश्चित गर्दै दोस्रो चरणको निर्माण अगाडि बढाउने निर्णय गरेको थियो ।  फ्लडलाइटकाे काम सकिएपछि सम्भव भएसम्म एनपिएलका खेल राती खेलाइने क्यानको तयारी छ ।",
      "link": "https://gorkhapatraonline.com/news/178364",
      "image": "https://gorkhapatraonline.com/storage/media/314467/conversions/Cover_99-original-thumb.jpg"
    },
    {
      "slug": "178466",
      "title": "थपिएको समयमा पनि बनेन नमुना पशुपन्छी अस्पताल",
      "timestamp": 1762387200000,
      "source": "gp",
      "content": "ठेकेदार कम्पनीले काम अधुरै छाडेर सम्पर्कविहीन भएपछि अस्पतालको निर्माण रोकिएको छ ।",
      "longContent": "अमरराज नहर्की तनहुँ, कात्तिक २० गते । म्याद तीन पटक थपिँदासमेत निर्माण कार्य पूरा गर्न नसक्दा तनहुँको नमुना पशुपन्छी अस्पताल अलपत्र बनेको छ ।ठेकेदार कम्पनीले काम अधुरै छाडेर सम्पर्कविहीन भएपछि अस्पतालको निर्माण रोकिएको छ । कात्तिक मसान्तसम्म थपिएको अन्तिम म्याद सकिन लाग्दा भवन निर्माणमा कुनै प्रगति भएको छैन । भेटेरिनरी अस्पताल तथा पशु सेवा विज्ञ केन्द्र तनहुँका प्रमुख रविनसन अधिकारीका अनुसार, ठेक्का सम्झौताअनुसार अस्पतालको निर्माण कार्य गत पुसमै सम्पन्न हुनुपर्ने थियो । तर ढिलाइ हुँदै गएपछि असार मसान्त र त्यसपछि कात्तिक मसान्तसम्म म्याद थपिएको थियो । “म्याद थपिँदा पनि कम्पनीले कुनै काम नगरी सम्पर्कमै नआएपछि अब ठेक्का तोड्ने अवस्था आएको छ,” अधिकारीले गुनासो पोख्नुभयो । चितवनस्थित इको बिल्डर्सले निर्माण जिम्मा लिएको थियो । अहिले सम्म ७० प्रतिशत काम सम्पन्न भइसकेको र ५५ प्रतिशत भुक्तानी भइसकेको भए पनि ठेकेदार कम्पनीले बाँकी काम छाडेर गरेको अधिकारीले बताउनुभयो । दमौलीस्थित यो अस्पताल अहिले अलपत्र र बिग्रँदै गएको अवस्थामा छ । जब कि पोखरामा ठ्याक्कै एउटै समयमा सुरु गरिएको पशुपन्छी अस्पताल निर्माण पूरा भई सञ्चालनमा आइसकेको छ ।भन्नुहुन्छ, “एकै समयमा सुरु भएको काम पोखरामा सम्पन्न भइसकेको छ, तर दमौलीमा ठेकेदारको लापरबाहीले किसान सेवा लिनबाट वञ्चित छन् ।”गण्डकी प्रदेश सरकारले भ्याटबाहेक करिब चार करोड रुपियाँमा ठेक्का सम्झौता गरेको थियो । बहुवर्षीय योजनाअन्तर्गत यस अस्पताललाई विस्तार गर्दै लैजाने योजना भए पनि काम रोकिएपछि योजना सङ्कटमा परेको छ । अस्पताल सञ्चालनमा आएपछि तनहुँसँगै गोरखा, लमजुङ, नवलपुरलगायत जिल्लाका किसान लाभान्वित हुने अपेक्षा गरिएको थियो । पशुधनमा देखिने रोगको रोकथाम र उपचारमा सहजता ल्याउने लक्ष्यसहित डेढ वर्षअघि सञ्चालनमा ल्याउनुपर्ने भवन अहिले तीन वर्षसम्म पनि पनि अधुरै छ । अधिकारीले थप भन्नुभयो, “ठेकेदारको गैरजिम्मेवार व्यवहारका कारण न त अस्पताल सञ्चालनको आशा बाँकी छ न किसानले सेवा पाएका छन्, सरकारले अब वैकल्पिक उपाय खोज्न जरुरी छ ।”",
      "link": "https://gorkhapatraonline.com/news/178466",
      "image": "https://gorkhapatraonline.com/storage/media/314433/conversions/IMG_9055-original-thumb.jpg"
    },
    {
      "slug": "178463",
      "title": "गाह्रो छ राष्ट्र जन्माउन",
      "timestamp": 1762387200000,
      "source": "gp",
      "content": "हालै बेलायत, अस्ट्रेलिया, क्यानडा र पोर्चुगलले प्यालेस्टाइनलाई छुट्टै राष्ट्रको मान्यता दिएका छन् । यो कदमले विश्वमै नयाँ हलचल ल्याएको छ । इजरायल र अमेरिकाको यसमा कडा आपत्ति रह्यो ।   बेलायतका प्रधानमन्त्री किअर स्टार्मरले यसलाई सरकारको नीतिमा आएको महत्वपूर्ण परिवर्तन भनेका छन् । इजरायल सरकार, गाजामा बन्धक बनाइएका मानिसका परिवार र  रूढीवादीहरू भने यस कदमको विपक्षमा उभिएका छन् । इजरायलका प्रधानमन्त्री बेन्यामिन नेतान्याहुको दाबी छ– प्यालेस्टिनी राज्य बन्दैन ।",
      "longContent": "हालै बेलायत, अस्ट्रेलिया, क्यानडा र पोर्चुगलले प्यालेस्टाइनलाई छुट्टै राष्ट्रको मान्यता दिएका छन् । यो कदमले विश्वमै नयाँ हलचल ल्याएको छ । इजरायल र अमेरिकाको यसमा कडा आपत्ति रह्यो । बेलायतका प्रधानमन्त्री किअर स्टार्मरले यसलाई सरकारको नीतिमा आएको महत्वपूर्ण परिवर्तन भनेका छन् । इजरायल सरकार, गाजामा बन्धक बनाइएका मानिसका परिवार र  रूढीवादीहरू भने यस कदमको विपक्षमा उभिएका छन् । इजरायलका प्रधानमन्त्री बेन्यामिन नेतान्याहुको दाबी छ– प्यालेस्टिनी राज्य बन्दैन । उनले यस्तो कदमले ‘आतङ्कवादलाई पुरस्कृत गर्ने’ चेतावनी दिएका छन् । इजरायली र अमेरिकी सरकारको दाबी के छ भने  यस्तो मान्यता हमासका निम्ति कूटनीतिक उपहार हुने छ । सन् २०२३ को अक्टोबर ७ मा दक्षिण इजरायलमा हमासले गरेको आक्रमणमा १२ सय जना मारिएका थिए र २५१ जना  बन्धक बनाइए । हमासको स्वास्थ्य मन्त्रालयका अनुसार गाजामा इजरायली आक्रमणमा परी कम्तीमा ६५ हजार मानिसको मृत्यु भएको छ भने एक लाखभन्दा बढी घाइते भएका छन् । साथै त्यहाँका लाखौँ मानिस विस्थापित भएका छन् । स्टार्मरले उक्त निर्णय ‘हमासका निम्ति पुरस्कार नभएको’ मा जोड दिँदै त्यसको अर्थ हमासको ‘कुनै भविष्य नहुने, सरकार र सुरक्षामा कुनै भूमिका नहुने’ दाबी गरेका छन् । उक्त कदमलाई प्यालेस्टिनी र इजरायली जनताको भविष्य उत्तम हुन सक्नेतर्फको सङ्कल्प भन्दै उनले गाजाको भोकमरी र बर्बादी पूर्णतया असह्य भएको तथा मृत्यु र ध्वंसले सबैलाई तर्साएको बताएका छन् । प्यालेस्टिनी प्राधिकरणका राष्ट्रपति महमुद अब्बासद्वारा उक्त निर्णयको स्वागत गरिएको छ । दुई–राज्य समाधानले पश्चिमी किनारा र गाजा क्षेत्रमा प्यालेस्टाइन राज्यको निर्माणलाई जनाउँछ । जसको राजधानी पूर्वी जेरुसेलम हो र यो लगभग सन् १९६७ को अरब–इजरायली युद्ध पहिलेको स्थिति अनुरूप छ । इजरायलले हाल पश्चिमी किनारा र गाजा क्षेत्र दुवैमा कब्जा गरेको छ । जसको अर्थ प्यालेस्टिनी प्राधिकरण आफ्नो भूमि वा जनताको पूर्ण नियन्त्रणमा छैन ।प्यालेस्टाइनलाई हाल संयुक्त राष्ट्रसङ्घका १९३ सदस्य राष्ट्रमध्ये करिब ७५ प्रतिशतले मान्यता दिएका छन् तर यसको सीमामा, पुँजीमा र सेनामा कुनै अन्तर्राष्ट्रिय सहमति भएको छैन । त्यसैले यो मान्यता धेरै हदसम्म प्रतीकात्मक मात्र छ ।केही प्यालेस्टिनीले यस्तो निर्णयले गाजामा जारी युद्ध अन्त्य गराउन सहयोग पुग्न सक्ने अपेक्षा राखेका छन् भने केहीले इजरायलले प्यालेस्टिनीलाई मारिरहेको भन्दै पश्चिमा देशहरू त्यसप्रति मौन बसेकोमा आलोचनात्मक टिप्पणी गरेका छन् । हमासले तीन देशको निर्णय प्यालेस्टिनी जनताको अधिकारका लागि महत्वपूर्ण कदम भएको बताएको छ ।इजरायल भने प्यालेस्टाइनलाई राष्ट्रको मान्यता दिने पक्षमा छैन । इजरायली सरकारले पश्चिमी किनारा र गाजा क्षेत्रलाई प्यालेस्टाइन बनाउने कुराको विरोध गर्दै आएको छ । प्यालेस्टाइन राष्ट्र बनेमा त्यसले इजरायलको  अस्तित्वमाथि खतरा उत्पन्न हुने उसको तर्क छ ।राष्ट्रसङ्घको सदस्यता लिएका १९३ मध्ये अहिले १४७ देशले प्यालेस्टाइनलाई छुट्टै राष्ट्रको मान्यता दिएका छन् । तिनमा  अरब समूहका सदस्य, इस्लामिक कोअपरेसन अर्गनाइजेसन र असंलग्न आन्दोलनका पक्षधर देशहरू छन् । नेपालले पनि प्यालेस्टाइनलाई स्वतन्त्र राष्ट्र मानेको छ । स्पेन, आयरल्यान्ड र नर्वेले गत वर्ष प्यालेस्टाइनलाई छुट्टै राष्ट्रको मान्यता दिए । त्यसअघि सोभियत गठबन्धनमा भएका केही युरोपेली राष्ट्रले सन् १९८८ मा प्यालेस्टाइनलाई मान्यता दिएका थिए ।गत वर्ष युरोपेली सङ्घको बैठकमा भेला भएका स्पेन, आयरल्यान्ड, माल्टा र स्लोभेनियाका नेताले पनि प्यालेस्टाइनलाई सबै परिस्थिति सहज भएको अवस्थामा अलग राज्यको मान्यता दिनेबारे पहल गर्न सकिने बताएका थिए । अमेरिकाले राष्ट्रसङ्घमा सदस्यताको बाटो रोक्दा युरोपेली सदस्यहरूले प्यालेस्टाइनलाई द्विपक्षीय रूपमा भए पनि मान्यता दिएका छन् । राष्ट्रसङ्घ सुरक्षा परिषद्को बैठकमा प्यालेस्टाइनलाई राष्ट्रसङ्घको पूर्ण सदस्यको मान्यता दिनु पर्छ भन्ने प्रस्तावको विपक्षमा अमेरिकाले विशेषाधिकार (भिटो) प्रयोग गर्दै आएको छ । सन् २०२४ को अप्रिलमा अमेरिकाले राष्ट्रसङ्घ महासभामा प्यालेस्टाइनलाई राष्ट्रसङ्घको पूर्ण सदस्यको मान्यता दिनु पर्छ भन्ने प्रस्तावको विपक्षमा आफ्नो भिटो अधिकार प्रयोग गरेको थियो ।इजरायल र प्यालेस्टाइन पक्षबिच सन् १९९० को दशकमा शान्ति वार्ता सुरु भएको स्मरणीय छ । उक्त वार्ता दुई देशको मान्यताका आधारमा समाधान गर्नेतर्फ अघि बढेको थियो । जसमा इजरायल र प्यालेस्टाइन भिन्न देशका रूपमा रहने भनिएको थियो तर शान्ति प्रक्रिया निकै सुस्त भयो र सन् २००० देखि वार्ता हुने क्रम पातलियो । सन् २०१४ मा वासिङ्टनमा इजरायल र प्यालेस्टाइनबिचको वार्ता विफल भयो । वार्तामा टुङ्गो लाग्न नसकेका विषय दुई पक्षबिच तय हुन बाँकी सीमा, प्यालेस्टिनी राज्यको भविष्य, जेरुसलेमको अवस्था र इजरायल बन्ने क्रममा भएको युद्धका प्यालेस्टिनी शरणार्थीको व्यवस्थापनसहितका विषय थिए ।इजरायलका समर्थकले सन् १९९३ को मोन्टभिडिओ अभिसन्धि अनुसार अलग राज्य बन्नका लागि प्यालेस्टाइनको मापदण्ड नपुग्ने दाबी गर्दै आएका छन् । उक्त अभिसन्धि अनुसार राष्ट्रको मान्यता पाउन स्थायी जनसङ्ख्या, निश्चित भूगोल, सरकार र अरू देशसँग सम्बन्ध स्थापित गर्ने क्षमता आवश्यक हुन्छ तर केहीले राष्ट्रको मान्यता पाउने परिभाषामा लचक हुनुपर्ने भन्दै कैयौँ देशले मान्यता दिइसकेको कुरामा जोड दिने गरेका छन् । प्यालेस्टाइनले राष्ट्रसङ्घमा गैरसदस्य पर्यवेक्षक राष्ट्रको मान्यता पाएको छ ।यसअघि सन् २०११ मा प्यालेस्टाइनले राष्ट्रसङ्घको पूर्ण सदस्यताका लागि आवेदन दिएको थियो तर सुरक्षा परिषद्मा आवश्यक समर्थन नपुगेपछि उक्त प्रस्ताव मतदानमै गएन तर सन् २०१२ मा राष्ट्रसङ्घको महासभाले प्यालेस्टाइनलाई गैरसदस्य पर्यवेक्षक राज्यको मान्यता दियो । यस्तो मान्यता पाएको प्यालेस्टाइनले महासभाको छलफलमा भाग लिन पाउँछ तर कुनै पनि प्रस्तावमाथिको मतदानमा भाग लिन पाउँदैन । उक्त निर्णयको पश्चिमी किनारा र गाजा क्षेत्रमा स्वागत भएको थियो । त्यसपछि सन् २०१५ मा प्यालेस्टाइनले राष्ट्रसङ्घको अन्तर्राष्ट्रिय फौजदारी अदालतको सदस्यता पायो ।सन् २०२४ को मेमा राष्ट्रसङ्घ महासभाले उक्त सङ्गठनभित्र प्यालेस्टाइनको अधिकार बढाउँदै चर्को बहसपछि उसलाई सदस्यको मान्यता दिन आग्रह गर्‍यो । उक्त प्रस्तावका कारण प्यालेस्टाइनले बहसमा सहभागी हुन, छलफलको विषयवस्तु प्रस्ताव गर्न र निर्वाचनमार्फत समितिहरूमा आफ्ना प्रतिनिधि पठाउन पायो तर मताधिकार भने पाएन ।नयाँ सदस्यता दिने अधिकार राष्ट्रसङ्घ सुरक्षा परिषद्सँग मात्रै छ । सुरक्षा परिषद्ले पारित गरेका प्रस्ताव कार्यान्वयन गर्नैपर्ने वैधानिक प्रावधान छ तर महासभाको प्रस्ताव बाध्यकारी हुँदैन ।सन् २०२४ मा राष्ट्रसङ्घ सुरक्षा परिषद्मा प्यालेस्टाइनलाई  राष्ट्रसङ्घको पूर्ण सदस्यता दिने प्रस्तावमा मतदान भएको थियो । अमेरिकाले भिटो प्रयोग गरेपछि उक्त प्रस्ताव विफल भयो तर अमेरिकाकै साझेदार राष्ट्रहरू फ्रान्स, जापान र दक्षिण कोरियासहितका १२ देशले प्रस्तावको पक्षमा मतदान गरेका थिए । बेलायत र स्विट्जरल्यान्डले मतदानमा भाग लिएनन् । प्यालेस्टिनी राष्ट्रपति महमुद अब्बासले अमेरिकी भिटोलाई ‘अनैतिक’ भनेका थिए । यद्यपि इजरायलले अमेरिकी निर्णयको प्रशंसा गर्दै प्यालेस्टाइनलाई सदस्यता दिने प्रस्ताव लज्जास्पद भएको टिप्पणी गरेको थियो ।प्यालेस्टाइनले राष्ट्रसङ्घको पूर्ण सदस्यताका लागि आग्रह गरेको थियो । १५ राष्ट्र सदस्य रहेको सुरक्षा परिषद्मा अल्जेरियाले अघि सारेको सङ्कल्प प्रस्तावमा मतदान गरियो । उक्त प्रस्ताव पारित भएको भए राष्ट्रसङ्घको १९३ सदस्यीय महासभाले प्यालेस्टाइनलाई सदस्यता दिन सिफारिस गर्न सक्थ्यो । सुरक्षा परिषद्मा पाँच स्थायी सदस्य राष्ट्र छन् र ती पाँच वटै देशले भिटो प्रयोग गर्न सक्छन् । यससँगै सुरक्षा परिषद्मा १० अस्थायी राष्ट्र सदस्य हुन्छन् । महासभाको दुई तिहाइ बहुमतबाट समर्थन पाएको अवस्थामा प्यालेस्टाइनले राष्ट्रसङ्घको सदस्यता पाउन सक्छ । इजरायलको लामो समयदेखिको साझेदार अमेरिकाले प्यालेस्टाइनलाई राष्ट्रसङ्घको सदस्यता दिने कदममा सुरक्षा परिषद्मै भिटो प्रयोग गर्दै आएको छ । सुरक्षा परिषद्का स्थायी सदस्यले भिटो प्रयोग नगरेको अवस्थामा मात्रै त्यहाँबाट कुनै पनि प्रस्ताव पारित हुन सक्छ । अमेरिका, बेलायत, फ्रान्स, रुस र चीन यसका स्थायी सदस्य हुन् ।   –युवामञ्च",
      "link": "https://gorkhapatraonline.com/news/178463",
      "image": "https://gorkhapatraonline.com/storage/media/314422/conversions/1213-original-thumb.jpg"
    },
    {
      "slug": "178459",
      "title": "आगलागीबाट विद्यालय भवन नष्ट",
      "timestamp": 1762387200000,
      "source": "gp",
      "content": "बुधबार राती साँढे बजे भवनको माथिल्लो तलाबाट आगलागी भएर भवन नष्ट भएको हो ।",
      "longContent": "राजन रावतहुम्ला, कात्तिक २० गते । अदानचुली गाउँपालिका– ३ क्षेत्रपाल आधारभूत विद्यालय भवन आगलागी भएर पूर्ण रुपमा जलेर नष्ट भएको छ । बुधबार राती साँढे बजे भवनको माथिल्लो तलाबाट आगलागी भएर भवन नष्ट भएको हो । दुई तले विद्यालय भवन आगलागीबाट जलेर नष्ट भएको प्रहरी नायब उपरीक्षक शंकर पोखरेलले जानकारी दिनुभयो । आगलागीबाट भवन जलेर नष्ट हुनुका साथै दुई थान कम्प्युटर डेक्सटप, ल्यापटप, प्रिन्टर, खेल तथा संस्कृति कार्यक्रमका सामाग्री, डेक्सबेन्च लगायत ३९ प्रकारका सामानहरू नष्ट भएको प्रारम्भिक खवर आएको उहाँले बताउनुभयो । राती लागेको आगो प्रहरी, सर्वसाधारण, जनप्रतिनिधिहरू मिलेर ढिलो गरि राती नै नियन्त्रण लिइएको थियो । विद्यालय भवनमा भएको आगलागीको सत्यतथ्य अनुसन्धान प्रहरीले गरि रहेको र प्रहरी मुचुल्का तयार गर्ने कार्य पनि गरि रहेको उहाँले बताउनुभयो । आगलागीबाट क्षतिको विवरण प्रहरी मुचुल्का तयार भएपछि यकिन विवरण आउने छ । आगलागी बिधुत सर्ट भएर वा कुनै अज्ञात समुहले लगाएको हुन सक्ने आशङ्का प्रहरीले गरेको छ । भवन आगलागी भएपछि उक्त विद्यालयमा पठनपाठन समेत प्रभावित हुने भएको छ ।",
      "link": "https://gorkhapatraonline.com/news/178459",
      "image": "https://gorkhapatraonline.com/storage/media/314414/conversions/577172037_1531089551230017_8547875086947561289_n-original-thumb.jpg"
    }
  ]
}