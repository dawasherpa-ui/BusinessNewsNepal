{
  "date": "2025-07-15T10:21:58.329Z",
  "news": [
    {
      "slug": "163665",
      "title": "सुनको मूल्य स्थिर, चाँदीको घट्यो",
      "timestamp": 1752537600000,
      "source": "gp",
      "content": "सोमबारको तुलनामा स्थानीय बजारमा आज सुनको मूल्य स्थिर छ । चाँदीको भाउ भने रु. ४० ले घटेको छ ।",
      "longContent": "काठमाडौँ,  असार ३१ गते ।  सोमबारको तुलनामा स्थानीय बजारमा आज सुनको मूल्य स्थिर छ । चाँदीको भाउ भने रु. ४० ले घटेको छ । नेपाल सुनचाँदी व्यवसायी महासङ्घका अनुसार छापावाल सुनको मूल्य आइतबारको तुलनामा तोलामा रु. ४०० ले वृद्धि भई सोमबार रु. एक लाख ९३ हजार ३०० कायम भएकामा आजका निम्ति पनि त्यति नै मोल निर्धारण भएको हो । त्यसैगरी, एक तोला चाँदीको मूल्य रु. दुई हजार २७५ कायम भएको छ ।अन्तर्राष्ट्रिय बजारमा आज एक औँस सुनको मोल तीन हजार ३६३ अमेरिकी डलर निर्धारण भएको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/163665",
      "image": "https://gorkhapatraonline.com/storage/media/288529/conversions/_gold-original-thumb.jpg"
    },
    {
      "slug": "163630",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1752537600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, असार ३१ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३२, गोलभेँडा सानो (टनेल) प्रतिकिलो रु ५१, आलु रातो प्रतिकिलो रु ४६, आलु रातो (भारतीय) प्रतिकिलो रु ४०, आलु रातो (मुडे) प्रतिकिलो रु ३९, आलु सेतो प्रतिकिलो रु ४०, प्याज सुकेको (भारतीय) प्रतिकिलो रु ४६, गाजर (लोकल) प्रतिकिलो रु ९०, गाजर (तराई) प्रतिकिलो रु ७५, बन्दा (लोकल) प्रतिकिलो रु ३५, काउली स्थानीय प्रतिकिलो रु ६०, काउली तराई प्रतिकिलो रु ५०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५, भन्टा डल्लो प्रतिकिलो रु ५०, तने बोडी प्रतिकिलो रु २५ र मकै बोडी प्रतिकिलो रु ५५ कायम भएको छ । यसैगरी, मटरकोसा प्रतिकिलो रु २००, घिउ सिमी (लोकल) प्रतिकिलो रु ५५, घिउ सिमी (हाइब्रिड) प्रतिकिलो रु ४५, घिउ सिमी (जाजमा) प्रतिकिलो रु १००, टाटे सिमी प्रतिकिलो रु ८५, भटमास कोसा प्रतिकिलो रु १६०, तीतो करेला प्रतिकिलो रु ३०, लौका प्रतिकिलो रु २५, परबर (तराई) प्रतिकिलो रु ४०, चिचिण्डो प्रतिकिलो रु २५, घिरौला प्रतिकिलो रु ३५, झिगुनी प्रतिकिलो रु ५५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३५, सलगम प्रतिकिलो रु ८०, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ४०, रायोसाग प्रतिकिलो रु १००, पालुङ्गो साग प्रतिकिलो रु १००, तोरीको साग प्रतिकिलो रु ८०, हरियो प्याज प्रतिकिलो रु २००, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु ४००, कुरिलो प्रतिकिलो रु ३००, निगुरो प्रतिकिलो रु १०० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७५, सजिवन प्रतिकिलो रु २३०, रातो बन्दा प्रतिकिलो रु ३५०, जिरीको साग प्रतिकिलो रु १००, सेलरी प्रतिकिलो रु १२०, पार्सले प्रतिकिलो रु ८००, पुदिना प्रतिकिलो रु १८०, इमली प्रतिकिलो रु २००, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३४०, केरा (दर्जन) रु १४०, कागती प्रतिकिलो रु १४०, अनार प्रतिकिलो रु ३५०, आँप (माल्द) प्रतिकिलो रु १२५, आँप (दशहरी) प्रतिकिलो रु १३०, तरबुजा प्रतिकिलो रु ११०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ५५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ४५, नास्पाती (लोकल) प्रतिकिलो रु ८० र मेवा (भारतीय) प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३५०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु १२०, लसुन हरियो प्रतिकिलो रु १२०, हरियो धनियाँ प्रतिकिलो रु २५०, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु ९०० निर्धारण गरिएको छ । रासस",
      "link": "https://gorkhapatraonline.com/news/163630",
      "image": "https://gorkhapatraonline.com/storage/media/288466/conversions/adrhs-original-thumb.jpg"
    },
    {
      "slug": "163619",
      "title": "चीनमा मासु निर्यात गर्न अझै केही समय लाग्ने",
      "timestamp": 1752537600000,
      "source": "gp",
      "content": "नेपालबाट चीनमा राँगाभैँसीको मासु निर्यात गर्न अझै केही समय लाग्ने भएको छ । चीनमा राँगाभैँसीको मासु निर्यातसम्बन्धी सम्झौता डेढ वर्षअघि नै भए पनि निर्यात भने हुन सकेको छैन ।",
      "longContent": "काठमाडौँ, असार ३१ गते । नेपालबाट चीनमा राँगाभैँसीको मासु निर्यात गर्न अझै केही समय लाग्ने भएको छ । चीनमा राँगाभैँसीको मासु निर्यातसम्बन्धी सम्झौता डेढ वर्षअघि नै भए पनि निर्यात भने हुन सकेको छैन । प्रधानमन्त्री केपी शर्मा ओलीको गत वर्ष चीन भम्रणका क्रममा नेपालबाट राँगाभैँसीको मासु निर्यात गर्ने विषयमा दुई देशबिच सहमति भएको थियो । सोही अनुसार पुस २०८० मा मासु निर्यातका लागि नेपालतर्फबाट हिमालयन फुड इन्टरनेसनल प्रालि र चीनको साङ्घाई जियान फुड प्रालिबिच सम्झौता भएको थियो । सम्झौता अनुसार चिनियाँ कम्पनी जियानले नेपाली कम्पनी हिमालयन फुडमार्फत नेपालमा राँगाभैँसीपालन, मासु प्रशोधन र निर्यातका लागि लगानी गर्ने छ । व्यावसायिक भैँसीपालन, नस्ल सुधार, अन्तर्राष्ट्रियस्तरको वधशाला निर्माण, मासु प्रशोधन हुने उद्योग स्थापनालगायतमा लगानी गरिने बताइएको छ । चिनियाँ कम्पनी जियान मासु प्रशोधन तथा बिक्रीमा अनुभवी कम्पनी हो, चीनमा जियानका छ हजारभन्दा बढी आउटलेट छन् ।सम्झौतापछि सिन्धुलीको मरिणमा आगामी भदौदेखि पूर्वाधार निर्माण गर्ने गरी प्रक्रिया अगाडि बढाइएको छ । हिमालयन फुड इन्टरनेसनल प्रालिका अध्यक्ष डा. नवीन शर्माले मासु निर्यातका लागि सिन्धुलीमा जग्गा खरिद गरी पूर्वाधार निर्माणका लागि प्रक्रिया अगाडि बढाइएको जानकारी दिनुभयो । आवश्यक जग्गा किन्दा हदबन्दीभन्दा माथिको प्रक्रिया पूरा गर्नुपर्ने भएकाले केही ढिलाइ भएको छ । डा. शर्माका अनुसार भैँसीपालनका लागि सिन्धुलीको मरिण गाउँपालिकामा ५० बिघा जग्गा खरिद गर्न लागिएको छ । त्यसमध्ये १० बिघा पास गरिसकेको र हदबन्दीभन्दा माथि जग्गा रहेकाले स्वीकृति लिएर थप ४० बिघा जग्गा पास गरी आगामी भदौदेखि पूर्वाधारको संरचना तयार गरी भैँसीपालन सुरु गरिने उहाँले जानकारी दिनुभयो । त्यसका साथै त्यहाँ निर्माण हुने फ्याक्ट्री र अन्य पूर्वाधारको डिजाइन तयार भइसकेको छ । चीनमा स्वस्थ मासुको माग बढी भएकाले राँगाभैँसीको निरोगिता संवेदनशील विषय बनेको छ । कृषि तथा पशुपन्छी विकास मन्त्रालयले तीन जिल्लामा भैँसीपालन र मासु उत्पादनका लागि रोगमुक्त क्षेत्रको सीमा निर्धारण गरेको जनाएको छ । मन्त्रालयले भैँसीपालन र मासु उत्पादनको पर्याप्त सम्भावना भएका इलाम, सिन्धुपाल्चोक र मकवानपुरलाई रोगमुक्त क्षेत्र घोषणा गरेको हो ।मासु निर्यातका लागि रोगमुक्त क्षेत्रमा भैँसी उत्पादन र स्वच्छ वधशाला निर्माण गर्नुपर्ने प्रोटकलको व्यवस्था छ । कृषि तथा पशुपन्छी विकास मन्त्रालयका वरिष्ठ पशु चिकित्सक डा. तपेन्द्रप्रसाद बोहोराले मासु निर्यातका लागि सहजीकरण गर्ने काम गरिएको जानकारी दिनुभयो । “चीनमा मासु निर्यातका लागि ठुलो बजारमा छ,” उहाँले भन्नुभयो, “यसका लागि मन्त्रालयले प्राविधिक सहजीकरणको काम गरेर निजी क्षेत्रबाट पूर्वाधारको काम हुँदै छ ।” मासु निर्यातका लागि बजार पहिचान भइसकेकाले निजी क्षेत्रले उत्पादन गरेर मासु निर्यात गर्न सके विदेशी मुद्रा भित्र्याई व्यापार घाटासमेत कम गर्न सकिने उहाँको भनाइ छ । मासु निर्यातका लागि तीन तहकै सरकारले निजी क्षेत्रलाई सहयोग गर्न आवश्यक रहेको उहाँको भनाइ छ । हिमालयन फुड इन्टरनेसनल प्रालिका अध्यक्ष डा. नवीन शर्माले जग्गासहित भैँसीपालनका लागि फ्याक्ट्री बनाउन २७ अर्ब रुपियाँ लागत लाग्ने अनुमान गरिएको उहाँले जानकारी दिनुभयो । चिनियाँ लगानीकर्ताको लगानीमा मरिणमा भैँसी फार्म निर्माण हुन लागेको हो । यसमा नेपाली व्यवसायीको समेत लगानी छ । सबै काम सकेर एक वर्षभित्र मासु निर्यात गर्ने गरी प्रक्रिया अगाडि बढेको उहाँले जानकारी दिनुभयो । उहाँका अनुसार ठुलो भैँसी फार्म सञ्चालन गरी दैनिक पाँच हजार राँगाभैँसीबाट पाँच सय टन मासु निर्यात गर्ने लक्ष्य राखिएको छ । प्रालिले भैँसीका लागि बर्दियाको गुलरियामा घाँस रोप्ने काम सुरु गरेको छ । मुलुकभर रहेका किसानलाई जोड्नलाई भैँसीपालक समूह गठन गरिएको छ । कृषि तथा पशुपन्छी विकास मन्त्रालयका अनुसार आर्थिक वर्ष २०८०/८१ मा ३३ लाख सात हजार सङ्ख्यामा राँगाभैँसी थिए । आव २०७९/८० मा ३० लाख ८१ हजार थिए । राँगाभैँसीको सङ्ख्या बढ्दै गएको तथ्याङ्कले देखाएको छ । आगामी तीन वर्षभित्रमा राँगाभैँसीको सङ्ख्या बढाएर ५० लाख पु¥याउने लक्ष्य राखिएको छ । पछिल्लो समय राँगाभैँसीको मासुसहित ममका लागि प्रयोग हुने गरेको छ ।",
      "link": "https://gorkhapatraonline.com/news/163619",
      "image": "https://gorkhapatraonline.com/storage/media/288426/conversions/3344-original-thumb.jpg"
    },
    {
      "slug": "163615",
      "title": "तिस वटा फर्मलाई अनलाइन व्यापारको स्वीकृति",
      "timestamp": 1752537600000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले ३० वटा व्यापारिक फर्मलाई अनलाइन व्यापारको स्वीकृति दिएको छ ।",
      "longContent": "गोरखापत्र समाचारदाता काठमाडौँ, असार ३१ गते । वाणिज्य, आपूर्ति तथा उपभोक्ता संरक्षण विभागले ३० वटा व्यापारिक फर्मलाई अनलाइन व्यापारको स्वीकृति दिएको छ । विभागका अनुसार अनलाइनको माध्यमबाट व्यापार गर्ने ३१५ वटा फर्मको आवेदन परेकोमा सबै प्रक्रिया पूरा गरेका ३० वटाले मात्रै अनलाइन व्यापार गर्ने स्वीकृत प्राप्त गरेका हुन् । विभागका निर्देशक भरतप्रसाद आचार्यले विभागमा आवेदन आएका कतिपयको अपुग एउटा/दुई कागजात माग्ने काम भएको जानकारी दिनुभयो । उहाँका अनुसार विभागले विद्युतीय व्यापारका माध्यमबाट व्यापार गर्ने अनलाइन सपिङ व्यापारिक फर्मलाई विभागमा दर्ता गर्ने विद्युतीय व्यापार (इकमर्स) ऐन, २०८१ ले गरेको व्यवस्था अनुसार अनलाइन व्यापार दर्ता गर्न थालेको हो । हालसम्म विभागमा सूचीकृत भएका व्यावसायिक फर्ममा अधिकांश कस्मेटिक, फेन्सी र ग्रोसरी आइटमका छन् । सूचीकृत हुनेमा ज्योतिष परामर्शदेखि स्वास्थ्य परामर्शसम्मका पनि रहेको विभागका निर्देशक आचार्यले जानकारी दिनुभयो । विभागले यही असार १८ देखि साउन २ सम्म अनलाइन व्यापार गरिरहेका र गर्ने व्यापारिक फर्मलाई विभागमा दर्ता भएर सूचीकृत हुन सूचना गरेको थियो । विभागका अनुसार विभागले आवेदन दिन चाहने व्यवसायी फर्मलाई अनलाइनमार्फत आवेदन दिने र माग गरेको कागजात आए वा नआएको परीक्षण गरेर कागजात पूरा भएकालाई अनलाइनबाटै स्वीकृत भएको प्रमाणपत्र उपलब्ध गराएको छ ।  विभागले विद्युतीय व्यापार (इकमर्स) ऐन, २०८१ गत वैशाखदेखि कार्यान्वयनमा आइसकेकाले त्यस्ता व्यापारिक फर्मलाई अनिवार्य रूपमा अनुमतिको दायराभित्र आउन निर्देशन दिइएको हो । ऐन कार्यान्वयनमा आएको मितिले तीन महिनाभित्र त्यस्ता व्यापारिक संस्था विभागको विद्युतीय व्यापार पोर्टलमा अनिवार्य रूपमा सूचीकृत हुनुपर्ने र नयाँ व्यवसायीको हकमा अनिवार्य रूपमा सूचीकृत गरेर मात्र व्यवसाय गर्नुपर्ने हुन्छ ।",
      "link": "https://gorkhapatraonline.com/news/163615",
      "image": "https://gorkhapatraonline.com/storage/media/288460/conversions/dc-original-thumb.jpg"
    },
    {
      "slug": "163614",
      "title": "माउन्ट फुजीको ढुङ्गामा मिठो परिकार",
      "timestamp": 1752537600000,
      "source": "gp",
      "content": "रोजगारीका लागि जापान गएर फर्किएका कृष्णमणि पौडेलले ढुङ्गामा मासु पोलेर बनाइने परिकार ‘इसियाकी’ र यसलाई पोल्ने प्रविधि नेपाल भित्र्याउनुभएको छ ।",
      "longContent": "नारायणगढ, असार ३१ गते । रोजगारीका लागि जापान गएर फर्किएका कृष्णमणि पौडेलले ढुङ्गामा मासु पोलेर बनाइने परिकार ‘इसियाकी’ र यसलाई पोल्ने प्रविधि नेपाल भित्र्याउनुभएको छ ।‘याप्पारी स्टेक’ रेस्टुरेन्ट खोलेर उहाँले कुखुरा, खसीबोका, बङ्गुर र माछाका विभिन्न परिकारलाई जापानको माउन्ट फुजीबाट निस्किएको लाभाबाट बनेको ढुङ्गामा पोलेर तयार पारिने मासुको परिकार ‘इसियाकी’ को बजारीकरण गर्नुभएको छ ।उहाँका अनुसार ढुङ्गामै सेक्ने भएकाले त्यसका लागि तेल चाहिँदैन । मासुबाटै निस्किएको चिल्लोले काम गर्छ र थोरै मसला राखे पुग्छ । त्यसैले यो नयाँ परिकार प्रतिग्राहकको आकर्षण बढेको छ ।‘याप्पारी स्टेक’ का नियमित ग्राहक भरतपुर १२ का नवीन गुरुङ आगोले पोलेको मासुमा खरानी खरानी हुन्छ र स्वस्थ पनि मानिँदैन । ढुङ्गामा पोलेको मासु स्वादिष्ट हाइजेनिक छ । ‘इसियाकी’ बनाउने ढुङ्गा विशेष खालको हुन्छ, जुन नेपालमा पाइँदैन । “साढे दुई सय डिग्री सेल्सियससम्म तताउँदा पनि लाभाबाट बनेको ढुङ्गा फुट्दैन र लामो समयसम्म सेलाउँदैन पनि,” व्यवसायी पौडेलले भन्नुभयो । उहाँका अनुसार यही तातो ढुङ्गामा मासु सेक्दै खानु नै यसको विशेषता हो । यो गर्मीमा भन्दा जाडोमा अझै प्रभावकारी हुन्छ । सन् २०१४ मा विद्यार्थी भिसामा जापान भएका कृष्णले विद्यार्थी भिसापछि कामदार र बिजनेस भिसा गरी आठ वर्ष जापान बसेर नेपाल फर्किएपछि सन् २०२२ मा भरतपुरमा पहिलो पटक ‘याप्पारी स्टेक’ का नामबाट यो व्यवसाय गर्नु भएको हो । यो जापानकै ‘फ्रेन्चाइज’ रेस्टुरेन्ट हो । उहाँका अनुसार अहिले भरतपुरमै दुई वटा स्थापना भइसकेका छन् । यसलाई देशैभर विस्तार गर्ने योजना छ ।जापानमा ‘याप्पारी स्टेक’ का १३० वटा ब्रान्ड छन् । जापानबाहिर स्थापना भएको ‘याप्पारी स्टेक’ नै आफ्नो पहिलो ‘फ्रेन्चाइज’ भएको उहाँको भनाइ छ । अहिले भने अस्ट्रेलिया र फिलिपिन्समा पनि स्थापना भइसकेको छ ।जापानमा कृष्ण हेल्पर, कुक हँुदै होटेल सञ्चालक हुनुहुन्थ्यो । यही बेला उहाँले यो परिकार बनाउन जान्नुभएको हो । कृष्णको अहिले पनि व्यवसायका क्रममा जापान जाने आउने जारी नै छ । उहाँले सुरुमा २५० वटा ढुङ्गा ल्याएर ‘इसियाकी’ बनाउन थाल्नुभएको हो । पहिलो रेस्टुरेन्टमा एक सय दोस्रोमा १५० वटा ढुङ्गा सञ्चालनमा छन् ।",
      "link": "https://gorkhapatraonline.com/news/163614",
      "image": "https://gorkhapatraonline.com/storage/media/288459/conversions/photo-masu-pakaudi-original-thumb.jpg"
    },
    {
      "slug": "163486",
      "title": "सुपर त्रिशूलीको काम पैँतिस प्रतिशत पूरा",
      "timestamp": 1752451200000,
      "source": "gp",
      "content": "गोरखा र चितवनको सिमानामा निर्माणाधीन एक सय मेगावाट क्षमताको सुपर त्रिशूली हाइड्रोपावर परियोजनाको काम ३५ प्रतिशत सकिएको छ । गोरखा जिल्लाको गण्डकी गाउँपालिका–१ र चितवनको इच्छाकामना गाउँपालिका–३ को सिमाना फिसलिङनजिकै आयोजनाका पाँच वटा गेटमध्ये तीन वटा निर्माण भएका छन् ।",
      "longContent": "चितवन समाचारदाताफिसलिङ, असार ३० गते । गोरखा र चितवनको सिमानामा निर्माणाधीन एक सय मेगावाट क्षमताको सुपर त्रिशूली हाइड्रोपावर परियोजनाको काम ३५ प्रतिशत सकिएको छ । गोरखा जिल्लाको गण्डकी गाउँपालिका–१ र चितवनको इच्छाकामना गाउँपालिका–३ को सिमाना फिसलिङनजिकै आयोजनाका पाँच वटा गेटमध्ये तीन वटा निर्माण भएका छन् । परियोजनाका टिम लिडर गङ्गेश कर्णले विभिन्न व्यवधान रहँदा रहँदै पनि काम तीव्र रूपमा हुँदै गरेको बताउनुभयो । ताइबानमा प्रयोग भएको नयाँ प्रविधिबाट विद्युत् उत्पादन गर्ने गरी काम भएको उहाँले बताउनुभयो । सात हजार आठ सय क्युसेक पानीको बहाब क्षमताका आधारमा डिजाइन भएकाले यसलाई नदीमा आउने ठुलो बाढीले पनि क्षति बनाउन नसक्ने टिम लिडर कर्णले जानकारी दिनुभयो । २० अर्बको लागतमा निर्माण भइराखेको हाइड्रोपावरको पानी रोक्ने गेट चितवनतर्फ निर्माण भइसकेको छ । परियोजनामा तीन वटा टर्वाइन जडान हुने र दुई वटाले ३३/३३ मेगावाट तथा अर्कोले ३४ मेगावाट विद्युत् उत्पादन हुने छ । नेपालका अन्य खोला तथा नदीमा ठाडो पानीबाट विद्युत् उत्पादन हुँदै आएको छ । नदीलाई माथिबाट खसालेर तीव्र गतिमा टर्वाइन घुमाएर विद्युत् उत्पादन गर्ने गरिएको छ । निर्माणाधीन यस परियोजनामा भने सामान्य तीव्रता भएको नदीको पानीबाटै विद्युत् उत्पादन गर्न मिल्ने गरी नयाँ प्रविधि ल्याइएको कर्णले बताउनुभयो । २०८० जेठ २८ गते निर्माणको सम्झौता भएको परियोजना २०८३ पुस मसान्तसम्ममा सम्पन्न गर्ने उल्लेख छ ।",
      "link": "https://gorkhapatraonline.com/news/163486",
      "image": "https://gorkhapatraonline.com/storage/media/288178/conversions/Trishuli-hydropower-photo-2(1)-original-thumb.jpg"
    },
    {
      "slug": "163484",
      "title": "कोशीमा एकचालिस प्रतिशत क्षेत्रफलमा रोपाइँ",
      "timestamp": 1752451200000,
      "source": "gp",
      "content": "कोशी प्रदेशमा यस वर्ष कम पानी पर्दा धान रोपाइँ प्रभावित छ । न्यून वर्षाकै कारण गत वर्षको यसै अवधिको तुलनामा कोशीमा असार २८ गते शनिबारसम्म ४१ प्रतिशत मात्र धान रोपाइँ भएको छ । कोशी प्रदेशमा गत वर्षभन्दा २० प्रतिशतले कम हो ।",
      "longContent": "शशिधर पराजुलीविराटनगर, असार ३० गते । कोशी प्रदेशमा यस वर्ष कम पानी पर्दा धान रोपाइँ प्रभावित छ । न्यून वर्षाकै कारण गत वर्षको यसै अवधिको तुलनामा कोशीमा असार २८ गते शनिबारसम्म ४१ प्रतिशत मात्र धान रोपाइँ भएको छ । कोशी प्रदेशमा गत वर्षभन्दा २० प्रतिशतले कम हो । गत वर्ष यसै अवधिमा यहाँका ६१ प्रतिशत खेतमा रोपाइँ भइसकेको थियो । न्यून वर्षा हुँदा रोपाइँ गर्न नपाएको कृषि विकास निर्देशनालय कोशी प्रदेशले जनाएको छ । असार २२ गतेसम्म २९.५४ प्रतिशत रोपाइँ भएको कोशीमा २८ गतेसम्म जम्मा ४१ प्रतिशत मात्र रोपाइँ भएको छ । अर्थात् एक साताको अवधिमा ११.५ प्रतिशत क्षेत्रमा मात्र रोपाइँ भएको छ जबकि गत वर्ष असार अन्तिम साता २७ प्रतिशत रोपाइँ भएको थियो । कोशी प्रदेशको उच्च पहाडी जिल्ला ताप्लेजुङ, सङ्खुवासभा र तेह्रथुममा असार अन्तिम सातासम्म ३९.७१ प्रतिशत र मध्य पहाडका आठ जिल्लामा ५१.२७ प्रतिशत रोपाइँ भएको छ । सबैभन्दा कम रोपाइँ झापा, मोरङ र सुनसरीमा भएको छ । यी तीन जिल्लामा जम्मा ७३ हजार ३८१ हेक्टर क्षेत्रफलमा रोपाइँ भएको छ जबकि यी तीन जिल्लामा एक लाख ९३ हजार २८५ हेक्टर जमिनमा धान खेती गर्ने गरिएको छ । जेठ दोस्रो र तेस्रो साता राम्रो वर्षा भएपछि किसानले राखेको धानको बिउ ब्याडमै हुर्किइसकेको छ तर समयमा रोपाइँ गर्न नपाउँदा धानको बिउ खेतमै सुक्ने चिन्ताले किसानलाई पिरोलेको छ । बिउ राखेको २२ दिनपछि रोपाइँ गर्दा उत्पादन राम्रो हुने मान्यता छ तर महिना दिनभन्दा बढी समय छिप्पिएको बिउ रोप्नुपर्ने बाध्यता आइपरेको छ ।कोशी प्रदेश कृषि विकास निर्देशनालयका अनुसार, प्रदेशभर यस वर्ष प्रदेशको कुल तीन लाख २३ हजार ९७९ हेक्टर धान रोप्ने क्षेत्रमध्ये यस वर्ष एक लाख ३४ हजार ४५४ हेक्टरमा मात्र रोपाइँ भएको छ । गत वर्षको यसै अवधिमा एक लाख ९८ हजार ८१८ हेक्टरमा रोपाइँ भइसकेको थियो । यसरी एक लाख ८९ हजार ५२५ हेक्टर क्षेत्रफल अझै बाँझो रहेको छ । उच्च पहाडी जिल्ला सोलुखुम्बुमा सबैभन्दा कम २३ प्रतिशत, ओखलढुङ्गामा ३४ प्रतिशत र खोटाङमा २८ प्रतिशत मात्र रोपाइँ भएको छ । विगतका वर्षमा असार अन्तिमसम्म पहाडी क्षेत्रमा झन्डै ७५ प्रतिशत रोपाइँ भइसक्थ्यो तर यस पटक पहाडी क्षेत्रमा पनि पर्याप्त वर्षा नहुँदा रोपाइँ हुन सकेको छैन । तराईका जिल्लामा पनि न्यून मात्र रोपाइँ भएको छ । सुनसरीमा ६१ प्रतिशत, मोरङमा ३७ प्रतिशत र झापामा ४३ प्रतिशत रोपाइँ भएको छ । सुनसरीमा गत वर्षको तुलनामा २१ हजार ३९८ हेक्टर कम रोपाइँ भएको छ । मोरङमा ३७ हजार ३८६ हेक्टर र उदयपुरमा सात हजार २९९ हेक्टर क्षेत्रफल रोपाइँ हुन बाँकी छ ।उदयपुरमा १४ हजार ३८३ हेक्टरमध्ये मात्र सात हजार ८४ हेक्टरमा रोपाइँ भएको छ भने सुनसरीमा ५५ हजार २९७ हेक्टरमध्ये ३३,८९९ हेक्टरमा रोपाइँ भएको छ । यी दुवै जिल्लामा २१ हजार ३९८ हेक्टर र २१ हजार ३९८ हेक्टर क्षेत्रफल रोपाइँ हुन बाँकी छ । सुनसरी मोरङ सिँचाइ आयोजनाले समेट्ने क्षेत्रको पनि सबै ठाउँमा रोपाइँ हुन सकेको छैन । उच्च जमिनमा सिँचाइ सुविधा भए पनि राम्ररी पानी चढ्दैन । त्यस्ता ठाउँमा किसानले आकासे पानीमै भर गर्ने गरेका छन् । तुलनात्मक रूपमा भोजपुरमा बढी अर्थात् ५८ प्रतिशत रोपाइँ भएको छ विभागले जानकारी दिएको छ । कोशी प्रदेश कृषि विकास निर्देशनालयका निर्देशक प्रकाशकुमार डाँगीले भन्नुभयो, “कम वर्षा हुँदा यस वर्ष धान रोपाइँमा कमी आएको छ । समयमै रोपाइँ गर्न नपाउँदा उत्पादनमा असर पर्न सक्ने देखिन्छ ।”मनसुन सक्रिय भएमा अझै पनि तराई क्षेत्रमा रोपाइँका लागि समय बाँकी रहेकाले चिन्ता गर्न नपर्ने जानकार बताउँछन् । झापा, मोरङ र सुनसरीमा साउनभर रोपाइँ गर्न सकिन्छ ।  राष्ट्रिय कृषि वातावरण अनुसन्धान केन्द्रले यो साता पनि कम पानी पर्ने र तापक्रम बढ्ने प्रक्षेपण गरेकाले रोपाइँमा खासै प्रगति नहुने सम्भावना देखिएको छ ।",
      "link": "https://gorkhapatraonline.com/news/163484",
      "image": "https://gorkhapatraonline.com/storage/media/288176/conversions/2332-original-thumb.jpg"
    },
    {
      "slug": "163482",
      "title": "मुलुकभर उनन्साठी प्रतिशत रोपाइँ",
      "timestamp": 1752451200000,
      "source": "gp",
      "content": "असार सकिन लाग्दा मुलुकभर ५९ प्रतिशत अर्थात् आठ लाख हेक्टर क्षेत्रफलमा धान रोपाइँ भएको छ ।",
      "longContent": "गोरखापत्र समाचारदाताकाठमाडौँ, असार ३० गते । असार सकिन लाग्दा मुलुकभर ५९ प्रतिशत अर्थात् आठ लाख हेक्टर क्षेत्रफलमा धान रोपाइँ भएको छ । मुलकभर आठ लाख १६ हजार ४०५ हेक्टर क्षेत्रफलमा धान रोपाइँ सकिएको बाली विकास निर्देशनालयले जनाएको छ । गत वर्ष यस अवधिमा ६७.७ प्रतिशतमा धान रोपाइँ भएको थियो । यस वर्ष वर्षा समयमै सुरु भएर बिउ राखिए पनि रोप्ने बेलामा कम पानी परेकाले रोपाइँ भने कम भएको बाली विकास निर्देशनालयले जनाएको छ । निर्देशनालयका अनुसार असार सकिन तीन दिन बाँकी रहँदा आइतबारसम्म सबैभन्दा धेरै सुदूरपश्चिम प्रदेशमा ९३.१ अर्थात् एक लाख ६३ हजार ९९३ हेक्टर क्षेत्रफलमा धान रोपाइँ सकिएको छ । कर्णाली प्रदेशमा ८३.२३ प्रतिशत अर्थात् ३४ हजार हेक्टर क्षेत्रफलमा धान रोपाइँ सिकिने क्रममा छ ।लुम्बिनी प्रदेशमा ७३.६८ प्रतिशत अर्थात् २२ हजार ३२१ हेक्टर, गण्डकी प्रदेशमा ६६.९९ प्रतिशत अर्थात् ६३ हजार हेक्टर क्षेत्रफलमा रोपाइँ भएको निर्देशनालयले जनाएको छ । यस्तै बागमती प्रदेशमा ७६.३१ प्रतिशत अर्थात् ९१ हजार ९८३ र कोशी प्रदेशमा ४१.३२ प्रतिशत अर्थात् एक लाख १४ हजार २११ हेक्टर क्षेत्रफलमा धान रोपाइँ भएको छ । सबैभन्दा कम मधेश प्रदेशमा ३३.७८ प्रतिशत अर्थात् एक लाख २५ हजार ८८८ हेक्टर क्षेत्रफलमा मात्र रोपाइँ सकिएको छ । यस वर्ष १३ लाख ८३ हजार ७३२ हेक्टर क्षेत्रफलमा धान रोपाइँ हुने अनुमान गरिएको छ ।",
      "link": "https://gorkhapatraonline.com/news/163482",
      "image": "https://gorkhapatraonline.com/storage/media/288174/conversions/BKM_PARSA-original-thumb.jpg"
    },
    {
      "slug": "163481",
      "title": "तीन संस्थाले भने ‘मौद्रिक नीति सकारात्मक’",
      "timestamp": 1752451200000,
      "source": "gp",
      "content": "नेपाल राष्ट्र बैङ्कले ल्याएको आर्थिक वर्षको २०८२/८३ को मौद्रिक नीतिलाई निजी क्षेत्रका तीन संस्थाले स्वागत गरेका छन् । नेपाल उद्योग परिसङ्घ, नेपाल चेम्बर अफ कमर्स र बैङ्क तथा वित्तीय संस्था परिसङ्घ नेपालले बेग्लाबेग्लै विज्ञप्ति पारी गरी स्वागत गरेका छन् ।",
      "longContent": "गोरखापत्र समाचारदाताकाठमाडौँ, असार ३० गते । नेपाल राष्ट्र बैङ्कले ल्याएको आर्थिक वर्षको २०८२/८३ को मौद्रिक नीतिलाई निजी क्षेत्रका तीन संस्थाले स्वागत गरेका छन् । नेपाल उद्योग परिसङ्घ, नेपाल चेम्बर अफ कमर्स र बैङ्क तथा वित्तीय संस्था परिसङ्घ नेपालले बेग्लाबेग्लै विज्ञप्ति पारी गरी स्वागत गरेका छन् । नेपाल उद्योग परिसङ्घले मौद्रिक नीतिले आर्थिक गतिविधि बढाउने अपेक्षा गर्दै चालु पुँजी कर्जासम्बन्धी मार्गदर्शनलाई उद्योग व्यवसायको प्रकृति र कर्जा भुक्तानी–आम्दानी चव्रmका आधारमा परिमार्जन गर्ने घोषणा सकारात्मक रहेको जनाएको छ ।चालु पुँजी कर्जा आवश्यक हुने उत्पादनमूलक उद्योग, निर्माण क्षेत्रलगायतका व्यवसायका लागि समेत हुने गरी परिमार्जन गरिनुपर्ने र विद्यमान कर्जाको वर्गीकरण र कर्जा नोक्सानी व्यवस्था पनि अध्ययन गरेर पुनरवलोकन गर्ने, ग्राहकको क्रेडिट स्कोरका आधारमा समेत कर्जा प्रदान गर्न दिने नीति अवलम्बन गर्ने विषयलाई परिसङ्घले सकारात्मक रूपमा लिएको छ ।हुलाकी राजमार्ग तथा मध्यपहाडी लोकमार्ग आसपासका उद्योग व्यवसायको तीन करोड रुपियाँसम्मको कर्जाको ब्याज आधारदरमा दुई प्रतिशत प्रिमियम लाग्ने गरी दिने र त्यस्तो कर्जालाई साना मझौला उद्यमका लागि तोकिएको क्षेत्रको कर्जामा गणना गर्न दिने व्यवस्थाले भने साना तथा मझौला उद्यमीलाई विद्यमान अफ्ठ्यारो अवस्थाको सामना गर्न सहयोग गर्ने परिसङ्घको दाबी छ । यस्तै वैदेशिक रोजगारीमा जाने युवाले लिएको तीन लाखसम्मको र महिलाले लिएको पाँच लाखसम्मको कर्जालाई विपन्न वर्गको कर्जामा गणना गर्न दिने व्यवस्थाले पुँजीको दबाबमा रहेका बैङ्कलाई थप लगानीका लागि केही सहजता प्रदान गर्ने विश्वास छ । पूर्वाधारमा लगानी गर्ने गरी स्थापित संस्थाले जारी गर्ने डिबेन्चरमा बैङ्क तथा वित्तीय संस्थाले लगानी गर्न सक्ने व्यवस्थाले पूर्वाधारमा रहेको लगानीको कमी सुधार्न आंशिक सहयोग पुग्ने र लघुवित्तले १५ प्रतिशतभन्दा बढी लाभांश (नगद वा बोनस) बाँड्न लगाइएको अङ्कुशमा पुनरवलोकन गर्ने विषयको स्वागत गर्दै यसले लगानीकर्ताको हातमा जाने पैसा (नगद लाभांश) बढ्ने र माग वृद्धिमा थोरै भए पनि सहयोगी हुने परिसङ्घले जनाएको छत्यस्तै नेपाल चेम्बर अफ कमर्सले आव आर्थिक पुनर्उत्थान गर्ने गरी सहज कर्जा प्रवाहमार्फत वित्तीय क्षेत्र चलायमान बनाउने गरी आएको जनाएको छ । चेम्बरले आइतबार विज्ञप्ति जारी गर्दै मौद्रिक नीति सकारात्मक र वित्तीय सहजीकरण गर्ने गरी आएको प्रतिक्रिया दिएको छ । चेम्बरले ब्याजदर कोरिडोरमा गरिएको संशोधनले तरलता व्यवस्था हुने र ब्याजदर नबढ्ने अपेक्षा गर्दै ब्याजदर कोरिडोरको माथिल्लो सीमाका रूपमा रहेको बैङ्कदरलाई ६.५ प्रतिशतबाट घटाई छ प्रतिशत र नीतिगत दरलाई पाँच प्रतिशतबाट घटाइ ४.५ प्रतिशत कायम गरिएकोलाई राम्रो भनेको छ । निजी आवासीय घर निर्माण/खरिद गर्न प्रवाह गर्ने कर्जाको सीमा दुई करोडबाट बढाएर तीन करोड रुपियाँ कायम गरिने व्यवस्थालाई पनि चेम्बरले स्वागत गरेको छ । कर्जा प्रवाहका लागि कर्जा मूल्य अनुपात बढीमा ८० प्रतिशतसम्म र अन्यको हकमा बढीमा ७० प्रतिशतसम्म कायम गर्न सक्ने व्यवस्थाले घरजग्गा क्षेत्रको व्यवसायमा विस्तार हुने र यसले अर्थतन्त्र चलायमान बनाउन सघाउने चेम्बरको ठहर छ । हाउजिङ तथा रियलस्टेट व्यवसायमा प्रवाह गरिएको कर्जाको पुनर्तालिकीकरण एवं पुनर्संरचना गरिने मौद्रिक नीतिमा उल्लेखित व्यवस्थालाई चेम्बरले स्वागत गरेको छ । निर्माण व्यवसायमा आएको शिथिलतालाई दृष्टिगत गरी सो क्षेत्रको पुनस्र्थापनाका लागि मौद्रिक नीतिमा गरिएका व्यवस्था सकारात्मक रहेको चेम्बरले उल्लेख गरेको छ ।चालु पुँजी कर्जासम्बन्धी मार्गदर्शनलाई व्यवसायको प्रकृति र कर्जा भुक्तानी–आम्दानी चक्रका आधारमा आवश्यकता अनुसार परिमार्जन गरिने व्यवस्था सकारात्मक रहेको चेम्बरको भनाइ छ । ऊर्जा उत्पादनका क्षेत्रमा प्रवाह गरेको कर्जाको ब्याज पुँजीकरण गर्नेसम्बन्धी व्यवस्थामा पुनरवलोकन भए जलविद्युत् क्षेत्रका ऋणीले राहत पाउने चेम्बरले उल्लेख गरेको छ । बैङ्क तथा वित्तीय संस्था परिसङ्घ नेपाल (सिबिफिन) ले लामो समयदेखि मुलुकको अर्थतन्त्र सुषुप्त अवस्थामा रही आर्थिक एवं बैङ्किङ क्रियाकलापले गति लिन नसकिरहेको विद्यमान अवस्थामा मौद्रिक नीतिमा नीतिगत अङ्कुशभन्दा अनुगमन र सुपरिवेक्षणलाई बढावा दिने गरी अवलम्बन गरिएका सन्तुलित, समयसापेक्ष र उदार नीतिले बैङ्किङ क्षेत्रमा खस्किरहेको मनोबल र आत्मविश्वास बढाएको जनाएको छ ।बैङ्क तथा वित्तीय संस्थाले पुँजीकोषमा दबाब झेलिरहनु परेको विद्यमान अवस्थामा कर्जा लगानी क्षमता बढाउने, कर्जा व्यवस्थापनलाई सहज बनाउने र पुँजी कोष सुदृढ बनाई वित्तीय स्थायित्व कायम गर्ने कार्यलाई प्राथमिकता राख्नु र बैङ्कदर तथा नीतिगत दर घटाइनुले कर्जा विस्तारमा सहजता ल्याई मौद्रिक नीतिले लिएको कर्जा विस्तारको लक्ष्य सहज रूपमा प्राप्त हुने सकारात्मक सङ्केत देखिएको सिबिफिनले जनाएको छ ।",
      "link": "https://gorkhapatraonline.com/news/163481",
      "image": "https://gorkhapatraonline.com/storage/media/288173/conversions/NRB_1-original-thumb.jpg"
    },
    {
      "slug": "163480",
      "title": "सबै भुक्तानी विद्युतीय प्रणालीमार्फत",
      "timestamp": 1752451200000,
      "source": "gp",
      "content": "अर्थ मन्त्रालयले साउन १ गतेदेखि सार्वजनिक निकायबाट हुने सबै प्रकारका भुक्तानीलाई अनिवार्य रूपमा विद्युतीय प्रणालीमार्फत गर्ने व्यवस्था मिलाउन सबै मन्त्रालय, नेपाल राष्ट्र बैङ्क, सार्वजनिक संस्थान, बोर्ड, समिति तथा प्रतिष्ठानलाई परिपत्र गरेको छ । आर्थिक वर्ष २०८२/८३ को बजेट वक्तव्यमा उल्लेख भए अनुसार अर्थ मन्त्रालयले परिपत्र जारी गरेको हो ।",
      "longContent": "गोरखापत्र समाचारदाताकाठमाडौँ, असार ३० गते । अर्थ मन्त्रालयले साउन १ गतेदेखि सार्वजनिक निकायबाट हुने सबै प्रकारका भुक्तानीलाई अनिवार्य रूपमा विद्युतीय प्रणालीमार्फत गर्ने व्यवस्था मिलाउन सबै मन्त्रालय, नेपाल राष्ट्र बैङ्क, सार्वजनिक संस्थान, बोर्ड, समिति तथा प्रतिष्ठानलाई परिपत्र गरेको छ । आर्थिक वर्ष २०८२/८३ को बजेट वक्तव्यमा उल्लेख भए अनुसार अर्थ मन्त्रालयले परिपत्र जारी गरेको हो ।",
      "link": "https://gorkhapatraonline.com/news/163480",
      "image": "https://gorkhapatraonline.com/storage/media/288172/conversions/Xbadfb-original-thumb.jpg"
    },
    {
      "slug": "163475",
      "title": "बेतन कर्णालीले पायो अनुमति",
      "timestamp": 1752451200000,
      "source": "gp",
      "content": "दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।",
      "longContent": "काठमाडौँ, असार ३० गते । दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।भारतीय लगानीमा निर्माण प्रस्तावित अप्पर कर्णाली जलविद्युत् आयोजनाले प्राप्त गरेको क्षेत्र बेतन कर्णालीलाई पनि आवश्यक पर्ने देखिएपछि विद्युत् विकास विभागले बेतन कर्णालीलाई लामो समय अनुमतिपत्र दिन सकेको थिएन । लगानी बोर्डको सहजीकरणमा अप्पर कर्णालीको प्रवर्धक जिएमआर अप्पर कर्णालीसँग सहमति जुटेपछि भने विभागले आइतबार ऊर्जा, जलस्रोत तथा सिँचाइ मन्त्रालयमार्फत बेतन कर्णाली सञ्चयकर्ता हाइड्रोपावर कम्पनी लिमिटेडलाई विद्युत् उत्पादन अनुमति दिइएको हो ।  ऊर्जा सचिवस्तरीय निर्णयबाट ४३९ मेगावाट क्षमताको अर्धजलाशययुक्त बेतन कर्णाली जलविद्युत् आयोजनाका लागि विद्युत् उत्पादन अनुमतिपत्र प्रदान गरिएको मन्त्रालयले जनाएको छ । सम्भाव्यता अध्ययन पूरा भएको करिब पाँच वर्षमा उत्पादन अनुमतिपत्र दिइएको हो । ऊर्जा मन्त्रालयमा आयोजित कार्यक्रममा ऊर्जा सचिव सुरेश आचार्यले कम्पनीका प्रमुख प्रशासकीय अधिकृत कृष्णप्रसाद आचार्यलाई अनुमतिपत्र हस्तान्तरण गर्नुभयो । आचार्यका अनुसार आयोजनाको बाँधको उचाइ पूर्वनिर्धारितभन्दा दुई मिटर कम गरी आयोजना निर्माण गरिने छ । हाम्रो आयोजनाको बाँधको उचाइ दुई मिटर कम गर्ने गरी सहमति जुटेको छ, उहाँले भन्नुभयो, “यस अनुसार अप्पर कर्णालीको टेलरेसभन्दा हाम्रो बाँधको उचाइ दुई मिटर कम हुँदा उसलाई असर नगर्ने देखिएपछि सहमति जुटेको हो ।” आचार्यका अनुसार पावर हाउसमा जडान हुने उपकरणको दक्षताका कारण बाँधको उचाइ घटे पनि विद्युत् उत्पादन क्षमता घट्ने छैन । आयोजनाको परामर्शदाता रहेको एनइए इन्जिनियरिङले यस्तो सुझाव दिएको उहाँले जानकारी दिनुभयो । विस्तृत इन्जिनियरिङ प्रतिवेदनमा १७२ मिटर लामो र ९० मिटर अग्लो बाँध बनाउनुपर्ने छ । अब भने ८८ मिटर अग्लो बाँध बन्ने छ ।आयोजनाको विद्युत्गृह बेसक्याम्प हेड टनेल अछामको ढकेरी गाउँपालिका–६ मा पर्छ भने डाइभर्सन टनेल सुर्खेतको चौकुने गाउँपालिका–६ मा पर्छ । बाँध क्षेत्र भने दुवै गाउँपालिकाको सिमानामा पर्छ । अर्धजलाशययुक्त सो आयोजनामा छ घण्टाको पिकिङ क्षमता रहेको छ ।आचार्यका अनुसार अब कम्पनीले आफ्नो ध्यान वित्त व्यवस्थापनतर्फ केन्द्रित गर्ने छ । आयोजना निर्माणका लागि करिब ९३ अर्ब रुपियाँ लाग्ने पछिल्लो अनुमान छ । ३० प्रतिशत स्वपुँजी र ७० प्रतिशत ऋण लगानीमा बनाउने योजना रहेको र ऋणका लागि स्वदेशी लगानीकर्तालाई प्राथमिकतामा राखिने उहाँको भनाइ छ ।कम्पनीमा सञ्चयकर्ताको ४० प्रतिशत, कर्मचारी सञ्चय कोषको १५ प्रतिशत, नेपाल विद्युत् प्राधिकरण, विद्युत् उत्पादन कम्पनी र सर्वसाधारणको १०/१० प्रतिशत र स्थानीयको २५ प्रतिशत सेयर स्वामित्व निर्धारण भइसकेको छ ।आयोजना निर्माणका लागि आवश्यक पर्ने जग्गाको मूल्याङ्कन सुर्खेतको केहीबाहेक सकिएको आचार्यले जानकारी दिनुभयो । जग्गाको मुआब्जा वितरण, विद्युत् खरिद बिक्री सम्झौता (पिपिए) र वित्तीय व्यवस्थापनको टुङ्गो आगामी आवमा सम्पन्न गरी आव २०८३/८४ मा निर्माण थाल्ने योजना रहेको आचार्यले बताउनुभयो । नेपाल विद्युत् प्राधिकरणले हालै गरेको पिपिए आह्वानमा सो आयोजना पनि समावेश छ ।   बर्सौंदेखि अनुमति प्रक्रिया रोकिएकामा पछिल्लो समय ऊर्जामन्त्री दीपक खड्काले पनि समस्या समाधानमा अग्रसरता लिनुभएको थियो ।",
      "link": "https://gorkhapatraonline.com/news/163475",
      "image": "https://gorkhapatraonline.com/storage/media/288167/conversions/betan-original-thumb.jpg"
    },
    {
      "slug": "163474",
      "title": "पाँच प्रदेशमा फैलियो ‘लम्पी स्किन’",
      "timestamp": 1752451200000,
      "source": "gp",
      "content": "वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पु¥याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दु",
      "longContent": "काठमाडौँ, असार ३० गते । वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पुर्‍याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दुई वर्षअघि महामारीकै रूप धारण गरेको ‘लम्पी स्किन’ अघिल्लो वर्ष भने कम थियो । यस वर्ष कोशी प्रदेशको झापामा देखिएको सो सङ्क्रमण सो प्रदेशका सबै जिल्लामा पुगेको छ । दुई वर्षअघिको ‘लम्पी स्किन’ को सङ्क्रमणपछि जन्मिएका गाईका बाच्छाबाच्छीमा यो समस्या धेरै देखिएको कोशी प्रदेश उद्योग, कृषि तथा सहकारी मन्त्रालयका सूचना अधिकारी डा. देवकुमार दर्लामीले जानकारी दिनुभयो । उहाँले ‘लम्पी स्किन’ देखिनेबित्तिकै हुन सक्ने जोखिमलाई ध्यानमा राखेर सङ्घीय सरकारलाई जानकारी गराएको र स्थानीय तहसँग समन्वय गरेको बताउनुभयो ।एक वर्षअघि ‘लम्पी स्किन’ विरुद्धको खोप लगाउन किसान र सरकारी संयन्त्रले ध्यान नदिँदा यस वर्ष धेरै फैलिएको उहाँले उल्लेख गर्नुभयो । सङ्क्रमण देखिएपछि पशुको ओसारपसारमा निगरानी राखेको र सरसफाइमा ध्यान दिन र खोप लगाउने कार्यमा प्रोत्साहन गर्न मन्त्रालयले काम गरिरहेको उहाँले स्पष्ट पार्नुभयो । सङ्क्रमित पशुलाई ‘लम्पी स्किन’ विरुद्धको खोप लगाउन नमिल्ने र स्वस्थ पशुलाई मात्रै लगाउनुपर्ने भएकाले एकै पटक ठुलो सङ्ख्यामा खोप लगाउन आवश्यक रहेको उहाँले स्पष्ट पार्नुभयो । खोपले काम गरेको नगरेको भन्नेबारे किसानबाट जिज्ञासा आउने गरेकामा त्यसको अध्ययन गर्ने ल्याबको क्षमता नभएकाले अध्ययनपछि मात्रै आफूहरूले सङ्घीय सरकारसँग नै यसबारेमा सोध्ने उहाँले बताउनुभयो । उहाँले कृषि तथा पशुपन्छी विकास मन्त्रालयका सहप्रवक्ता डा. टपेन्द्रप्रसाद बोहोराले पाँच प्रदेशका कम्तीमा १५ जिल्लामा पाँच हजार दुई सय पशुमा ‘लम्पी स्किन’ को सङ्क्रमण रहेको जानकारी दिनुभयो । उहाँले १३ हजार सक्रिय सङ्क्रमितबाट झरेर सो सङ्ख्यामा आएको उहाँले स्पष्ट पार्नुभयो । कोशीमा झापा, इलाम, मोरङ र सुनसरीमा अरू जिल्लाभन्दा धेरै सङ्क्रमित रहेको र अरू जिल्लामा कम रहेको उहाँले बताउनुभयो । त्यसबाहेक बागमती प्रदेशको चितवन र धादिङ, मधेशको बारा, कर्णालीको रुकुमपश्चिममा सङ्क्रमण देखिएको छ । पशुसेवा विभागले ‘लम्पी स्किन’ सङ्क्रमणबाट पशुधनमा हुन सक्ने सम्भावित जोखिमलाई हेरेर पूर्वतयारीमा जुट्न प्रदेश र स्थानीय तहलाई अनुरोध गरेको छ ।  वर्षाको समयमा सबैभन्दा धेरै ‘लम्पी स्किन’ को सङ्क्रमण देखिने भएकाले विभागले खोप सात वटा नै प्रदेशमा पठाएको छ । पशुसेवा विभागका महानिर्देशक डा. रामनन्दन तिवारीले खरिद भएको १४ लाख ६० हजार डोज खोपमध्ये १० लाख सात वटा नै प्रदेशमा पठाएको जानकारी दिनुभयो । चार लाख डोज खोप भने केन्द्रमा नै राखिएको छ । हालसम्म प्रदेशमा पठाएको कुल खोपमध्ये आधा खोप पनि पशुलाई लगाइएको छैन । विभागमा कार्यरत डा. नवराज श्रेष्ठका अनुसार प्रदेशको मागका आधारमा खोप उपलब्ध गराइएको र प्रदेशले जिल्लामा पु¥याएर स्थानीय तहमा रहेका पशु स्वास्थ्यकर्मीले किसानको घर घरमा पुगेर खोप लगाउने गर्छन् ।  लामखुट्टे, झिँगा र किर्नाको टोकाइबाट पशुमा ‘लम्पी स्किन’ सर्ने भएकाले सरसफाइमा विशेष ध्यान पु¥याउन विभागले अनुरोध गरेको छ । गाईभैँसीको छालामा एकदेखि पाँच सेन्टिमिटरको साह्रो र गोलो गाँठा आउने, मुख र नाकमा घाउ हुने, आँखा र नाकबाट अत्यधिक मात्रामा तरल पदार्थ निस्किएमा पशु प्राविधिकलाई बोलाउनु पर्छ ।  सङ्क्रमित पशुको दुध उत्पादनमा तीव्र गिरावट आउनुका साथै उच्च ज्वरो आउने, तौल घट्ने र खास गरी ज्वरो नियन्त्रण गर्न नसकेमा सङ्क्रमित गाईवस्तु मर्न सक्ने पशु चिकित्सक बताउँछन् । नेपालमा २०७७ साल असारमा मोरङको सुन्दरहरैँचामा पहिलो पटक ‘लम्पी स्किन’ रोग देखिएको थियो । दुई वर्षअघि मुलुकका ७७ जिल्लाका १५ लाख १९ हजार ७७९ पशुमा ‘लम्पी स्किन’ को सङ्क्रमणकै कारण किसानले ७४ अर्ब ६७ करोड रुपियाँ बराबरको आर्थिक क्षति बेहोरेका थिए । पशु चिकित्सा परिषद्को अध्ययन अनुसार एउटा स्वस्थ पशुमा सङ्क्रमण भएमा ४९ हजार १३५ रुपियाँको आर्थिक क्षति हुन्छ । नेपालमा ४७ लाख हाराहारीमा गाई र ३१  लाख भैँसी छन् ।",
      "link": "https://gorkhapatraonline.com/news/163474",
      "image": "https://gorkhapatraonline.com/storage/media/288166/conversions/lampi-Cow-original-thumb.jpg"
    },
    {
      "slug": "163468",
      "title": "भुक्तानी अनिवार्यरूपमा विद्युतीय प्रणालीबाट गर्न परिपत्र",
      "timestamp": 1752364800000,
      "source": "gp",
      "content": "अर्थ मन्त्रालयद्वारा सार्वजनिक निकायबाट हुने सबै प्रकारका भुक्तानीलाई अनिवार्यरुपमा विद्युतीय प्रणालीमार्फत गर्ने व्यवस्था मिलाउन परिपत्र गरेको छ ।",
      "longContent": "काठमाडौं, असार २९ गते । अर्थ मन्त्रालयद्वारा सार्वजनिक निकायबाट हुने सबै प्रकारका भुक्तानीलाई अनिवार्यरुपमा विद्युतीय प्रणालीमार्फत गर्ने व्यवस्था मिलाउन परिपत्र गरेको छ । अर्थ मन्त्रालयले साउन १ गतेदेखि सार्वजनिक निकायबाट हुने सबै प्रकारका भुक्तानीलाई अनिवार्यरुपमा विद्युतीय प्रणालीमार्फत गर्ने व्यवस्था मिलाउन सबै मन्त्रालय, नेपाल राष्ट्र  बैंक, सार्वजनिक संस्थान, बोर्ड, समिति तथा प्रतिष्ठानहरुलाई परिपत्र गरेको छ । आर्थिक वर्ष २०८२-८३ को बजेट वक्तव्यमा उल्लेख भए अनुसार अर्थ मन्त्रालयले परिपत्र जारी गरेको हो ।",
      "link": "https://gorkhapatraonline.com/news/163468",
      "image": "https://gorkhapatraonline.com/storage/media/288157/conversions/Artha-mantralaya-finance-ministry-original-thumb.jpg"
    },
    {
      "slug": "163466",
      "title": "काठमाडौँ महानगरपालिकाको बजेट २५ अर्ब ७६ करोड",
      "timestamp": 1752364800000,
      "source": "gp",
      "content": "आगामी आर्थिक वर्ष २०८२/८३ का लागि काठमाडौँ महानगरपालिकाले रु २५ अर्ब ७६ करोड ४३ लाख बराबरको बजेट ल्याएको छ ।",
      "longContent": "काठमाडौँ, असार २९ गते । आगामी आर्थिक वर्ष २०८२/८३ का लागि काठमाडौँ महानगरपालिकाले रु २५ अर्ब ७६ करोड ४३ लाख बराबरको बजेट ल्याएको छ ।महानगरका उपप्रमुख सुनिता डङ्गोलले आज काठमाडौँ महानगरपालिका नगरसभाको १७औँ अधिवेशनमा आगामी आर्थिक वर्षको विनियोजन पेस गर्नुभएको हो । “आगामी आर्थिक वर्षका लागि आर्थिक विकास, कार्यालय सञ्चालन तथा प्रशासनिक, पूर्वाधार विकास, सामाजिक विकास र सुशासन तथा अन्तरसम्बन्धित क्षेत्रबाट सञ्चित कोषमा भार पर्ने खर्च २५ अर्ब ११ करोड ४३ लाख ११ हजार र जग्गा एकीकरण आयोजनाहरू तथा अन्य निकायबाट प्राप्त हुने कार्यक्रमका लागि खर्च रकम ६५ करोड सञ्चित कोषमा भार नपर्ने गरी कुल  २५ अर्ब ७६ करोड ४३ लाख ११ बराबर विनियोजन गरिएको छ”, उपप्रमुख डङ्गोलले भन्नुभयो ।बजेटको स्रोतमध्ये काठमाडौँ महानगरपालिकाको आन्तरिक आय र बैङ्क मौज्दातबाट २० अर्ब १२ करोड ६४ लाख व्यहोरिने जनाइएको छ ।यसैगरी, नेपाल सरकार तथा प्रदेश सरकारबाट ससर्त तथा समानीकरण अनुदान र राजस्व बाँडफाँटबाट प्राप्त हुने चार अर्ब ९८ करोड ७९ लाख ४१ हजार बराबर रकमलाई पनि बजेटको स्रोतमा देखाइएको छ । आगामी आवका लागि राजस्व सङ्कलन प्रभावकारी बनाउन नयाँ करदाता पहिचान गर्ने, कारोबार हुने स्थलमा नै गएर समन्वय गर्नेलगायत नीति अवलम्बन गरिने जनाइएको छ । महानगरले आगामी पुस मसान्तसम्म करको दायरामा आउने करदाताका लागि छुटको व्यवस्था पनि ल्याएको छ । यस्तै, महानगरले उठाउने बहाल करलाई एकद्वार प्रणालीमा आबद्ध गर्न सङ्घीय सरकारसँग समन्वय गरिने जनाइएको छ । रासस",
      "link": "https://gorkhapatraonline.com/news/163466",
      "image": "https://gorkhapatraonline.com/storage/media/288319/conversions/KMC-Budget_sujan-Gurung_BS_6210-original-thumb.jpg"
    },
    {
      "slug": "163451",
      "title": "मौद्रिक नीति सकारात्मकः नेपाल चेम्बर",
      "timestamp": 1752364800000,
      "source": "gp",
      "content": "नेपाल राष्ट्र बैंकले आगामी आर्थिक वर्ष २०८२र८३ का लागि ल्याएको मौद्रिक नीति सकारात्मक र वित्तीय सहजीकरण गर्ने खालको भएको नेपाल चेम्बर अफ कसर्मले जनाएको छ।",
      "longContent": "काठमाडौँ, असार  २९ गते। नेपाल राष्ट्र बैंकले आगामी आर्थिक वर्ष २०८२र८३ का लागि ल्याएको मौद्रिक नीति सकारात्मक र वित्तीय सहजीकरण गर्ने खालको भएको नेपाल चेम्बर अफ कसर्मले जनाएको छ। मौद्रिक नीतिले आर्थिक पुनःउत्थान एवं सहज कर्जा प्रवाहमार्फत वित्तीय क्षेत्र चलायमान हुने विश्वास चेम्बरले व्यक्त गरेको हो।चेम्बरद्वारा आज जारी प्रेस विज्ञप्तिमा मौद्रिक नीतिले राखेको १२ प्रतिशत कर्जा विस्तारको लक्ष्य पूरा गर्न सकिए हालको अधिक तरलता समस्या समाधान हुने जनाएको छ। “ब्याजदर करिडोरको माथिल्लो सीमाका रुपमा रहेको बैंकदरलाई साढे छ प्रतिशतबाट घटाएर छ र नीतिगत दरलाई पाँच प्रतिशतबाट घटाएर साढे चार प्रतिशत कायम गरिएको छ। यसले बजारमा तरलता व्यवस्थापन र ब्याजदर बढ्न नदिने विश्वास छ”, विज्ञप्तिमा भनिएको छ।निजी आवासीय घर निर्माण तथा खरिद गर्न प्रवाह गर्ने कर्जाको सीमा रू दुई करोडबाट बढाएर  तीन करोड कायम गरिने मौद्रिक नीतिमा उल्लेखित व्यवस्थालाई पनि चेम्बरले स्वागत गरेको छ। त्यस्तै, कर्जा प्रवाहका लागि कर्जा मूल्य अनुपात बढीमा ८० प्रतिशतसम्म र अन्यको हकमा बढीमा ७० प्रतिशतसम्म कायम गर्न सक्ने व्यवस्थाले घरजग्गा क्षेत्रको व्यवसायमा विस्तार हुने र यसले अर्थतन्त्र चलायमान बनाउन सघाउ पुर्‍याउने चेम्बरको ठहर छ।हाउजिङ तथा रियलस्टेट व्यवसायमा प्रवाह गरिएको कर्जाको पुनःतालिकीकरण एवं पुनःसंरचना गरिने मौद्रिक नीतिमा उल्लेखित व्यवस्थालाई पनि चेम्बरले सकारात्मक भनेको छ। त्यस्तै, निर्माण व्यवसायमा आएको शिथिलतालाई दृष्टिगत गरी सो क्षेत्रको पुनःस्थापनाको लागि मौद्रिक नीतिमा गरिएका व्यवस्थाहरु स्वागतयोग्य रहेको विज्ञप्तिमा उल्लेख छ।“चालुपुँजी कर्जासम्बन्धी मार्गदर्शनलाई कृषि, साना तथा घरेलु उद्योग, शिक्षा, स्वास्थ्य, खेलकुद, सञ्चार र मिडिया हाउसलगायतको व्यवसायको प्रकृति र कर्जा भुक्तानी–आम्दानी चक्रका आधारमा आवश्यकतानुसार परिमार्जन गरिने व्यवस्था सकारात्मक रहेको चेम्बरले ठहर गरेको छ”, विज्ञप्तिमा भनिएको छ।विद्यमान कर्जाको वर्गीकरण तथा कर्जा नोक्सानी व्यवस्था अध्ययन गरी आवश्यकतानुसार पुनरावलोकन गरिने व्यवस्थामा थप स्पष्ट पारिनुपर्ने चेम्बरले जनाएको छ। रासस",
      "link": "https://gorkhapatraonline.com/news/163451",
      "image": "https://gorkhapatraonline.com/storage/media/288156/conversions/Nepal-Rastra-Bank-original-thumb.jpg"
    },
    {
      "slug": "163440",
      "title": "मौद्रिक नीतिपछिको पुँजी बजारः नेप्से परिसूचकमा ३१ अङ्कको सुधार",
      "timestamp": 1752364800000,
      "source": "gp",
      "content": "आगामी आर्थिक वर्ष २०८२/८३ को मौद्रिक नीति सार्वजनिक भएपछिको कारोबारको पहिलो दिन नेपाल स्टक एक्सचेञ्ज (नेप्से) परिसूचकमा उल्लेख्य सुधार देखिएको छ। बैंक र लघुवित्त कम्पनीको शेयरमा लगानीकर्ता चासो देखिएको छ।",
      "longContent": "काठमाडौँ, असार २९ गते। आगामी आर्थिक वर्ष २०८२/८३ को मौद्रिक नीति सार्वजनिक भएपछिको कारोबारको पहिलो दिन नेपाल स्टक एक्सचेञ्ज (नेप्से) परिसूचकमा उल्लेख्य सुधार देखिएको छ। बैंक र लघुवित्त कम्पनीको शेयरमा लगानीकर्ता चासो देखिएको छ। आज नेप्से परिसूचक २९ अङ्कले बढेर दुई हजार ७६० दशमलव ८० बिन्दुमा कायम भएको छ। आजको कारोबारमा ३११ कम्पनीको तीन करोड २५ लाख ९२ हजार ३० कित्ता शेयर एक लाख पाँच हजार ४१५ पटक खरिदबिक्री हुँदा रू. ११ अर्ब ४१ करोड ६४ लाख २८ हजार ४६७ बराबरको कारोबार भएको छ।सबैभन्दा धेरै बैंकिङ समूह तीन दशमलव ३७ र लघुवित्त समूह तीन दशमलव ५० प्रतिशतले बढेको छ। त्यस्तै, विकास बैंक एक दशमलव ४७, वित्त एक दशमलव ८७, होटल तथा पर्यटन शून्य दशमलव ४८, जीवन बीमा शून्य दशमलव ०२, उत्पादन तथा प्रशोधन शून्य दशमलव ३१ र म्युचुअल फन्ड एक दशमलव ०८ प्रतिशतले बढेको छ। अरु सबै समूहको उपसूचक घटेको छ। जलविद्युत् शून्य दशमलव ८३, लगानी शून्य दशमलव ०८, निर्जीवन बीमा शून्य दशमलव ३४, व्यापार शून्य दशमलव २६ र अन्य समूह शून्य दशमलव २७ प्रतिशतले घटेको छ।एनआईसी एसिया बैंक लिमिटेड र खानेपानी हाइड्रोपावर कम्पनी लिमिटेडको शेयर मूल्यमा सकारात्मक सर्किट लागको छ। सबैभन्दा धेरै घट्नेमा हिमालयन हाइड्रोपावरको शेयर मूल्य नौ दशमलव ९३ प्रतिशतले घटेको छ।कारोबार रकमका आधारमा आज सबैभन्दा धेरै एनआईसी एसिया बैंक लिमिटेडको सबैभन्दा धेरै ३७ करोड १४ लाख ९९ हजार ३२ बराबरको कारोबार भएको भएको छ। कारोबार भएका शेयर सङ्ख्याका आधारमा भने सबैभन्दा धेरै सनराइज ब्लुचिप फन्डको २० लाख ५४ हजार चार सय कित्ता शेयर किनबेच भएको छ। रासस",
      "link": "https://gorkhapatraonline.com/news/163440",
      "image": "https://gorkhapatraonline.com/storage/media/288108/conversions/Nepesa-original-thumb.jpg"
    },
    {
      "slug": "163350",
      "title": "नबिल बैङ्क बयालिसौँ वर्षमा",
      "timestamp": 1752364800000,
      "source": "gp",
      "content": "नबिल बैङ्क स्थापनाको ४२ औँ वर्षमा प्रवेश गरेको छ । सन् १९८४ मा स्थापना भएको बैङ्कले नेपालको वित्तीय क्षेत्रको आधुनिकीकरण, डिजिटल प्रविधिको उपयोग र मुलुकको आर्थिक वृद्धिमा उल्लेखनीय भूमिका निर्वाह गर्दै आएको जनाएको छ ।",
      "longContent": "गोरखापत्र समाचारदाताकाठमाडौँ, असार २९ गते । नबिल बैङ्क स्थापनाको ४२ औँ वर्षमा प्रवेश गरेको छ । सन् १९८४ मा स्थापना भएको बैङ्कले नेपालको वित्तीय क्षेत्रको आधुनिकीकरण, डिजिटल प्रविधिको उपयोग र मुलुकको आर्थिक वृद्धिमा उल्लेखनीय भूमिका निर्वाह गर्दै आएको जनाएको छ ।वार्षिकोत्सवका अवसरमा बैङ्कका प्रमुख कार्यकारी अधिकृत मनोजकुमार ज्ञवालीले बैङ्कले राष्ट्रको आर्थिक समृद्धिमा निरन्तर योगदान गरिरहेको बताउनुभयो । त्यस्तै उहाँले आगामी दिनमा पनि उत्तरदायी एवं नवीन बैङ्किङ अभ्यासमार्फत सशक्त रूपमा अघि बढ्ने प्रतिबद्धता व्यक्त गर्नुभयो । बैङ्कले २०८२ असार २६ सम्म कुल चार खर्ब ३३ अर्ब रुपियाँ बराबरको कर्जा व्यवस्थापन गरेको जनाएको छ । सोही अवधिमा पाँच खर्ब ३५ अर्ब रुपियाँ बराबरको निक्षेप सङ्कलन गरेको बैङ्कले जानकारी दिएको छ । बैङ्कले वार्षिकोत्सवका अवसरमा असार २८ गतेदेखि भदौ ५ गतेसम्म नयाँ बचत खाता खोल्ने सबै ग्राहकलाई पहिलो वर्षका लागि डेबिट कार्ड निःशुल्क प्रदान गर्ने जनाएको छ । त्यस्तै महिलालक्षित गर्दै ‘स्मार्ट नारी घर कर्जा’ योजना पनि सार्वजनिक गरेको छ ।",
      "link": "https://gorkhapatraonline.com/news/163350",
      "image": "https://gorkhapatraonline.com/storage/media/287957/conversions/nabil-bank-original-thumb.jpg"
    },
    {
      "slug": "163349",
      "title": "‘मौद्रिक नीतिले अटोमोबाइल क्षेत्रलाई उपेक्षा’",
      "timestamp": 1752364800000,
      "source": "gp",
      "content": "नेपाल राष्ट्र बैङ्कले शुक्रबार सार्वजनिक गरेको आगामी आर्थिक वर्ष २०८२/८३ को मौद्रिक नीतिले अटोमोबाइल क्षेत्रलाई उपेक्षा गरेको टिप्पणी गरेको छ । नेपाल अटोमोबाइल इम्पोर्टर्स एन्ड म्यानुफ्याक्चर्स एसोसिएसन (नाइमा) ले शनिबार एक विज्ञप्ति जारी गर्दै यस्तो धारणा सार्वजनिक गरेको हो ।",
      "longContent": "गोरखापत्र समाचारदाताकाठमाडौँ, असार २९ गते । नेपाल राष्ट्र बैङ्कले शुक्रबार सार्वजनिक गरेको आगामी आर्थिक वर्ष २०८२/८३ को मौद्रिक नीतिले अटोमोबाइल क्षेत्रलाई उपेक्षा गरेको टिप्पणी गरेको छ । नेपाल अटोमोबाइल इम्पोर्टर्स एन्ड म्यानुफ्याक्चर्स एसोसिएसन (नाइमा) ले शनिबार एक विज्ञप्ति जारी गर्दै यस्तो धारणा सार्वजनिक गरेको हो ।नाइमाले अटोमोबाइल क्षेत्रको सुधारका लागि आफूहरूले दिएका सुझाव समावेश नगरेको भन्दै गम्भीर ध्यानाकर्षण भएको जनाएको छ । कर्जा अनुपात व्यवस्थालाई अन्तर्राष्ट्रिय मापदण्ड, सवारीको प्रकृति र बजार माग अनुसार पुनरवलोकनका लागि अनुरोध गरिएको तर मौद्रिक नीतिमा यस्तो कुनै नीति समावेश नगरिनु निराशाजनक भएको संस्थाको प्रतिक्रिया छ । नाइमाले सबै प्रकारका सवारीसाधन खरिदमा ८० प्रतिशतसम्म कर्जा व्यवस्था हुनुपर्ने माग गरेको थियो तर मौद्रिक नीतिमा अटो कर्जा पहुँच विस्तार गर्ने कुनै प्रावधान नआएकोमा संस्थाले आपत्ति जनाएको छ । “रियल स्टेट, सेयर बजार र अन्य उद्योगहरूका लागि नीति स्पष्ट रूपमा समावेश गरिए पनि अटोमोबाइल क्षेत्रलाई उपेक्षा गरेको देखिन्छ,” नाइमा अध्यक्ष रितु सिंह वैद्यले जारी गरेको विज्ञप्तिमा भनिएको छ ।मौद्रिक नीतिले समग्रमा कर्जा आपूर्तिमा वृद्धि गर्ने उद्देश्य लिएको हुँदा अटो कर्जाको उपलब्धता र पहुँचमा सकारात्मक प्रभाव पर्ने सम्भावना भने रहेको संस्थाले औँल्याएको छ । नाइमाले आफ्ना माग प्राथमिकताका साथ पुनर्विचार गरी आवश्यक नीति समायोजन गर्न पनि राष्ट्र बैङ्कलाई आग्रह गरेको छ ।",
      "link": "https://gorkhapatraonline.com/news/163349",
      "image": "https://gorkhapatraonline.com/storage/media/288038/conversions/Naima-original-thumb.jpg"
    },
    {
      "slug": "163348",
      "title": "सेयर सदस्यबिना ग्रामीणको साधारण सभा",
      "timestamp": 1752364800000,
      "source": "gp",
      "content": "ग्रामीण विकास लघुवित्त वित्तीय संस्थाले सुरक्षा घेरामा साधारण सभा सम्पन्न गरेको छ । कर्मचारीको विरोध हुँदाहुँदै सेयर सदस्यलाई नै सहभागी नगराई शनिबार बुटवलमा १० औँ वार्षिक साधारण सभा गरेको हो ।",
      "longContent": "सिद्धार्थनगर समाचारदातासिद्धार्थनगर, असार २९ गते । ग्रामीण विकास लघुवित्त वित्तीय संस्थाले सुरक्षा घेरामा साधारण सभा सम्पन्न गरेको छ । कर्मचारीको विरोध हुँदाहुँदै सेयर सदस्यलाई नै सहभागी नगराई शनिबार बुटवलमा १० औँ वार्षिक साधारण सभा गरेको हो । बुटवल मिलनचोकस्थित होटेल पाल्म इन्टरनेसनलको पाँचौँ तलामा प्रहरी तैनाथ गरी अत्यन्त कम सङ्ख्याका निश्चित सेयर सदस्य सहभागी गराएर साधारण सभा गरिएपछि सेयर सदस्य विरोधमा उत्रिए । साधारण सभामा करिब एक सय जनाका लागि कुर्ची राखिएको भए पनि सञ्चालक समिति सदस्य र केही सेयर सदस्य मात्रै सहभागी थिए । सञ्चालक समितिका अध्यक्ष भरतराज कोइराला र कम्पनी सचिव समेत रहनुभएका प्रमुख कार्यकारी अधिकृत श्यामकुमार कटुवालको मिलेमतोमा औपचारिकताका लागि मात्रै साधारण सभा गरेको कर्मचारी सङ्गठनको आरोप छ । नेपाल राष्ट्रिय कर्मचारी सङ्गठनका केन्द्रीय अध्यक्ष दीपेन्द्र लुइटेलले ग्रामीण विकास लघुवित्त वित्तीय संस्थाले समाज लघुवित्त वित्तीय संस्था लिमिटेडसँग मर्जर प्रस्ताव पारित गर्नका लागि सेयर सदस्यलाई सहभागी नै नगराई अवैध रूपमा साधारण सभा गरेको बताउनुभयो । कर्मचारी सङ्गठनले कार्यक्रम स्थलमा कालो ब्यानरसहित विरोध प्रदर्शन गरेका थिए । कर्मचारीमध्येका सेयर सदस्यलाई प्रवेशमा प्रहरीले पूर्ण रोक लगाएको थियो । सर्वसाधारणतर्फका सेयर सदस्यलाई सूचनासमेत नगरी ढोका थुनेर आफू अनुकूलको निर्णय गर्न साधारण सभा गरिएको सेयर सदस्य लीलामाया थापाले बताउनुभयो । उहाँले आफूले गरेको लगानी फिर्ता गर्नुपर्ने माग राख्नुभयो । प्रमुख कार्यकारी अधिकृत कटुवालले आफ्नो कार्यकाल लम्ब्याउन र केहीलाई जागिर दिनका लागि कमजोर वित्तीय अवस्था रहेको संस्थासँग मर्जर गर्न लागेको केन्द्रीय उपाध्यक्ष विष्णु पङ्गेनीले बताउनुभयो । प्रमुख कार्यकारी अधिकृत कटुवालले भने कर्मचारीको विरोधका कारण प्रहरीलाई सुरक्षाका लागि खबर गरेको बताउनुभयो । उहाँले साधारण सभा विधिसम्मत भएको दाबी गर्दै सेयर सदस्यलाई नरोकेको बताउनुभयो । ग्रामीण लघुवित्त वित्तीय संस्थामा सरकारसहित विभिन्न सङ्घ संस्थाको ७० र सर्वसाधारणको ३० प्रतिशत सेयर रहेको छ । जसको ९८ लाख २५ हजार कित्ता सेयर रहेको छ । साधारण सभाको रिपोर्टिङ गर्न पुगेका सञ्चारकर्मीलाई कार्यक्रम अवधिभर प्रवेशमा रोक लगाइएको थियो ।",
      "link": "https://gorkhapatraonline.com/news/163348",
      "image": "https://gorkhapatraonline.com/storage/media/287954/conversions/GRAMIN(1)-original-thumb.jpg"
    },
    {
      "slug": "163347",
      "title": "दिल्ली पुग्छ आइटी इन्जिनियरको ड्र्यागन फ्रुट",
      "timestamp": 1752364800000,
      "source": "gp",
      "content": "प्युठान नगरपालिका–४ का नवीनकुमार श्रेष्ठले चार वर्षअघि धान फल्ने झिमरुक फाँटमा ड्र्यागन फ्रुट खेती सुरु गर्दा धेरै जना हाँसे ।स्थानीयले इन्जिनियरले खेती गर्छ ? भन्ने प्रश्न गर्दै बाउबाजेको सम्पत्ति सक्ने भयो भन्ने सम्मका आरोप उहाँले सुन्नुपर्‍यो ।",
      "longContent": "बिजुवार समाचारदाताबिजुवार, असार २९ गते । प्युठान नगरपालिका–४ का नवीनकुमार श्रेष्ठले चार वर्षअघि धान फल्ने झिमरुक फाँटमा ड्र्यागन फ्रुट खेती सुरु गर्दा धेरै जना हाँसे ।स्थानीयले इन्जिनियरले खेती गर्छ ? भन्ने प्रश्न गर्दै बाउबाजेको सम्पत्ति सक्ने भयो भन्ने सम्मका आरोप उहाँले सुन्नुपर्‍यो । आज ती व्यङ्ग्य गर्नेकै अगाडि श्रेष्ठ ड्र्यागनका सफल व्यवसायी बन्नुभएको छ । आइटी इन्जिनियर श्रेष्ठले आफ्नै १६ रोपनी र भाडामा लिएको छ गरी २२ रोपनीमा ‘ईशान अर्गानिक एग्रो’ सञ्चालन गर्दै आउनुभएको छ ।कोरोना महामारीका बेलामा लोकबहादुर गुरुङसँग मिलेर ८० लाख रुपियाँ लगानीमा सुरु भएको यो व्यवसायले गत वर्ष ४२ लाख आम्दानी गर्‍यो । यस वर्ष ५० लाखको लक्ष्य छ ।प्रतिकिलो ४५० रुपियाँ पर्ने ड्र्यागन काठमाडौँ, बुटवल हुँदै दिल्लीसम्म पुग्छ । श्रेष्ठले भन्नुभयो, “बोटमै पाकेको अर्गानिक ड्र्यागन भएकाले माग धेरै छ ।”सुरुवाती चरणमा चितवन र दाङबाट ल्याइएको बिरुवा सुक्ने रोग लाग्दा चिन्ता बढेको थियो तर अहिले आफ्नै फार्ममा उत्पादन गरिएका छ हजार बोटले फल दिन थालेका छन् ।ड्र्यागनसँगै अम्बा, मौसमी र बेमौसमी तरकारी खेती पनि छ । फार्ममै गँड्यौला मल उत्पादन गरेर जैविक खेतीको अभ्यास भइरहेको छ । फार्म व्यवस्थापक गुरुङका अनुसार चार जनाले स्थायी रोजगारी पाएका छन् भने सिजनमा थप १० जनाले काम पाउँछन् ।श्रेष्ठ मात्रै होइन प्युठान सरुमारानी–२,  दर्भानका ७७ वर्षीय नेता केशरबहादुर गुरुङ पनि अहिले ड्र्यागन खेतीमै रमाउनुहुन्छ । राजनीतिक रूपमा आबद्ध उहाँले दर्भान र दाङका दुई बिघा खेतमा अम्बा, बयर र ड्र्यागन खेती गरिरहनुभएको छ । उहाँले भन्नुभयो, “अब नेताले भाषण होइन, उत्पादन गरेर देखाउनु पर्छ ।” यो व्यवसायमा तीन जनाको संयुक्त लगानी रहेको छ ।जिल्लामा ड्र्यागन खेती सुरु गर्ने पहिलो व्यक्ति गुरुङ नै हुनुहुन्छ । व्यवसायीका अनुसार एक पटक रोपिएको ड्र्यागनले २५ वर्षसम्म फल दिन्छ ।",
      "link": "https://gorkhapatraonline.com/news/163347",
      "image": "https://gorkhapatraonline.com/storage/media/287953/conversions/Dragan-kheti-original-thumb.jpg"
    },
    {
      "slug": "163345",
      "title": "जुम्लामा फस्टाउँदै फुजी र गाला स्याउ",
      "timestamp": 1752364800000,
      "source": "gp",
      "content": "जुम्लामा किसानले उच्च घनत्व फल्ने स्याउ विस्तारमा जोड दिन थालेका छन् । स्याउको क्षेत्र विस्तार गर्ने क्रममा इटालियन जातका गावा, फुजी, किङ्रेट, गोल्डेन, स्पिडलगायतका जातको स्याउ रोप्ने तथा उत्पादन वृद्धि गर्ने कामलाई जोड दिइएको छ ।",
      "longContent": "जुम्ला समाचारदाताजुम्ला, असार २९ गते । जुम्लामा किसानले उच्च घनत्व फल्ने स्याउ विस्तारमा जोड दिन थालेका छन् । स्याउको क्षेत्र विस्तार गर्ने क्रममा इटालियन जातका गावा, फुजी, किङ्रेट, गोल्डेन, स्पिडलगायतका जातको स्याउ रोप्ने तथा उत्पादन वृद्धि गर्ने कामलाई जोड दिइएको छ । प्रधानमन्त्री कृषि आधुनिकीकरण परियोजना जुम्लाले ५० प्रतिशत अनुदान दिएर स्याउ वृद्धिमा सहयोग गर्दै आएको छ । कार्यालयका कृषि विकास अधिकृत खेमराज शाहीका अनुसार सुपरजोन कार्यालयबाट ५२ हेक्टरमा उच्च घनत्वको स्याउ किसानले रोपेका छन् । उहाँका अनुसार जुम्लामा आव २०७५/७६ सालबाट सुरु गरिएको परियोजनाबाट ५८ वटा स्याउ बगैँचामा लगानी भइरहेको छ । कार्यालयका अनुसार गुठीचौर गाउँपालिकामा मात्र स्याउ किसान मिनबहादुर भण्डारीको गुठीचौर एग्रोफर्मको मात्रै तीन वटा फर्ममा ४५ हजार बिरुवा रोपिएको छ । यस्तै किसान टङ्क गिरीको बगैँचामा १४ हजार बिरुवा रोपिएका छन् ।  कार्यालय प्रमुख सन्तोषकुमार चौधरीले यस वर्ष स्याउ सुपरजोनले गरेका कामको सर्वपक्षीय अनुगमनसमेत गरिएको जानकारी दिनुभयो । किसानलाई ७८ लाख बराबरको बगैँचा भएका किसानलाई अनुदान सहयोग गरिएको छ । उहाँले फुजी स्याउको विस्तारका विषयमा सरोकारवाला निकायलाई सम्बन्धित ठाउँमै जानकारी गराएको बताउनुभयो । कार्यालयले परियोजनाबाट सिँचाइ, घेराबार, टेलिस र तारमा लगानी तथा बिरुवा पनि ५० प्रतिशत लगानी गरेको छ । यस वर्ष असिना र पानीले स्थानीय स्याउ सखाप पारिरहेको अवस्थामा फुजी स्याउले केही आशा देखाएको कार्यालयले जनाएको छ । स्टार एग्रोफार्म तातोपानी गाउँपालिका–५ स्थित श्रीनगरचौरमा तीन हजार फुजी स्याउका बिरुवा रोपिएका छन् । किसान हरिबहादुर डाँगीका अनुसार इटालियन गाला र फुजी स्याउ रोपिएका छन् । कार्यालयले ५० प्रतिशत अनुदान दिँदा स्याउ खेती राम्रो भएको जनाएको छ । यस वर्ष १० लाख बढी आम्दानी हुने अनुमान पनि कार्यालयले गरेको छ । कार्यालयका अनुसार गत वर्ष बगैँचा खरिद दर १५० रुपियाँ थियो । यस वर्ष बढ्ने अनुमान गरिएको छ ।",
      "link": "https://gorkhapatraonline.com/news/163345",
      "image": "https://gorkhapatraonline.com/storage/media/287951/conversions/Jumla-APPLE-Lamra-Netra-Shahi-Photo-original-thumb.jpg"
    },
    {
      "slug": "163344",
      "title": "गुणस्तर चिह्न नवीकरणमा सहज",
      "timestamp": 1752364800000,
      "source": "gp",
      "content": "नेपाल गुणस्तर प्रमाण (एनएस) चिह्न (तेस्रो संशोधन) नियमावली, २०८२ कार्यान्वयनमा आएको छ । नेपाल गुणस्तर प्रमाण एनएस चिह्न तेस्रो संशोधन नियमावली २०८२ नेपाल राजपत्रमा प्रकाशित भएसँगै कार्यान्वयनमा आएको हो । गत जेठ २६ गतेको मन्त्रीपरिषद् बैठकले उक्त संशोधित नियमावली स्वीकृत गरेको थियो ।",
      "longContent": "काठमाडौँ, असार २९ गते । नेपाल गुणस्तर प्रमाण (एनएस) चिह्न (तेस्रो संशोधन) नियमावली, २०८२ कार्यान्वयनमा आएको छ । नेपाल गुणस्तर प्रमाण एनएस चिह्न तेस्रो संशोधन नियमावली २०८२ नेपाल राजपत्रमा प्रकाशित भएसँगै कार्यान्वयनमा आएको हो । गत जेठ २६ गतेको मन्त्रीपरिषद् बैठकले उक्त संशोधित नियमावली स्वीकृत गरेको थियो । नियमावलीको तेस्रो संशोधनमा नेपाल गुणस्तर (एनएस) चिह्न प्राप्त इजाजतपत्र लिएका उद्योग र उनीहरूले उत्पादन गर्ने वस्तुको नवीकरण अवधि तीन वर्षमा गर्न सकिने व्यवस्था गरिएको छ । यसअघिको व्यवस्था अनुसार नेपाल गुणस्तर प्रमाण (एनएस) चिह्नको इजाजतपत्रको सुरुको अवधि तीन वर्षको हुन्थ्यो तर तीन वर्षपछि गर्नुपर्ने नवीकरण भने प्रत्येक वर्ष गर्नुपर्ने प्रावधान थियो । विभागका प्रवक्ता प्रभावकुमार सिंहले यसअघिको व्यवस्था अनुसार प्रत्येक वर्ष इजाजतपत्र नवीकरण गर्ने प्रावधानले धेरै असहज भएको गुनासो आएकाले तेस्रो संशोधनमार्फत तीन वर्षमा नवीकरणको व्यवस्था गरिएको जानकारी दिनुभयो । उक्त नियमावलीको तेस्रो संशोधन नेपाल राजपत्रमा प्रकाशित भएकै दिन असार १० गतेदेखि कार्यान्वयनमा आएको पनि उहाँले जानकारी दिनुभयो । उहाँका अनुसार इजाजतवालाले इजाजतपत्रको समाप्त हुनुअगाडि नै इजाजतपत्र नवीकरणका लागि परिषद्ले निर्धारण गरेबमोजिमको दस्तुरसहित कार्यालयमा निवेदन दिनुपर्ने व्यवस्था गरिएको छ ।सो अवधिभित्र निवेदन दिन नसक्ने इजाजतपत्रवालाले सोको कारण खुलाई निवेदन दिनुपर्ने विभागले जनाएको छ । तेस्रो संशोधनमा इजाजतपत्रको अवधि समाप्त भएको मितिले ३० दिनसम्मका लागि नवीकरण दस्तुरको २५ प्रतिशत थप लाग्ने छ । नवीकरण नभएको ३१ औँ दिनदेखि नब्बे दिनसम्मका लागि नवीकरण दस्तुरको ५० प्रतिशत जरिबानासहित नवीकरण गर्न सकिने व्यवस्था गरेको छ । यस्तै इजाजत प्राप्त भएमा इजाजतपत्रको अवधि समाप्त भएको मितिले तीन वर्षको अवधिका लागि नवीकरण गरिदिने व्यवस्था छ । सो व्यवस्था अनुसार जरिबाना तिर्ने अवधि पार हुँदासमेत इजाजतपत्र नवीकरण गर्न नसकेको खण्डमा उक्त उद्योगबाट उत्पादन हुने वस्तुको इजाजतपत्र स्वतः रद्द हुने प्रवक्ता सिंहले जानकारी दिनुभयो । एनएस चिह्नको इजाजतपत्रको नवीकरण गर्नका लागि वस्तुको परिणाम हेरेर प्रत्येक वर्ष न्यूनतम १५ हजारदेखि अधिकतम एक लाख रुपियाँसम्म लागत लाग्ने पनि उहाँले जानकारी दिनुभयो । विभागका अनुसार हालसम्म विभागबाट २९४ वटा उद्योगका ४८२ वटा वस्तुले नेपाल गुणस्तर (एनएस) चिह्न प्राप्त गरेका छन् । प्रवक्ता सिंहले विभागबाट हालसम्म जनधनको हितलाई हेरेर सुरक्षाको हिसाबले संवेदनशील १७ वटा वस्तुलाई अनिवार्य गरेको जानकारी दिनुभयो । उहाँका अनुसार अनिवार्य गरिएका वस्तुमा एलपी ग्यास, ग्यासको रेगुलेटर, ग्यास सिलिन्डर, छड, सिमेन्टलगायतका रहेका छन् । विभागका अनुसार अनिवार्य १७ वटा वस्तुका लागि अनिवार्य गरिए पनि हालसम्म ७० प्रकारका वस्तुमा एनएस चिह्नको इजाजतपत्र लिएका छन् । जसमा हालसम्म ५५ वटा ग्यास उद्योगले एनएस चिह्नको इजाजतपत्र प्राप्त गरेको पनि विभागले जनाएको छ । एउटा प्रयोजनका लागि लिएको प्रमाणपत्र अर्को प्रयोजनका लागि प्रयोग गर्नु परेमा पुनः प्रमाणीकरण गर्नुपर्ने व्यवस्था संशोधित नियमावलीमा गरिएको छ ।",
      "link": "https://gorkhapatraonline.com/news/163344",
      "image": "https://gorkhapatraonline.com/storage/media/287950/conversions/2334-original-thumb.jpg"
    },
    {
      "slug": "163343",
      "title": "अवैधानिक रूपमा खानेपानी उद्योग सञ्चालन",
      "timestamp": 1752364800000,
      "source": "gp",
      "content": "रौतहटको चन्द्रपुर नगरपालिकामा रहेको बजारको अनुगमन गर्ने क्रममा अवैधानिक तवरले खानेपानी उद्योग सञ्चालन र म्याद गुज्रिएका खाद्य वस्तु बजारमा बिक्री गर्दै आएको भेटिएको छ ।",
      "longContent": "रौतहट समाचारदाता रौतहट, असार २९ गते । रौतहटको चन्द्रपुर नगरपालिकामा रहेको बजारको अनुगमन गर्ने क्रममा अवैधानिक तवरले खानेपानी उद्योग सञ्चालन र म्याद गुज्रिएका खाद्य वस्तु बजारमा बिक्री गर्दै आएको भेटिएको छ । जिल्ला प्रशासन कार्यालय रौतहट र चन्द्रपुर नगरपालिकाको संयुक्त टोलीले शुक्रबार साँझ चन्द्रनिगाहपुर बजार अनुगमन गर्ने क्रममा दर्ताबिना नै सञ्चालनमा रहेको पानी उद्योग र स्थानीय डिपार्टमेन्ट स्टोरबाट म्याद गुज्रिएका खाद्य सामग्री फेला पारेको हो ।  सहायक प्रमुख जिल्ला अधिकारी किरणनिधि तिवारीको नेतृत्वमा खटेको टोलीले अनुगमन गर्दा चन्द्रपुर नगरपालिका–५ मा रहेको रजनेस गुप्ताद्वारा सञ्चालित पानी उद्योग अवैध रहेको ठहर गरेको छ । उद्योग दर्ताबिना नै सञ्चालनमा रहेको चन्द्रपुर नपाका उपप्रमुख जयमाला चौधरीले जानकारी दिनुभयो । उहाँका अनुसार उक्त उद्योगले भूमिगत पानी मोटरबाट निकालेर सिधै जारमा भरेर बजारमा बिक्री गर्दै आएको जानकारी पाएपछि उक्त उद्योगको आकस्मिक रूपमा अनुगमन गरिएको हो । उपभोक्ता हित संरक्षण मञ्च रौतहटका अध्यक्ष टीका घिमिरेले पानी उद्योगका सञ्चालक गुप्ताले परीक्षणबिना पानी जारमा भरेर शिलबन्दी गरी बिक्री गर्नु उपभोक्ताको स्वास्थ्यमा खेलबाड गर्नु सोझै ठगी भएको बताउनुभयो । उद्योगका सञ्चालक गुप्तालाई आइतबार आवश्यक कागजातसहित जिल्ला प्रशासन कार्यालयमा उपस्थित हुन प्रजिअ तिवारीले आदेश दिनुभएको छ । तोकिएको समयमा कार्यालय उपस्थित नभए उद्योग सिलबन्दी गरी कानुनी कारबाही अघि बढाइने उहाँले बताउनुभयो । पालिकामा रहेका रविन डिपार्टमेन्ट एन्ड किराना पसल, एक्स्ट्रा भेराइटी डिपार्टमेन्ट स्टोर, मिनिमार्ट, खुसीमार्ट र साथी मार्टलगायत अन्य स्टोरमा पनि अनुगमन गरिएको थियो । अनुगमनका क्रममा म्याद गुज्रिएका केही खाद्य वस्तु फेला परेको छ । जिल्ला प्रशासन कार्यालयका न्यायिक सुब्बा रामनरेश साहले म्याद गुज्रिएका सामग्री दोस्रो पटक फेला परेमा कडा कारबाही र जरिबाना गरिने चेतावनी दिनुभएको छ ।",
      "link": "https://gorkhapatraonline.com/news/163343",
      "image": "https://gorkhapatraonline.com/storage/media/287949/conversions/12123-original-thumb.jpg"
    },
    {
      "slug": "163341",
      "title": "असारमै ढकमक्क सयपत्री",
      "timestamp": 1752364800000,
      "source": "gp",
      "content": "गुल्मीमा असारमै सयपत्री फूल ढकमक्क फुलेको छ । जिल्लाको रेसुङ्गा नगरपालिका–६, सिमाघाटमा कृषक प्रेम नेपालीले बेमौसमी सयपत्री फूल उत्पादन गर्नुभएको हो ।  सामन्यतया दसैँतिहारमा सयपत्री फुल्ने भए पनि नेपालीले असारमै फुलाएर बेमौसमी उत्पादन सम्भव रहेको उदाहरण प्रस्तुत गर्नुभएको छ  ।",
      "longContent": "तम्घास समाचारदातातम्घास (गुल्मी), असार २९ गते । गुल्मीमा असारमै सयपत्री फूल ढकमक्क फुलेको छ । जिल्लाको रेसुङ्गा नगरपालिका–६, सिमाघाटमा कृषक प्रेम नेपालीले बेमौसमी सयपत्री फूल उत्पादन गर्नुभएको हो ।  सामन्यतया दसैँतिहारमा सयपत्री फुल्ने भए पनि नेपालीले असारमै फुलाएर बेमौसमी उत्पादन सम्भव रहेको उदाहरण प्रस्तुत गर्नुभएको छ  । करिब दुई रोपनी क्षेत्रफलमा सयपत्री फूल लगाउनुभएका नेपालीको बगैँचामा अहिले फूल फुलिरहेका छन् । बेमौसमी सयपत्री फूलको माग विवाह, पूजाआजा, विशेष समारोहमा यसको प्रयोग हुने नेपालीले बताउनुभयो । मौसमी समयभन्दा बाहिर फूल उत्पादन गर्दा बजारमा प्रतिस्पर्धा कम हुने र मूल्य राम्रो पाइने भएकाले बेमौसमी सिजनमा फूल उत्पादन गरेको उहाँको भनाइ छ । सयपत्री फूल सफलतापूर्वक बेमौसमी रूपमा फुलाउनका लागि नेपालीले आधुनिक कृषि प्रविधिको प्रयोग गर्नुका साथै मलजल व्यवस्थापन, सिँचाइको व्यवस्था, किरा नियन्त्रण र उन्नत बिउ प्रयोग गर्दै फूल बगैँचा व्यवस्थित बनाएको उहाँले बताउनुभयो । नेपालीले उत्पादन गरेको फूल स्थानीय बजारसँगै तम्घास पठाउने योजना छ । करिब १२० रोपनी खेत लिजमा लिएर विगत १० वर्षदेखि व्यावसायिक तरकारी खेती गर्दै आएका नेपालीले चार वर्षदेखि सिजनको समयमा उहाँले फूल खेती गर्दै आएको बताउनुभयो । आफूले गरेको व्यवसायबाट आफू सन्तुष्ट रहेको उहाँको भनाइ छ । पछिल्लो समयमा युवा विदेश जाने लहर नै चलिराखेको समयमा उहाँले युवालाई विदेश नजान र स्वदेशमै श्रम गर्नका लागि आग्रह गर्नुभएको छ ।विदेशमा गएर गर्ने श्रम नेपालमै गरेमा राम्रो आम्दानी गर्न सक्ने उहाँले सुझाव दिनुभयो ।  नेपालीले मौसमी र बेमौसमी गरी १२ जनालाई रोजगारी प्रदान गर्दै आएको बताउनुभयो ।",
      "link": "https://gorkhapatraonline.com/news/163341",
      "image": "https://gorkhapatraonline.com/storage/media/287947/conversions/prem-full-pcc-original-thumb.jpg"
    },
    {
      "slug": "163685",
      "title": "तुइनबाट खसेर महाकाली नदीमा एक जना बेपत्ता",
      "timestamp": 1752537600000,
      "source": "gp",
      "content": "दार्चुलामा तुइन तर्ने क्रममा महाकाली नदीमा खसेर एक जना पुरुष बेपत्ता भएका छन् ।",
      "longContent": "कृष्णबहादुर धामीदार्चुला, असार ३१ गते । दार्चुलामा तुइन तर्ने क्रममा महाकाली नदीमा खसेर एक जना पुरुष बेपत्ता भएका छन् । बेपत्ता हुनेमा ब्याँस गाउँपालिका–२, तल्लो दुम्लिङ्गका २८ वर्षीय नारायण बुढाथोकी रहेको जिल्ला प्रहरी कार्यालय दार्चुलाका सूचना अधिकारी एवम् प्रहरी निरीक्षक छत्रबहादुर रावतले जानकारी दिनुभयो । दुम्लिङ्ग (नेपाल)बाट भारततर्फ तुइन मार्फत जाँदै गर्दा डोरी चुडिएर उहाँ महाकाली नदीमा खसेको उहाँले बताउनुभयो । नेपालतर्फ दुम्लिङ्ग र भारततर्फको गर्भाधार क्षेत्रमा वारपार गर्न अवैध रूपमा तुइन लगाउने गरेको पाइएको छ । बेपत्ता नारायणसँगै अन्य दुई जना स्थानीय एकै पटकमा तुइन तरिरहेका बेला डोरी चुडिएको बताइएको छ । यस्तै, सँगै तुइन तरिरहेका उहाँहरू मध्ये दुई जना सकुशल छन् भने नारायण महाकालीमा खसेर बेपत्ता भएको प्रहरीले जनाएको छ । घटना मध्यान्ह १२ बजेतिरको भएको उहाँले जानकारी दिनुभयो । बेपत्ता नारायणको खोजीकार्यका लागि मातहत प्रहरी युनिटहरूलाई निर्देशन दिएको प्रहरी निरीक्षक रावतले बताउनुभयो । घटनास्थल जिल्ला सदरमुकाम खलङ्गाबाट उत्तरमा पर्छ ।",
      "link": "https://gorkhapatraonline.com/news/163685",
      "image": "https://gorkhapatraonline.com/storage/media/288594/conversions/tuin-tardai-original-thumb.jpg"
    },
    {
      "slug": "163681",
      "title": "संविधान संशोधन अल्पमत र बहुमत नभई आमसहमतिको विषय हो : उपप्रधानमन्त्री पौडेल",
      "timestamp": 1752537600000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेल पछिल्ला चार निर्वाचनमा रूपन्देही जिल्लाबाट लगातार प्रतिनिधिसभामा प्रतिनिधित्व गर्दै आउनुभएको छ । नेपाल कम्युनिष्ट पार्टी (एमाले) का उपाध्यक्ष समेत रहनुभएका अर्थमन्त्री पौडेल त्यसअघि २०५१ सालमा पाल्पा निर्वाचन क्षेत्र नम्बर ३ बाट प्रतिनिधिसभा सदस्य बन्नुभएको थियो ।",
      "longContent": "काठमाडौँ,  असार ३१ गते ।  उपप्रधानमन्त्री तथा अर्थमन्त्री विष्णुप्रसाद पौडेल पछिल्ला चार निर्वाचनमा रूपन्देही जिल्लाबाट लगातार प्रतिनिधिसभामा प्रतिनिधित्व गर्दै आउनुभएको छ । नेपाल कम्युनिष्ट पार्टी (एमाले) का उपाध्यक्ष समेत रहनुभएका अर्थमन्त्री पौडेल त्यसअघि २०५१ सालमा पाल्पा निर्वाचन क्षेत्र नम्बर ३ बाट प्रतिनिधिसभा सदस्य बन्नुभएको थियो । विसं २०५४ युवा, खेलकुद तथा संस्कृतिमन्त्रीको जिम्मेवारी सम्हाल्नुभएका उहाँले त्यसयता जलस्रोत मन्त्री,  रक्षामन्त्री, अर्थमन्त्रीको जिम्मेवारी सम्हाली सक्नुभएको छ । पार्टीभित्र सन्तुलित र प्रस्ट धारणा राख्ने छवि बनाउनुभएका उपाध्यक्ष पौडेल पार्टी नेतृत्वले पत्याएका नेताका रूपमा रहनुभएको छ ।उपप्रधान तथा अर्थमन्त्री पौडेलसँग राससका समाचारदाता सुशील दर्नालले बजेट, मौद्रिक नीति, वैदेशिक लगानीको वातावरण, सरकारको एक वर्षको मूल्याङ्कनलगायतका विषयमा लिनुभएको अन्तर्वार्ताको सम्पादित अंशः\tआगामी आर्थिक वर्ष २०८२/८३ को बजेट र मौद्रिक नीतिले देशको आर्थिक विकासलाई अघि लैजान कसरी सम्भव होला ?बजेटले अर्थतन्त्रलाई चलायमान गर्न, उत्पादन र उत्पादकत्व वृद्धि गर्न, रोजगारी सिर्जना गर्न, स्वदेशी र विदेशी लगानीलाई आकर्षित गर्न सहयोग पुग्ने छ । यो बजेटले ऊर्जा, जलस्रोत, औद्योगिकीकरण, श्रम रोजगार, शिक्षा, स्वास्थ्य र कृषिको क्षेत्रमा धेरै महत्त्वपूर्ण विषय अघि सारेको छ । यस्ता कार्यक्रम कार्यान्वयनले हाम्रो अर्थतन्त्र चलायमान हुन्छ भन्ने सरकारको विश्वास छ । मौद्रिक नीतिले पनि स्वाभाविक रूपमा आर्थिक विकासलाई टेवा दिने हो । समग्रमा सरकारको मौद्रिक नीति र बजेटको प्रभावकारिताको माध्यमबाट हामीले अर्थतन्त्रलाई गतिशील बनाउन सक्छौँ । त्यसैले हामीले भनेका छौँ  कि आगामी आर्थिक वर्ष छ प्रतिशतको आर्थिक वृद्धि हासिल गर्छौं । वर्तमान सरकार गठन भएको एक वर्ष भयो । यो अवधिमा नेपालमा लगानीमैत्री वातावरण निर्माण गर्न गरिएका नीतिगत र कानुनी सुधार के–के हुन् ?लगानीमैत्री वातावरण निर्माण गर्न वर्तमान सरकारले धेरै नीतिगत सुधार गरेको छ । कानुनी सुधार पनि गरिएको छ । सरकारले आर्थिक कार्यविधि तथा वित्तीय उत्तरदायित्व (पहिलो संशोधन) ऐन २०८१, आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्ने ऐेन २०८१, निजीकरण (पहिलो संशोधन) ऐन २०८१,  भन्सार महसुल ऐन, २०८१, बैङ्किङ कसुर तथा सजाय ऐन २०८२ र भन्सार ऐेन २०८१ ल्याएको छ । त्यसैगरी, विनियोजन ऐन २०८२, राष्ट्र ऋण उठाउने ऐन २०८२, आर्थिक ऐेन २०८२, वैकल्पिक विकास वित्त परिचालन विधेयक २०८१,  (प्रतिनिधिसभामा पेस), आन्तरिक राजस्व परिचालन रणनीति सार्वजनिक २०८१, सार्वजनिक खर्चलाई मितव्यायी तथा प्रभावकारी बनाउनेसम्बन्धी मापदण्ड २०८१ र वैदेशिक सहायता परिचालन नीति २०८२ पनि सार्वजनिक गरेको छ । यद्यपि, लक्ष्यअनुसारको राजस्व सङ्कलन, पुँजीगत खर्चमा थप वृद्धि र नेपाललाई वित्तीय अपराध नियन्त्रण कार्यदल (एफएटिएफ)को सूचीबाट बाहिर निस्कने अर्थतन्त्रका चुनौती छन् । निजी क्षेत्रको दायित्व भुक्तानी, आर्थिक वृद्धिदर, बहुवर्षीय ठेक्का प्रक्रिया, अर्थतन्त्रको आकार, राजस्व वृद्धि, पुँजीगत खर्च र पुँजी बजारमा सुधार कसरी भएको छ ?निजी क्षेत्रका गुनासा तथा मागहरू सुनुवाइ र आत्मविश्वासमा वृद्धि भएको छ । निर्माण क्षेत्रका गुनासा र माग सुनुवाइ भएका छन् । अघिल्लो वर्षको दायित्व ३० अर्ब रुपियाँभन्दा बढी भुक्तानी तथा भुक्तानीको समस्या साम्य भएको छ । चालु आर्थिक वर्षमा आर्थिक विकास ४.६१ प्रतिशत लक्ष्य प्राप्तिको प्रक्षेपण भएको छ । गत वर्ष ३.८७ प्रतिशत थियो । बहुवर्षीय ठेक्का प्रक्रियालाई व्यवस्थित र कार्यान्वयनयोग्य बनाइएको छ । अर्थतन्त्रको आकार चार खर्ब वृद्धि भएको छ । गत वर्ष ५७ खर्ब रहेकामा यो वर्ष ६१ खर्ब पुगेको छ । चालु आर्थिक वर्षमा राजस्व सङ्कलन १० खर्ब ९७ अर्ब भएको छ ।  चालु आर्थिक वर्षमा विप्रेषण योगदानको अवस्था कस्तो रह्यो ?चालु आर्थिक वर्षमा विप्रेषण १५.५ प्रतिशत वृद्धि भई १५ खर्ब ३२ अर्ब पुगेको छ । अघिल्लो वर्ष १३ खर्ब २७ अर्ब थियो । शोधनान्तर स्थितिमा सुधार भएको छ । अहिले यो चार खर्ब ९१ अर्ब पुगेको छ । विदेशी विनिमय सञ्चिति १८ अर्ब ६५ करोड अमेरिकी डलर छ ।  यो गत वर्ष १४ अर्ब ७२ करोड डलर थियो । वैदेशिक सहायता प्रतिबद्धतामा पनि वृद्धि भएको छ । यो वर्ष एक खर्ब १९ अर्बले वृद्धि भएको छ । यो वर्ष कुल दुई खर्ब १९ अर्बको प्रतिबद्धता भएको छ । गत वर्ष सोही अवधिमा एक खर्ब दुई अर्ब प्रतिबद्धता रहेको थियो । यहाँसँग लामो संसदीय अभ्यास र अनुभव छ । मुलुकको वर्तमान संसदीय अभ्यासलाई कसरी विश्लेषण गर्नुभएको छ ?संसदमा सत्तापक्ष र प्रतिपक्षसहितको संसदीय अभ्यास सबै दृष्टिकोणले उत्कृष्ट हुनुपर्छ । सत्तापक्ष र प्रतिपक्षलाई पनि एजेन्डाले डोर्‍याउनुपर्छ भन्ने म ठान्दछु । पछिल्लो दिनमा प्रतिपक्षको काम कारबाहीले अचम्मित तुल्याएको छ । साथीहरू किन यसो गरिरहनुभएको छ, बुझ्न सकिएको छैन । प्रतिपक्षी दलका सांसदले विषयवस्तु उठाउनु हुन्छ, तर त्यो विषयसँग सम्बन्धित परिपक्व आधार हुँदैन, छैन । उहाँहरूले सदन बहिष्कार गर्नुहुन्छ । रोस्ट्रम घेर्नुहुन्छ । यो तरिका उपयुक्त होइन । तथ्य र तर्कमा आधारित भएर सदनमा प्रस्तुत हुने, सदनलाई विश्वास गर्ने अनि सदनमार्फत सिङ्गो समाजलाई विश्वास जित्ने गरी प्रतिपक्ष जानुपर्छ । त्यो नगरेका कारण प्रतिपक्ष केही दलको भूमिका अपरिपक्व देखियो । संविधान पूर्ण कार्यान्वयन हुन सकेन भन्ने गुनासो सुनिन्छ । यसमा यहाँको भनाइ के हो ?संविधानका अधिकांश प्रावधान कार्यान्वयन भएकै छन् । संविधान बनेसँगै संविधानले परिकल्पना गरेको संरचना बनेका छन् । संविधानको मर्म र  भावनाअनुसार धेरै कानुन बनेका छन् र कतिपय कानुन बन्ने क्रममा छन् । संविधानले परिकल्पना गरेअनुसार तीनै तहका दुई वटा निर्वाचन सम्पन्न भइसकेका छन् । जनप्रतिनिधि संस्थाले आ–आफ्नो काम गर्दै अगाडि बढ्ने कोसिस गरिरहेका छन् । आम रूपमा हेर्दा आधारभूत रूपमा संविधानको कार्यान्वयन भएको छ । जहाँसम्म, संविधानमा परिकल्पना गरिएका ध्येय र उद्देश्यहरू छन्, त्यो प्राप्तिका लागि समय लाग्छ । स्रोत साधनको पनि आवश्यकता पर्छ । यी सबै कुरा हेर्दा समग्रतामा संविधान कार्यान्वयन सही मार्गमा अघि बढेको छ, भएको छ । संविधान कार्यान्वयसँग सम्बन्धित बाँकी अभिभारालाई प्रभावकारी ढङ्गले अगाडि बढाइरहेका छौँ । सरकारले संविधान संशोधनको विषय उठाएको वर्ष भए पनि संशोधनको सुरसार देखिँदैन नि ?हामीले सुरुदेखि भन्दै आएका छौँ कि, संविधान ढुङ्गामा लेखिएको अक्षर होइन । समाज र राष्ट्रको आवश्यकता तथा अनुभवसँगै संविधान परिष्कृत हुने भन्ने मान्यता राख्छौँ । त्यसकारण संविधानलाई अपरिवर्तनीय होइन, परिवर्तन गर्न सकिने दस्तावेजको रूपमा मान्दछौँ । संविधान घोषणा भएदेखि आजसम्मको अनुभवका आधारमा संविधानमा कहाँ–कहाँ संशोधन गर्नुपर्छ होला भन्ने एक खालको अनुभूति राजनीतिक दलहरूको बिचमा र संसद्का सदस्यहरूमा भएको छ । ती विषयमा आवश्यकताका आधारमा छलफल गरी राजनीतिक सहमति जुटाउँदै संसदबाट संविधान संशोधन गर्ने बाटो हिँड्नुपर्छ भन्ने सरकारको बुझाइ हो । सरकार बनाउँदा हामीले उल्लेख गरेको सात बुँदामध्ये एउटा महत्त्वपूर्ण बुँदा संविधान संशोधन पनि हो । हामी यसमा अहिले पनि त्यसप्रति प्रतिबद्ध छौँ । स्वाभाविक रूपमा रातारात आजको आजै गरिहाल्ने विषय होइन । पहिलो संविधान संशोधनको विषय पहिचान गर्नुपर्ने छ । त्यसपछि दलहरूको बिचमा छलफलको विषय छ । यो कुनै बहुमत वा अल्पमतको विषय होइन । संसद्को आम सहमतिको विषय हो । त्यही हिसाबले जानुपर्छ भन्ने सरकारको बुझाइ हो । सङ्घीय संरचनालाई सुदृढ बनाउने सन्दर्भमा सरकारहरुले पर्याप्त ध्यान दिएनन् भन्ने छ नि ?सङ्घीयतालाई सुदृढ गर्ने भनेको संविधानमा जे व्यवस्था छ, त्यो कार्यान्वयन गर्ने कुरा हो । अहिले स्थानीय, प्रदेश र सङ्घीय तहको बिचमा आपसी समन्वय र सहकार्य भएको छ । सम्बन्धित तहले गर्नुपर्ने परिभाषित अभिभाराहरू एक साथ समन्वयात्मक ढङ्गले गरिएको छ । आ–आफ्नो क्षेत्राधिकारको विषयमा संविधानको अधिकारको सूची संविधानले निर्धारण गरेको छ । कुन तहको कर्तव्य के हो भन्ने कुरा पनि संविधानमा उल्लेख छ । त्यसअनुसार सरकारले काम गरेको छ । यद्यपि, नेपालको सन्दर्भमा सङ्घीयताको अभ्यास नयाँ हो । सङ्घीयताको अभ्यासका क्रममा केही सबल, केही दुर्बल अनुभव हामीले प्राप्त गरेका छौँ । सबल अनुभवलाई सुदृढ गर्दै जाने हो । कमजोरीलाई सच्याउँदै जानुको विकल्प छैन । वर्तमान राजनीतिक व्यवस्थामाथि नै खासगरी सामाजिक सञ्जालको प्रयोग गरेर नकारात्मक टीका–टिप्पणी भइरहेको देखिन्छ । यसप्रति तपाईंको भनाइ के हो ?आर्यघाटमा बिसर्जन गरिसकेको लास ब्युँतेर आउने कुरा जति असम्भव छ, पुरानो व्यवस्था ब्युँतिने कुरा पनि त्यति नै असम्भव छ । अहिले राजतन्त्रको कुरा गर्नु भनेको समाजको अग्रगतिलाई रोक्ने कोसिस मात्र हो । नेपालमा राजतन्त्र अहिले होइन, कहिल्यै पनि आउँदैन । जन्मकै आधारमा राजा हुने कुरा न जीव विज्ञानसँग मेल खान्छ, न समाज विज्ञानसँग मेल खान्छ । यो प्रकृतिको नियमसँग पनि मेल खाँदैन । अझ सामाजिक सञ्जालको दुरुपयोग गरेर एउटा उच्चतम राजनीतिक प्रणालीमाथि आक्रमण गरिनु अशोभनीय विषय हो । देशविदेशमा रहेबसेका आम नेपालीले देशको स्थितिलाई लिएर निरन्तर निराशा व्यक्त गरेको पाइन्छ ? के हाम्रो समग्र प्रणाली कमजोर भइसकेको हो ? निराशा समस्याको समाधान होइन । हामीले यस्तो प्रणाली विकास गरेका छौँ कि, हर कसैको मूल्याङ्कन हुन्छ । राजनीतिक पार्टी र पार्टीका नेताको पनि आवधिक निर्वाचनमार्फत मूल्याङ्कन हुन्छ । जनताले निर्वाचित गरेका जनप्रतिनिधिले शासन सञ्चालन गर्ने, जनप्रतिनिधिको मूल्याङ्कन स्वयम् जनताले गर्ने खालको प्रणालीको विकास भएको छ । त्यसकारण हामी उन्नत लोकतान्त्रिक अभ्यासमा छौँ । उन्नत संविधान हामीसँग छ । संविधानले परिकल्पना गरेका संरचना हामीसँग छन् । राज्यका समग्र प्रणाली कमजोर अवस्थामा छैनन् अर्थात् कामै नलाग्ने अवस्थामा हाम्रो राज्यप्रणाली पुगेको छैन, खबरदारी गर्न सकिन्छ तर भड्काउन हुन्न । देशलाई विकसित गर्न सकिन्छ भन्ने आत्मविश्वासका साथ हामी सबै अगाडि बढ्नु पर्छ । त्यसकारण सरकारले गरेका राम्रा कामहरूमा साथ, समर्थन र सहयोगका निम्ति सबैलाई हार्दिक रूपमा आग्रह गर्न चाहन्छु । यो सरकारले देशलाई विकास, समृद्धितर्फ र सामाजिक न्यायतर्फ लिएर जान्छ भन्ने कुरामा विश्वास गर्न सबैलाई आग्रह गर्न चाहन्छु । रासस",
      "link": "https://gorkhapatraonline.com/news/163681",
      "image": "https://gorkhapatraonline.com/storage/media/288599/conversions/Bishnu-poudel1-original-thumb.jpg"
    },
    {
      "slug": "163678",
      "title": "बिमामा आबद्ध भएको एक महिनामा उपचार सुविधा",
      "timestamp": 1752537600000,
      "source": "gp",
      "content": "बिमितले साउन १ गतेबाट  स्वास्थ्य बिमामा आबद्ध भएको एक महिनापछि उपचार सुविधा पाउने भएका छन् । स्वास्थ्य बिमा बोर्डले  साउन १ गतेदेखि लागु हुनेगरी सेवा सुविधा लागु हुने समय छोट्याउन निर्णय गरेको छ । यो निर्णयसँगै बिमितले एक महिनाको अन्तरमा उपचार सुविधा पाउने भएका हुन् ।",
      "longContent": "गोरखापत्र अनलाइनकाठमाडौँ, असार ३१ गते । बिमितले साउन १ गतेबाट  स्वास्थ्य बिमामा आबद्ध भएको एक महिनापछि उपचार सुविधा पाउने भएका छन् । स्वास्थ्य बिमा बोर्डले साउन १ गतेदेखि लागु हुनेगरी सेवा सुविधा लागु हुने समय छोट्याउन निर्णय गरेको छ । यो निर्णयसँगै बिमितले एक महिनाको अन्तरमा उपचार सुविधा पाउने भएका हुन् ।  बोर्डको सूचना अधिकृत विकेश मल्ल ठकुरीले स्वास्थ्य बिमा नियामावली २०७५ (पहिलो संसोधन २०८२) अनुसार  बिमित जुन महिना बिमामा दर्ता भएको हो सो महिनालाई पहिलो महिना मानी सो प्रस्तावको तेस्रो  महिनाको १ गतेदेखि बिमितको बिमा सेवा  सुविधा लागु हुने व्यवस्था गरेको जानकारी दिनुभयो ।  यसअघि बिमामा आबद्ध भएका बिमितले बढीमा पाँच महिना र घटीमा एक महिनाको अन्तरमा सेवा पाउने व्यवस्था थियो ।",
      "link": "https://gorkhapatraonline.com/news/163678",
      "image": "https://gorkhapatraonline.com/storage/media/288568/conversions/Bima-board-original-thumb.jpg"
    },
    {
      "slug": "163669",
      "title": "अर्कैसँग बिहे गरेको रिसमा श्रीमतीको हत्या",
      "timestamp": 1752537600000,
      "source": "gp",
      "content": "प्युठानमा आफन्तको घर बस्न गएका एक महिलाको आफ्नै पूर्व श्रीमानले हत्या गरेको घटना सार्वजनिक भएको छ । सरुमारानी गाउँपालिका –३ गोठेरीकी २८ वर्षीया रुक्मणी बरालको पूर्व श्रीमान लिलबहादुर बरालले चक्कु प्रहार गरी हत्या गरेका हुन् ।",
      "longContent": "सलिम मियाँबिजुवार, असार ३१ गते । प्युठानमा आफन्तको घर बस्न गएका एक महिलाको आफ्नै पूर्व श्रीमानले हत्या गरेको घटना सार्वजनिक भएको छ । सरुमारानी गाउँपालिका –३ गोठेरीकी २८ वर्षीया रुक्मणी बरालको पूर्व श्रीमान लिलबहादुर बरालले चक्कु प्रहार गरी हत्या गरेका हुन् । हत्या अभियोगमा ऐरावती गाउँपालिका –२ कात्तिकेका ३० वर्षीय लिलबहादुरलाई प्रहरीले घटनास्थलबाट पक्राउ गरेको जिल्ला प्रहरी कार्यालय प्युठानका प्रमुख प्रहरी नायब उपरीक्षक (डीएसपी) दीपेश बस्यालले जानकारी दिनुभयो ।घटना मङ्गलबार बिहान १० बजेर १० मिनेटतिर भएको हो । रुक्मणी आफ्नी जेठानी डिला परियारको घरमा बस्न जानुभएको थियो । डिलाका अनुसार, लिलबहादुरले रुक्मणीलाई फोन गरी बोलाउनुभएको थियो । घरभित्र पुगेपछि उनले चक्कु प्रहार गरी हत्या गरेका हुन् ।“मैले कराएँ, नहान्नु भनें, तर सुनेन । आँखै अगाडि छुरा प्रहार गरेर मारे । हारगुहार गर्दा पनि केही उपाय लागेन” डिला परियारले भन्नुभयो । इजरायलमा रोजगाररत लिलबहादुर असार २४ गते घर फर्केका थिए । रुक्मणीले गत वैशाखमा दिपक परियारसँग पुनः विवाह गरेको स्थानीयले बताएका छन् । दीपक १५ दिनअघि कामको सिलसिलामा सङ्खुवासभा जानुभएको थियो । रुक्मणीका लिलबहादुरसँग एक छोरा र एक छोरी नाबालक सन्तान छन् । आमाको हत्या र बुबाको गिरफ्तारीसँगै सन्तानको बिचल्ली भएको छ । घटनाको जानकारी पाउनेबित्तिकै बड्डाडा प्रहरी चौकीबाट खटिएको प्रहरी सहायक निरीक्षक कुलबहादुर खत्रीको टोलीले लिलबहादुरलाई नियन्त्रणमा लिएको डीएसपी  बस्यालले जानकारी दिनुभयो ।“घटनास्थल सुरक्षित गरिएको छ । अभियुक्त प्रहरी नियन्त्रणमा छन्” डीएसपी बस्यालले भन्नुभयो, “प्रारम्भिक अनुसन्धान अनुसार यो पूर्व वैवाहिक रिसइवीको कारणले भएको हत्या हो, भन्ने देखिन्छ ।” हाल घटनाको थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/163669",
      "image": "https://gorkhapatraonline.com/storage/media/288609/conversions/death-1-original-thumb.jpg"
    },
    {
      "slug": "163663",
      "title": "कुरीति अन्त्यमा लाग्न अनेमसङ्घ कैलालीको आह्वान",
      "timestamp": 1752537600000,
      "source": "gp",
      "content": "अखिल नेपाल महिला सङ्घ (अनेमसङ्घ) कैलालीले कृष्णपुर नगरपालिका –१, कञ्चनपुरका २८ वर्षीया महिला कमला आउजीको छाउगोठमा बसेका बेला सर्पको टोकाइबाट भएको मृत्युप्रति स्तब्ध भएको जनाएको छ ।",
      "longContent": "गोरखापत्र अनलाइनधनगढी, असार ३१ गते । अखिल नेपाल महिला सङ्घ (अनेमसङ्घ) कैलालीले कृष्णपुर नगरपालिका–१, कञ्चनपुरका २८ वर्षीया महिला कमला आउजीको छाउगोठमा बसेका बेला सर्पको टोकाइबाट भएको मृत्युप्रति स्तब्ध भएको जनाएको छ । कैलाली जिल्ला इन्चार्ज रुकमणि देवकोटाले विज्ञप्ति प्रकाशित गरी छाउपडी प्रथा सुदूरपश्चिममा अझै अभिशापको रुपमा रहनु दुःखद भएको बताउँदै यस्तो कुरीति अन्त्यका लागि सरकार तथा सरोकारवाला निकायको ध्यानाकर्षण गराउनु भएको छ । उहाँले विज्ञप्तिमा भन्नुभएको छ, “संस्कारको नाममा यस्ता कुरीतिहरु समाजमा कायम रहनु अत्यन्तै दुःखद कुरा हो । अनेमसङ्घ, कमला आउजीको निधनप्रति गहिरो शोक प्रकट गर्दै तीन अवोध सन्तानहरुको पालनपोषण र शिक्षादिक्षाका लागि सम्बन्धित निकायसँग माग गर्दछु ।”कुरीति र कुसंस्कार समृद्धिको बाधक रहेको चर्चा गर्दै इन्चार्ज देवकोटाले भन्नुभएको छ, “कुनै पनि नारी कुप्रथाको शिकार भई शोषणमा पर्ने, हेपिने, आकालमा मृत्युवरणसम्म गर्नुपर्ने प्रवृत्तिको अन्त्यका लागि हामी सबैको तर्फबाट पहल आवश्यक छ ।” यस्ता दुःखद घटना पुनः हुन नदिन सरोकारवाला सबैको अनेमसङ्घ कैलालीले ध्यानाकर्षण गराएको छ ।",
      "link": "https://gorkhapatraonline.com/news/163663",
      "image": "https://gorkhapatraonline.com/storage/media/288544/conversions/Anemsangh-kailali-original-thumb.jpg"
    },
    {
      "slug": "163662",
      "title": "मुस्ताङको कोराला नाका पूर्णरूपमा सञ्चालनमा ल्याइने छ : प्रधानमन्त्री",
      "timestamp": 1752537600000,
      "source": "gp",
      "content": "प्रधानमन्त्री केपी शर्मा ओलीले आवश्यक संरचना र पूर्वाधार निर्माणसहति मुस्ताङको कोराला नाका पूर्णरूपमा सञ्चालनको तयारी भइरहेको बताउनुभएको छ ।",
      "longContent": "काठमाडौँ, असार ३१ गते । प्रधानमन्त्री केपी शर्मा ओलीले आवश्यक संरचना र पूर्वाधार निर्माणसहित मुस्ताङको कोराला नाका पूर्णरूपमा सञ्चालनको तयारी भइरहेको बताउनुभएको छ ।मुस्ताङबाट प्रतिनिधित्व गर्ने सङ्घीय सांसद्सहित स्थानीय तहका जनप्रतिनिधिहरुसँग गए राति प्रधानमन्त्री निवास, बालुवाटारमा भएको छलफलका प्रधानमन्त्री ओलीले सो जानकारी दिनुभएको हो । यही असार २४ गतेको गोसाइकुण्ड गाउँपालिका–२ मा आकस्मिक बाढीका कारण नेपाल–चीन जोड्ने नाका रसुवागढीस्थित भोटेकोशी नदीको मितेरी पुल बगाइ आवागमन बन्द भएकै दिन प्रधानमन्त्री ओलीले सो क्षेत्रको स्थलगत भ्रमण गरी वैकल्पिक मार्ग र नाका पूर्ण सञ्चालनका लागि सम्बन्धित मन्त्रालयलाई निर्देशन दिनुभएको थियो ।प्रधानमन्त्री ओलीले आफूले बेनीघाट–कोराला बाटो निर्माण सुरु गरेको, भारतीय प्रधानमन्त्री नरेन्द्र मोदीलाई मुक्तिनाको भ्रमण गराएको, मुक्तिनाथ केवलकार सञ्चालनका लागि प्रक्रिया अघि बढाएको, स्याउको सुपर जोन निर्माण र च्याङ्ग्रापालन आदि काममा प्राथमिकता दिएको पनि स्मरण गराउनुभयो । प्रधानमन्त्री ओलीसँग प्रतिनिधिमण्डलले मुस्ताङको माथिल्लो भेगका लोमान्थाङ र लो–घेकार दामोदरकुण्ड गाउँपालिका क्षेत्रमा नेपाल सरकारले निषेधित क्षेत्र घोषणा गरी प्रति विदेशी पर्यटक पाँच सय अमेरिकी डलर शुल्क उठाउँदा पर्यटकहरूमा कमी आएकाले पर्यटन रोयल्टीबारे पुनः विचार गर्न माग गरेको थियो । साथै कालीगण्डकी काेरिडोरको कागबेनी–कोरला सडक खण्डमा कालोपत्र गर्न र आवश्यक संरचना निर्माण गरी कोरना नाकामा पूर्णरूपमा सञ्चालनमा ल्याउन माग गरिएको थियो । कोराला नाकामा भन्सार, अध्यागमन, एकीकृत सुरक्षा पोष्ट, सुख्खा बन्दरगाहलगायत व्यापारिक प्रतिष्ठानका भौतिक निर्माण आवश्यक रहेको विषयमा ध्यानाकर्षण गराइएको छ । सडक र नाका पूर्ण सञ्चालन नहुँदा तथा निषेधित क्षेत्रको कार्यान्वयनका कारण माथिल्लो मुस्ताङका होटेल तथा स्थानीय व्यवसायी घाटामा रहन बाध्य भएको जनप्रतिनिधिको गुनासो थियो ।प्रतिनिधिमण्डलमा सङ्घीय सांसद योगेन्द्र गौचन थकाली, लोमन्थाङ गाउँपालिकाका अध्यक्ष टासी न्हर्वुु गुरुङ, लोप्साङ छोम्पेल विष्टलगायत सहभागी हुनुहुन्थ्यो । कागबेनी–कोरला सडक खण्ड ९७ किलोमिटर कालोपत्रका लागि ठेक्का हुन बाँकी छ भने तातोपानी खोला, दाना खोला, पाण्डा खोला, तान्ग्बे खोलामा पल निर्माणमा ठेक्का तोडिएकाले पुनः सुचारु गर्नुपर्ने देखिएको छ ।",
      "link": "https://gorkhapatraonline.com/news/163662",
      "image": "https://gorkhapatraonline.com/storage/media/288608/conversions/9adafde6-5841-46d8-8526-8b37c367308c-original-thumb.jpg"
    },
    {
      "slug": "163639",
      "title": "मन्त्रालयको पुनर्संरचना, कूटनीतिक सक्रियता र उच्चस्तरीय भेटवार्ता",
      "timestamp": 1752537600000,
      "source": "gp",
      "content": "विसं २०८१ असार ३१ गते बनेको वर्तमान सरकारको परराष्ट्रमन्त्रीमा डा आरजु राणा देउवा नियुक्त भएयता नेपालको कूटनीतिक सम्बन्धमा नयाँ आयामहरु थपिएका छन् भने उहाँको कूटनीतिक ‘इङ्गेजमेन्ट’बाट परराष्ट्र नीति थप सुदृढ बन्न पुगेको छ ।",
      "longContent": "काठमाडौँ, असार ३१ गते ।  विसं २०८१ असार ३१ गते बनेको वर्तमान सरकारको परराष्ट्रमन्त्रीमा डा आरजु राणा देउवा नियुक्त भएयता नेपालको कूटनीतिक सम्बन्धमा नयाँ आयामहरु थपिएका छन् भने उहाँको कूटनीतिक ‘इङ्गेजमेन्ट’बाट परराष्ट्र नीति थप सुदृढ बन्न पुगेको छ ।  यो एक बर्षमा मन्त्रालयबाट नेपालको परराष्ट्र सम्बन्धलाई थप सबल बनाउने पक्षमा महत्वपूर्ण कामहरु भएका छन् । विश्व जगत एवं विभिन्न अन्तर्राष्ट्रिय मञ्चहरुमा सहभागिताका साथै द्विपक्षीय एवं बहुपक्षीय भेटवार्ताहरुमा मन्त्री डा राणाले नेपालका राष्ट्रिय एजेण्डाहरु राख्नुका साथै राष्ट्रिय स्वार्थका पक्षमा वकालत गरिरहनुभएको छ । कुनै पनि परराष्ट्रमन्त्रीको क्षमता र कार्यकुशलताको मापन उसको  कूटनीतिक ‘इङ्गेजमेन्ट’ अर्थात द्विपक्षीय या बहुपक्षीय भेटवार्ता र राष्ट्रिय एजेण्डासहितका अन्तर्राष्ट्रिय भ्रमणहरुबाट पनि गर्ने गरिन्छ । परराष्ट्रमन्त्रीको कूटनीतिक सक्रियता भनेको धेरै वैदेशिक भ्रमण र ती भ्रमणका क्रममा आफ्ना राष्ट्रिय हित र चासोका मुद्दाहरुको वकालत पनि हो । यसबाट पनि मुलुकका पक्षमा कूटनीतिक कौशलता प्रदर्शन हुन्छ । यस हिसाबले हेर्दा परराष्ट्रमन्त्रीको एक बर्ष सफल रहेको छ । उहाँको नेतृत्वमा परराष्ट्र मन्त्रालय अन्तर्गत भए गरेका मुख्य मुख्य कामहरुमध्ये केही यहाँ प्रस्तुत गरिएको छ ।  उच्चस्तरीय भ्रमण र कूटनीतिक ‘इङ्गेजमेन्ट’ डा राणा परराष्ट्रमन्त्रीमा नियुक्त भएपछि करिब महिना दिनमै भारतीय विदेशमन्त्री डा एश जयशंकरको निमन्त्रणामा भारतको औपचारिक भ्रमणमा जानुभयो । उहाँले समकक्षीका अतिरिक्त भारतीय प्रधानमन्त्री नरेन्द्र मोदीसँग गत भदौ ३ गते गर्नुभएको सो भेटमा नेपाल भारत सम्बन्धका विविध विषयमा छलफल भएको थियो । प्रधानमन्त्री मोदी र विदेशमन्त्री डा जयशंकरसँग भएको सो भेटवार्ताका क्रममा व्यापार तथा पारवहन, ऊर्जा, कनेक्टिभिटी, लगानी, नेपालका लागि भारतबाट अतिरिक्त हवाई रुट, बाढी तथा डुबान, पञ्चेश्वर बहुउद्देश्यीय आयोजना, सीमा पूर्वाधारलगायतका समग्र पक्षमा छलफल एवं सहमति भएको थियो ।  साथै दुवै पक्ष नियमित द्विपक्षीय संयन्त्रलगायत विभिन्न तहमा सहकार्य र संलग्नतालाई निरन्तरता दिन सहमत भएबमोजिम दुई देशबीच कूटनीतिक इङ्गेजमेन्ट भइरहेको छ । मन्त्री डा राणा र भारतीय विदेशमन्त्री डा जयशंकरबीच गत फागुन ४ मा ओमनको मस्कटमा र गत चैत ५ मा नयाँ दिल्लीमा द्विपक्षीय भेटवार्ता भयो । त्यस्तै उच्चस्तरीय भ्रमणका क्रममा प्रधानमन्त्री केपी शर्मा ओलीले चीनको औपचारिक भ्रमण गर्नुभयो । भ्रमणका क्रममा लामो समयदेखि थाँती रहेको चीनसँग बिआरआइ सम्झौता भयो ।भारतका समकक्षीजस्तै मन्त्री डा राणाले चिनियाँ विदेशमन्त्री वाङ यीसँग पनि बेइजिङमा गत मङ्सिर र जेठमा द्विपक्षीय भेटवार्ता गर्नुभयो । मन्त्री डा राणाले जापान, जर्मनी, न्युजिल्याण्ड, स्वीट्जरल्याण्ड, नर्वे, क्यानाडा, इन्डोनेसिया, ओमन, कतार, इजरायल, फिलिपिन्स, इरान, मेक्सिकोलगायत अन्य देशका समकक्षी, मन्त्री तथा नेताहरुसँग भेटवार्ता गर्नुभएको छ ।राष्ट्रसंघको ७९ औँ महासभामा सहभागितासहित जि७७, जी२०, एलडिसी तथा असंलग्न शिखर सम्मेलन (नाम) राष्ट्रहरुलाई सम्बोधन, दोहामा एसिडीको तेस्रो सम्मेलन, बैंककमा बिमसटेकको छैठौँ शिखर सम्मेलन, क्यानाडामा विश्वका महिला विदेशमन्त्रीहरुको सम्मेलन, बैंककमा युएनस्केपको ८१ औँ सत्रको अध्यक्षता र सम्बोधन, जेनेभामा राष्ट्रसंघीय मानवअधिकार आयोगको ५९ औँ उच्चस्तीय सत्रलाई सम्बोधन, नयाँ दिल्लीमा राइसिना डायलगमा सहभागी र सम्बोधन लगायतबाट मन्त्री डा राणाको कूटनीतिक इङ्गेजमेन्ट राम्रैसँग प्रदर्शित भएको छ ।  ओएनएमसँगै मन्त्रालयको पुनर्संरचना  विश्वमा कूटनीतिका आयामहरु थपिँदै छन्, यसका दायराहरु थप विस्तारित हुँदैछन् । पाँच बर्षअघि केही सयको सङ्ख्यामा नेपाली रहेका देश तथा स्थानमा अहिले दशौँ हजार पुगिसकेका हुन्छन् । तर ती सबै ठाउँमा मन्त्रालयको सेवा विस्तार सम्भव छैन । मन्त्रालयमा सीमित जनशक्ति छ तर नेपालीहरु दिनप्रतिदिन संसारभर फैलिँदै गएका छन् । उनीहरुलाई पासपोर्ट लगायतको कन्सुलर सेवा दिने दायित्व परराष्ट्रकै हुन्छ । अर्को कुरा नेपालीहरु को कहाँ छन् भन्ने सूचना परराष्ट्रसँग नै छैन, तर अप्ठेरोमा परेपछि भने तत्कालै उद्धार गरिहाल्नुपर्छ । त्यसैले मन्त्रालयमा उचित जनशक्ति आवश्यक रहेको महसुश गरेर नै मन्त्री डा राणाले ओएनएम गर्ने कामलाई प्राथमिकतामा राख्नुभएको थियो ।  नेपालीहरुले समयमै पासपोर्ट तथा कन्सुलर सेवा नपाएको गुनासो कैयौँ देशमा सुनिन्छ । कतै जनशक्ति कम भएर त कतै भूगोल नमिलेर । जस्तो कि अमेरिकाको क्यालिफोर्नियामा अहिले कम्तीमा पनि ७० हजारको आसपासमा नेपाली पुगिसके भने टेक्सासमा एक लाखभन्दा बढी नै रहेको तथ्यांक छ । उनीहरु कन्सुलर सेवा लिन न्युयोर्क या वासिङ्टन नै पुग्नुपर्छ । यस्ता उदाहरण अन्य देशमा पनि छन् । त्यसैले ओएनएमपछि डालस, सान्फ्रान्सिस्को तथा युएइको दुबईमा महावाणिज्यदूताबास स्थापना गरिएको छ । यसबाट नेपाली डायस्पोरालाई सहयोग पुग्ने अपेक्षा रहेको छ ।   आवश्यकताका आधारमा थप जनशक्तिको व्यवस्था भएको भने  नागरिकलाई सेवा दिन केही देशमा घुम्ती सेवा समेत सञ्चालन गरिएको छ । नेपालीहरुको बढी चाप रहेका मध्यपूर्वी एवं अन्य देशहरुमा सेवा प्रदान गर्ने कामका साथै नेपालको कूटनीतिक सेवाको प्रभावकारिता विस्तारका लागि समेत परराष्ट्र मन्त्रालयले लामो समयदेखि जनशक्ति अभाव झेल्दै आएको वास्तविकतालाई ध्यानमा राखी ओएनएम गरी दरबन्दी सिर्जना गरिएको छ । यसबाट समयानुकुल देशको परराष्ट्र नीति सशक्त सञ्चालन एवं विस्तार गर्न र नेपालको सम्बन्धलाई थप प्रभावकारी बनाउन मन्त्रालयको पुनर्संरचना गरिएको हो ।  सगरमाथा संवाद नेपालले गत जेठमा सगरमाथा संवादको आयोजना गर्यो । परराष्ट्र मन्त्रालयको अगुवाइ एवं वन तथा वातावरण मन्त्रालयको सहसंयोजनमा नेपालको मौलिक तथा आफ्नै चासो र आवश्यकताको स्थायी कार्यक्रमका रुपमा सगरमाथा संवादको सुरुआत यसैबर्ष भयो । यो पहिलो संस्करण हो र आगामी दिनमा यसलाई नयाँ विषय या थिमका साथ अघि बढाइने छ । यस प्लेटफर्म मार्फत् जलवायु परिवर्तनका क्षेत्रका विश्वका विज्ञ, नीति निर्माता एवं नेपालजस्तै समस्यामा परेका देशहरुसँगको छलफललाई ब्यापकता दिइएको हो । संवादमा छिमेकी भारत र चीनको उच्चस्तरीय प्रतिनिधित्व रहनुका साथै विश्वका २० भन्दा बढी देश तथा ५० भन्दा बढी अन्तर्राष्ट्रिय संघसंगठनका प्रतिनिधिहरु सहभागी भएका थिए । यस संवादमा नेपालले अघि सारेको माउन्टेनको एजेण्डामा व्यापक छलफल भयो । आगामी दिनहरुमा नेपालले अघि सारेको यस एजेण्डा र मान्यतालाई आफूहरुले पनि साथ र सहयोग गर्ने प्रतिबद्धता सहभागीहरुले व्यक्त गरे । आगामी दिनका लागि नेपालले २५ बुँदे कार्ययोजना पनि पारित गर्यो । यो स्तरको सगरमाथा संवाद कार्यक्रमलाई नेपालको कूटनीतिक सफलताका रुपमा मापन गर्न सकिन्छ । आर्थिक कूटनीतिमा जोड र ‘एलडिसी ग्राजुएसन’को तयारी  कोभिड महामारी, रुस युक्रेन युद्धपछि सुरु भएको विश्वव्यापी आर्थिक मन्दीको प्रभाव अहिले पनि छ । त्यसैले परराष्ट्रले पनि आर्थिक कूटनीतिका माध्यमबाट मुलुकको अर्थतन्त्रलाई चलायमान बनाउने प्रयासस्वरुप अलग्गै आर्थिक कूटनीति महाशाखाको स्थापना गरेर काम थालेको छ । यसमार्फत् नेपालमा विदेशी लगानीकर्ताहरुलाई आकर्षित गर्ने, नेपाली बजारलाई कूटनीतिका माध्यमबाट विश्वबजारमा प्रचार र विस्तार गर्ने र यसमार्फत् नेपालको निर्यात व्यापारलाई प्रवर्धन गर्ने काममा सो महाशाखा लागेको छ । देशमा प्रत्यक्ष वैदेशिक लगानी सोचेजति भित्र्याउन नसकिरहेको र निर्यात बढाएर आयात प्रतिस्थापन हुन नसकेको अवस्था छ । कहाँ र के कारणले यो ‘ग्याप’ भइरहेको छ भन्ने तथ्य पत्ता लगाउन आर्थिक कूटनीतिले पनि सघाउन सक्छ ।  यसै महाशाखामार्फत् एनआरएनलाई पनि जोडेर उनीहरुसँगका सम्भावनाहरुको खोजी गरी उनीहरुले संसारमा आर्जन गरिरहेको ज्ञान, सिप र पुँजीलाई नेपालको विकासमा भित्र्याउन सकिनेगरी पनि महाशाखाले योजना बनाएको छ । आर्थिक कूटनीति मार्फत् श्रम, उर्जा, पर्यटन, साहसिक खेलकूद आदिलाई पनि नेपालको हितमा प्रयोग र उपयोग गर्ने नीति लिनुपर्ने आवश्यकता महसुस भएबमोजिम मन्त्री डा राणाको अग्रसरतामा यो महाशाखा स्थापना गरिएको हो । उहाँले विदेशस्थित सबै नेपाली नियोगहरूलाई आर्थिक कूटनीतिलाई प्राथमिकतामा राखेर व्यापार, वैदेशिक लगानी, पर्यटन तथा प्रविधि प्रवद्र्धनमा सक्रिय रहन निर्देशन पनि दिनुभएको छ । महाशाखाले सरोकारवालाहरुसँग परामर्श गोष्ठी गरी आवश्यक सुझाव पनि संकलन गरेको छ ।  नेपाल सन् २०२६ मा एलडिसी ग्राजुएसन हुन लागेकाले यसलाई सहज र दिगो बनाउन विकास साझेदार लगायतका सरोकारवाला निकायहरूसँग समन्वय गरी आवश्यक रणनीति निर्मणको काम मन्त्रालयले गरिरहेको छ । साथै मन्त्री डा राणाले गर्ने विभिन्न अन्तर्राष्ट्रिय उच्चस्तरीय भ्रमण, कार्यक्रम तथा द्विपक्षीय भेटवार्ताहरुमा पनि नेपाल एलडिसी ग्राजुएट भएपछिको आवश्यक सहयोगका लागि आग्रह पनि गरिरहनुभएको छ ।   जलवायु न्याय माग र जलवायु कूटनीति   मन्त्री डा राणाले नेपालका तर्फबाट पहिलो पटक गत पुुसमा हेगस्थित अन्तर्राष्ट्रिय अदालतमा उपस्थित भएर जलवायु परिवर्तनका कारण नेपालले भोग्नुपरेका समस्या र अवस्थाका बारेमा ध्यानाकर्षण गराउँदै जलवायु न्याय माग गर्नुभएको थियो । जलवायु परिवर्तनले नेपाल सबैभन्दा धेरै समस्यामा परेकाले नेपालले क्षतिपूर्ति पाउनुपर्ने दाबी उहाँले गर्नुभयो । त्यसपछि नेपालले जलवायु कूटनीतिलाई एक अलग्गै प्राथमिकतायुक्त विषयका रुपमा लिएको छ । त्यस बखत युरोप भ्रमणका क्रममा युरोपेली युनियनका नेता, युरोपका विदेशमन्त्रीहरु तथा नेताहरुसँग भएका द्विपक्षीय भेटहरुमा पनि उहाँले नेपालको जलवायु न्याय मागको विषयका साथसाथै नेपाली उडानहरुलाई युरोपेली आकासमा लगाइएको हवाई सुरक्षासम्बन्धी प्रतिबन्ध फुकुवाका लागि पनि अनुरोध गर्नुभयो । विपीन जोशी रिहाइको पहल  डा राणा परराष्ट्रमन्त्रीमा नियुक्त भएपछि पहिलो प्राथमिकता दिएर सुरु गरेको काम विपीन जोशीको रिहाइसम्बन्धी हो । उहाँसँग शिष्टाचार भेटमा आएका प्रायः सबै देशका राजदूतलाई आफ्ना ठाउँबाट सक्दो प्रयास गरिदिन उहाँले आग्रह गर्नुभयो । गत असोजमा राष्ट्रसंघको महासभामा अमेरिका गएका बेला सबै मञ्च तथा द्विपक्षीय भेटमा विपिनको रिहाइका लागि पहल गरिदिन उहाँले अपिल गर्नुभएको थियो । त्यसलगत्तै कतारमा आयोजित एसिडीको चौथो सम्मेलनको सम्बोधन तथा द्विपक्षीय भेटवार्ता होस् या मस्कटमा सम्पन्न इन्डियन ओसन कन्फरेन्स्मा भएका द्विपक्षीय भेटवार्ताहरुमा सो अपिल गर्नुभयो । मन्त्री डा राणाले इजरायल, कतार, इजिप्ट र इरान समेतका विदेशमन्त्रीसँग विपीनको रिहाइमा पहल गरिदिन आग्रह गर्नुभयो । कतार र इजिप्टले इजरायल सरकार र हमासका बीचमा शान्ति वार्ताका लागि मध्यस्थता गरिरहेकाले ती देशका विदेशमन्त्रीहरुसँग पनि उहाँले पटक पटक आग्रह गर्नुभयो । नेपाली डायस्पोराः सहयोग र उद्धार गत साउनमा बंगलादेशमा आन्दोलन चर्किएपछि नेपाली विद्यार्थीहरु समस्यामा परे । त्यसपछि उनीहरु कति र कुन ठाउँमा छन् भन्ने खोजी हुन थाल्यो । विद्यार्थीहरु कतिपयले शिक्षा मन्त्रालयबाट एनओसी लिएर जाने त कति आफ्नै हिसाबले जाने गरेकाले परराष्ट्रलाई यो सबै सूचना थिएन । सामाजिक सञ्जाल र मिडियामा परराष्ट्रले उद्धार गर्न नसकेको जस्ता समाचार आउन थाले, उता ढकास्थित नेपाली दूतावासमा जनशक्ति थोरै । परराष्ट्रले संयोजन गर्यो, ढाकाको नेपाली दूतावास पूर्ण परिचालन भयो । समस्यामा परेकालाई उद्धारका लागि हेल्प डेस्क स्थापना भयो । नेपाल आउन चाहने सकुशल आए । उहाँ बस्नेहरु पनि दूताबासको सम्पर्कमा रहेर बसे । कतिपय अप्ठेरो परेकाहरु दूताबासमै पनि आए । कूटनीतिक प्रयासबाट त्यो समस्या समाधान भयो । त्यसैगरी केही महिना अघिमात्र भारतको उडिसास्थित केआइआइटी विश्वविद्यालयमा एकजना नेपाली छात्राको रहस्यमय मृत्युपछि नेपाली विद्यार्थीमाथि ज्यादति सुरुभयो । मन्त्री डा राणाले तत्कालै नयाँ दिल्लीस्थित नेपाली राजदूतलाई नेपाली विद्यार्थीको अवस्था र सुरक्षाको अवस्था बुझ्न लगाउनुभयो । त्यहाँबाट दुई जना सुरक्षाकर्मी खटिए । त्यसलगत्तै उहाँले गुजरातका उच्च शिक्षा मन्त्री र पछि मुख्यमन्त्रीसँग फोनमा कुरा गर्नुभयो र दोषी माथि कडा कारबाही गर्न र त्यहाँ अध्ययनरत नेपाली विद्यार्थीको सुरक्षित पठनपाठनको व्यवस्थाका लागि आग्रह गर्नुभयो । त्यसपश्चात ती कर्मचारीलाई बर्खास्त भए भने कलेजले नेपाली विद्यार्थीको सुरक्षाको प्रतिबद्धता गर्यो ।नेपाल फर्किएकालाई कलेजकै खर्चमा कलेज फर्कायो त्यसपछि परिस्थिति सामान्य बन्यो । यी दुई उदाहरण मात्र हुन्, यसरी समस्यामा परेपछि उद्धार गर्नुपर्ने अवस्थाका धेरै मुद्धा आएका छन् । त्यसैले मन्त्रालयले नेपाली डायस्पोराको उद्धार र सहायताका लागि प्राथमिकता दिने गरेको छ । नेपाली डायस्पोराले कन्सुलर सेवा पाउनबाट कुनै पनि अवस्थामा वञ्चित नहुन् भन्ने हिसाबले काम गरिरहेको छ । कतिपय देशमा त घम्ती सेवा मार्फत् पनि कन्सुलर सेवा दिइरहेको छ ।  राष्ट्रसंघमा उम्मेदवारी र सहयोग माग   नेपालले संयुक्त राष्ट्रसंघको सन् २०२७ देखि २०२९ सम्मका लागि मानवअधिकार परिषदको सदस्यमा उम्मेदवारी दिएको छ । जेनेभामा गत फेब्रुअरीमा उक्त परिषदको ५८औँ उच्चस्तरीय सत्रलाई सम्बोधन गर्दै राष्ट्रसंघका सबै सदस्य राष्ट्रहरुसँग मन्त्री डा राणाले भोट माग्नुभयो । सो सम्बोधनका क्रममा उहाँले मानवअधिकार, शान्ति र प्रजातन्त्रप्रति नेपालको प्रतिबद्धतालाई स्पष्टसँग राराख्नुभएको छ । त्यसैगरी सोही भ्रमणका क्रममा नेपाल २०२९ देखि २०३१ सम्मका लागि आर्थिक तथा सामाजिक परिषदको सदस्य एवं सन् २०३७ देखि २०३८ का लागि सुरक्षा परिषदको अस्थायी सदस्यमा उम्मेदवारी दिएकाले त्यसमा सहयोगका लागि पनि विभिन्न देशका विदेशमन्त्री, नेता तथा अन्तर्राष्ट्रिय संघसंस्थाहरुलाई आग्रह गर्नुभयो । उहाँहरुले नेपाललाई सहयोग गर्ने आश्वासन पनि दिनुभएको छ । त्यो मात्र नभएर मन्त्री डा राणाले विभिन्न द्विपक्षीय एवं बहुपक्षीय भेटवार्ताहरुमा पनि नेपालको मउम्मेदबारीलाई सहयोग गर्न आग्रह गर्नुभएको छ । यसबीचमा उहाँले नेपालको कूटनीतिक सम्बन्धलाई थप मजबुद र विस्तार गरी मर्यादित र नेपालको हितमा बनाउन अधिकत प्रयास गर्नुभएको छ । त्यस्तै मन्त्रालय मातहतबाट भएका कार्य सम्पादनमा नेपालको हित र राष्ट्रिय चासोका विषयको अधिकतम सम्बोधनको प्रयास गरिएको छ । इजरायल इरान युद्धमा नेपालीको सुरक्षा र उद्धार हालैको इजरायल–इरान युद्धका कारण त्यहाँ रहेका नेपाली नागरिकको सुरक्षालाई उच्च प्राथमिकतामा राखेर मन्त्रालयले काम गर्यो । मन्त्रालयले दुबै पक्षलाई वार्ताद्वारा समस्याको समाधान गर्न आह्वान पनि गर्यो ।  ट्राभल एड्भाइजरी जारी गरेर इजरायल र इरानमा रहेका नेपाली नागरिकहरूलाई सुरक्षाका दृष्टिकोणले अधिकतम सतर्कता अपनाउन र सम्बद्ध मुलुकका नेपाली राजदूतहरूलाई नेपाली नागरिकको सुरक्षाका लागि समन्वय गर्न निर्देशन दिइएको थियो । त्यसपछि नेपालीहरुको उद्धारको तथ्याङ्क सङ्कलनका लागि अनलाइन पोर्टल खोल्यो । सो पोर्टलमा धेरैले रजिष्ट्रेसन गरे र केहीले घर फर्कन चाहेको बताए ।उता इरानमा रहेका १६ नेपालीलाई उद्धार गरिदिन भारत सरकारलाई अनुरोध गरिएकोमा इरानस्थित भारतीय राजदूतावासको सहयोगमा ११ जनालाई नेपाल फर्काइयो र बाँकी इरानी जेलमा रहेका पाँच जनाको रिहाइको कूटनीतिक प्रक्रिया सुरुभयो । उनीहरुको पनि आवश्यक कागजात तयार पार्नुका साथै मन्त्रालयले सुरु गरेको विशेष कूटनीतिक पहलबाट रिहा भइसकेका छन् । ती देशमा रहेका नेपालीहरुको सुरक्षा तथा शीघ्र उद्धार र स्वदेश फिर्तीका लागि सरोकारवाला निकायहरूसँग समन्वय गरेर परराष्ट्र मन्त्रालयमा एक र्यापिड रेस्पोन्स टिम गठन गरेर काम गर्यो र यसैमार्फत स्वदेश फर्कन चाहनेहरुका लागि इजरायलमा उद्धार उडानको तयारी पनि भयो । त्यहाँ युद्धविराम भएपछि भने यो प्रक्रिया रोकिएको छ ।  ‘श्रम संसार एप’ सञ्चालनमाविशेषगरी श्रम गन्तव्य मुलुकहरूमा रहेका नेपालीहरूको सूचना र विवरण संकलन गर्ने उद्देश्य राखी तथा संसारभरिका नेपाली डायस्पोराकै विवरण संकलन गर्न सक्ने गरी ‘श्रम संसार एप’ सञ्चालानमा ल्याइएको छ । परराष्ट्रमन्त्री डा राणा र श्रम रोजगार तथा सामाजिक सुरक्षामन्त्री शरदसिंह भण्डारीले सो एपको परराष्ट्र मन्त्रालयबाट शुभारम्भ गर्नुभएको थियो । यो एपमा विदेशमा रहेका नेपालीहरूले आफ्नो विवरण दर्ता गराएपछि यसमार्फत कहाँ, कुन अवस्थामा र कति सङ्ख्यामा नेपालीहरू रहेका छन् भन्ने सूचना प्राप्त गर्न सम्बद्ध देशका नेपाली मिसन तथा परराष्ट्र एवं श्रम मन्त्रालयलाई सहज हुनेछ । यसबाट उनीहरुलाई आवश्यक कन्सुलर सेवा प्रदान गर्न तथा समस्यामा परेकाहरूको तत्कालै उद्धार गर्नसमेत सहज हुनेछ । वैदेशिक रोजगारीमा रहेका कैयौँ नेपाली सूचनाकै अभावका कारण ठगिएका, दुःख पाएका र विभिन्न समस्यामा परेका गुनासाहरू मन्त्रालयमा आउने गरेकाले उनीहरुको जानकारी र अवस्था थाहा पाउन परराष्ट्र मन्त्रालयको अग्रसरतामा यो एप सञ्चालनमा ल्याइएको हो । साथै, श्रम स्वीकृतिबेगर नै श्रम गन्तव्य देशमा पुगेर काम गरिरहेकाहरूलाई पनि सम्बद्ध देशको नेपाली दूतावासबाटै एक पटकका लागि श्रम स्वीकृति दिने गरी ‘वैधानिकीकरण श्रम स्वीकृति’ प्रदान गर्ने निर्णय पनि भएको छ । यसबाट उनीहरुले सम्बन्धित देशका नेपाली मिसनबाटै श्रम स्वीकृति प्राप्त गर्न सक्नेछन् । यसअघि पनि श्रम गन्तव्यमा रहेका नेपालीको अवस्था र समस्या बुझेर आवश्यक सहयोग गर्न श्रम, गृह, कानुन तथा स्वास्थ्य मन्त्रालय समेतको सहभागितामा परराष्ट्र मन्त्रालयको अग्रसरतामा एक कार्यदल गठन गरेर अध्ययन सुरु गरिएको छ । नेपालीहरु को कहाँ र कसरी गइरहेका छन् भन्ने सूचना परराष्ट्रलाई हुँदैन र थाहा पाउने त्यस्तो संयन्त्र पनि छैन । तर समस्यामा परेपछि भने उद्धारको काम परराष्ट्रले नै गर्नुपर्ने भएकाले उनीहरु कहाँ र कस्तो अवस्थामा छन् भन्ने तथ्य थाहा पाउन यो एपले सहयोग गर्नेछ ।‘इन्स्टिच्युसनल मेमोरी’का लागि आर्काइभिङ  परराष्ट्र मन्त्रालयले गर्ने द्विपक्षीय या बहुपक्षीय भेटवार्ता या विभिन्न देश, संघसंस्था एवं पक्षहरुसँग हुने गरेका कुराकानी एवं सम्झौता आदिको तथ्याङ्क राख्ने प्रणाली (इन्स्टिच्युसनल मेमोरी) को व्यवस्थालाई थप प्रभावकारी एवं अद्यावधिक गर्न ‘आर्काइभिङ सिस्टम’ र आधुनिक लाइब्रेरी निर्माणको प्रक्रिया सुरु भएको छ । मन्त्रालयका लागि अति अवाश्यक यस सेवाबाट आवश्यक दस्ताबेजहरुको व्यवस्थापन, सुरक्षा एवं संरक्षणमा सहयोग पुग्ने अपेक्षा गरिएको छ ।यति हुँदाहुँदै पनि मन्त्रालयले विविध समस्याको सामना भने गर्नु परिरहेको छ । समयानुकुल नेपालको परराष्ट्र नीतिको प्रवर्धनका  लागि मन्त्रालयलाई साधन स्रोतको पर्याप्तता छैन । नेपाली डायस्पोरा विश्वमै छन् तर के कसरी पुगेका छन् भन्ने जानकारी परराष्ट्रलाई हुँदैन । तरपनि उनीहरु समस्यामा परेपछि उद्धारका लागि भने परराष्ट्र मन्त्रालय तयारी अवस्थामा हुनुर्दछ । उद्धारका लागि नेपाली मिसनहरुमा आवश्यक जनशक्ति छैन नत पर्याप्त स्रोत नै छ ।  उद्धार ढिला भयो भने त्यसको अपजस परराष्ट्रलाई आउँछ ।   अर्कातर्फ स्रोतको अभावमा विदेशमा रहेका नेपाली मिसनहरुलाई  भौतिक रुपमा सशक्त र आकर्षक बनाउन सकिएको छैन । मन्त्रालयको पुनर्संरचना गरी नयाँ दरबन्दीहरुको व्यवस्था त गरियो, तर अझै पनि श्रम गन्तव्य मुलुकहरुमा पर्याप्त जनशक्ति पुग्न सकेको छैन । जसका कारण त्यहाँ कामगर्ने कर्मचारीहरुमा कामको चाप अद्यापि छ । दशौँ हजार नेपाली पुगेका कतिपय देशमा मिसन स्थापना गर्नुपर्ने आवश्यकता हुँदाहुँदै पनि पर्याप्त स्रोतको अभाव छ । विकसित विश्व परिवेश अनुरुप जनशक्तिलाई आवश्यक तालिम या क्षमता विकास गरी तयार पार्नुपर्ने अवस्था छ । यसको योजना नै बनाएर अघि बढ्नु जरुरी देखिन्छ ।",
      "link": "https://gorkhapatraonline.com/news/163639",
      "image": "https://gorkhapatraonline.com/storage/media/288553/conversions/arjurana2024-08-17-06-27-35-original-thumb.jpg"
    },
    {
      "slug": "163619",
      "title": "चीनमा मासु निर्यात गर्न अझै केही समय लाग्ने",
      "timestamp": 1752537600000,
      "source": "gp",
      "content": "नेपालबाट चीनमा राँगाभैँसीको मासु निर्यात गर्न अझै केही समय लाग्ने भएको छ । चीनमा राँगाभैँसीको मासु निर्यातसम्बन्धी सम्झौता डेढ वर्षअघि नै भए पनि निर्यात भने हुन सकेको छैन ।",
      "longContent": "काठमाडौँ, असार ३१ गते । नेपालबाट चीनमा राँगाभैँसीको मासु निर्यात गर्न अझै केही समय लाग्ने भएको छ । चीनमा राँगाभैँसीको मासु निर्यातसम्बन्धी सम्झौता डेढ वर्षअघि नै भए पनि निर्यात भने हुन सकेको छैन । प्रधानमन्त्री केपी शर्मा ओलीको गत वर्ष चीन भम्रणका क्रममा नेपालबाट राँगाभैँसीको मासु निर्यात गर्ने विषयमा दुई देशबिच सहमति भएको थियो । सोही अनुसार पुस २०८० मा मासु निर्यातका लागि नेपालतर्फबाट हिमालयन फुड इन्टरनेसनल प्रालि र चीनको साङ्घाई जियान फुड प्रालिबिच सम्झौता भएको थियो । सम्झौता अनुसार चिनियाँ कम्पनी जियानले नेपाली कम्पनी हिमालयन फुडमार्फत नेपालमा राँगाभैँसीपालन, मासु प्रशोधन र निर्यातका लागि लगानी गर्ने छ । व्यावसायिक भैँसीपालन, नस्ल सुधार, अन्तर्राष्ट्रियस्तरको वधशाला निर्माण, मासु प्रशोधन हुने उद्योग स्थापनालगायतमा लगानी गरिने बताइएको छ । चिनियाँ कम्पनी जियान मासु प्रशोधन तथा बिक्रीमा अनुभवी कम्पनी हो, चीनमा जियानका छ हजारभन्दा बढी आउटलेट छन् ।सम्झौतापछि सिन्धुलीको मरिणमा आगामी भदौदेखि पूर्वाधार निर्माण गर्ने गरी प्रक्रिया अगाडि बढाइएको छ । हिमालयन फुड इन्टरनेसनल प्रालिका अध्यक्ष डा. नवीन शर्माले मासु निर्यातका लागि सिन्धुलीमा जग्गा खरिद गरी पूर्वाधार निर्माणका लागि प्रक्रिया अगाडि बढाइएको जानकारी दिनुभयो । आवश्यक जग्गा किन्दा हदबन्दीभन्दा माथिको प्रक्रिया पूरा गर्नुपर्ने भएकाले केही ढिलाइ भएको छ । डा. शर्माका अनुसार भैँसीपालनका लागि सिन्धुलीको मरिण गाउँपालिकामा ५० बिघा जग्गा खरिद गर्न लागिएको छ । त्यसमध्ये १० बिघा पास गरिसकेको र हदबन्दीभन्दा माथि जग्गा रहेकाले स्वीकृति लिएर थप ४० बिघा जग्गा पास गरी आगामी भदौदेखि पूर्वाधारको संरचना तयार गरी भैँसीपालन सुरु गरिने उहाँले जानकारी दिनुभयो । त्यसका साथै त्यहाँ निर्माण हुने फ्याक्ट्री र अन्य पूर्वाधारको डिजाइन तयार भइसकेको छ । चीनमा स्वस्थ मासुको माग बढी भएकाले राँगाभैँसीको निरोगिता संवेदनशील विषय बनेको छ । कृषि तथा पशुपन्छी विकास मन्त्रालयले तीन जिल्लामा भैँसीपालन र मासु उत्पादनका लागि रोगमुक्त क्षेत्रको सीमा निर्धारण गरेको जनाएको छ । मन्त्रालयले भैँसीपालन र मासु उत्पादनको पर्याप्त सम्भावना भएका इलाम, सिन्धुपाल्चोक र मकवानपुरलाई रोगमुक्त क्षेत्र घोषणा गरेको हो ।मासु निर्यातका लागि रोगमुक्त क्षेत्रमा भैँसी उत्पादन र स्वच्छ वधशाला निर्माण गर्नुपर्ने प्रोटकलको व्यवस्था छ । कृषि तथा पशुपन्छी विकास मन्त्रालयका वरिष्ठ पशु चिकित्सक डा. तपेन्द्रप्रसाद बोहोराले मासु निर्यातका लागि सहजीकरण गर्ने काम गरिएको जानकारी दिनुभयो । “चीनमा मासु निर्यातका लागि ठुलो बजारमा छ,” उहाँले भन्नुभयो, “यसका लागि मन्त्रालयले प्राविधिक सहजीकरणको काम गरेर निजी क्षेत्रबाट पूर्वाधारको काम हुँदै छ ।” मासु निर्यातका लागि बजार पहिचान भइसकेकाले निजी क्षेत्रले उत्पादन गरेर मासु निर्यात गर्न सके विदेशी मुद्रा भित्र्याई व्यापार घाटासमेत कम गर्न सकिने उहाँको भनाइ छ । मासु निर्यातका लागि तीन तहकै सरकारले निजी क्षेत्रलाई सहयोग गर्न आवश्यक रहेको उहाँको भनाइ छ । हिमालयन फुड इन्टरनेसनल प्रालिका अध्यक्ष डा. नवीन शर्माले जग्गासहित भैँसीपालनका लागि फ्याक्ट्री बनाउन २७ अर्ब रुपियाँ लागत लाग्ने अनुमान गरिएको उहाँले जानकारी दिनुभयो । चिनियाँ लगानीकर्ताको लगानीमा मरिणमा भैँसी फार्म निर्माण हुन लागेको हो । यसमा नेपाली व्यवसायीको समेत लगानी छ । सबै काम सकेर एक वर्षभित्र मासु निर्यात गर्ने गरी प्रक्रिया अगाडि बढेको उहाँले जानकारी दिनुभयो । उहाँका अनुसार ठुलो भैँसी फार्म सञ्चालन गरी दैनिक पाँच हजार राँगाभैँसीबाट पाँच सय टन मासु निर्यात गर्ने लक्ष्य राखिएको छ । प्रालिले भैँसीका लागि बर्दियाको गुलरियामा घाँस रोप्ने काम सुरु गरेको छ । मुलुकभर रहेका किसानलाई जोड्नलाई भैँसीपालक समूह गठन गरिएको छ । कृषि तथा पशुपन्छी विकास मन्त्रालयका अनुसार आर्थिक वर्ष २०८०/८१ मा ३३ लाख सात हजार सङ्ख्यामा राँगाभैँसी थिए । आव २०७९/८० मा ३० लाख ८१ हजार थिए । राँगाभैँसीको सङ्ख्या बढ्दै गएको तथ्याङ्कले देखाएको छ । आगामी तीन वर्षभित्रमा राँगाभैँसीको सङ्ख्या बढाएर ५० लाख पु¥याउने लक्ष्य राखिएको छ । पछिल्लो समय राँगाभैँसीको मासुसहित ममका लागि प्रयोग हुने गरेको छ ।",
      "link": "https://gorkhapatraonline.com/news/163619",
      "image": "https://gorkhapatraonline.com/storage/media/288426/conversions/3344-original-thumb.jpg"
    },
    {
      "slug": "163612",
      "title": "नेपालमा विदेशी विद्यार्थी सम्भावना धेरै, सुस्त तयारी",
      "timestamp": 1752537600000,
      "source": "gp",
      "content": "अध्ययनका लागि हरेक वर्ष लाखौँ नेपाली बिदेसिने गरे पनि विदेशबाट अध्ययनका लागि नेपाल आउनेहरू भने नगन्य मात्रामा छन् । मुलुकलाई शैक्षिक गन्तव्यस्थल (हब) बनाउन सकिने विषयमा सरकारी तथा गैरसरकारी संस्थाले समेत बारम्बार बताउने गरेको भए पनि व्यवहारमा देखिएको छैन ।",
      "longContent": "काठमाडौँ, असार ३१ गते । अध्ययनका लागि हरेक वर्ष लाखौँ नेपाली बिदेसिने गरे पनि विदेशबाट अध्ययनका लागि नेपाल आउनेहरू भने नगन्य मात्रामा छन् । मुलुकलाई शैक्षिक गन्तव्यस्थल (हब) बनाउन सकिने विषयमा सरकारी तथा गैरसरकारी संस्थाले समेत बारम्बार बताउने गरेको भए पनि व्यवहारमा देखिएको छैन । पछिल्लो समय त्रिभुवन विश्वविद्यालयका नवनियुक्त उपकुलपति प्राडा दीपक अर्यालले समेत आफ्नो कार्यकालका मुख्य काममध्ये विदेशी विद्यार्थीलाई यहाँ ल्याउने विषय प्राथमिकतामा रहेको बताउनुभएको थियो । उपकुलपतिमा नियुक्त भएको भोलिपल्ट नै गत बिहीबार विश्वविद्यालयको सभामा उपस्थित हुनुभएका अर्यालले विश्वविद्यालयमा अध्ययनरत कुल विद्यार्थीमध्ये न्यूनतम तीन प्रतिशत विदेशी विद्यार्थी पुर्‍याउने लक्ष्य रहेको बताउनुभएको थियो । यद्यपि यस विश्वविद्यालयमा अहिले कति विदेशी विद्यार्थीले अध्ययन गर्छन् भन्ने एकीकृत तथ्याङ्क छैन । मुलुकमा उच्च शिक्षा अध्ययन गर्ने विद्यार्थीमध्ये ८० प्रतिशतभन्दा धेरै भार त्रिविमा छ तर विदेशी विद्यार्थीलाई भने त्रिविले उल्लेख्य रूपमा आकर्षित गर्न सकेको छैन । नवनियुक्त उपकुलपति अर्याल भने नेपालको पढाइको गुणस्तरदेखि हावापानीका कारणसमेत विदेशी विद्यार्थीलाई आकर्षित गराउन सकिने प्रशस्तै सम्भावना रहेको बताउनुहुन्छ । विशेष गरी भारत, बङ्गलादेश, पाकिस्तान, श्रीलङ्कालगायतका मुलुकबाट प्राविधिक विषय पढाउन र चीनबाट अङ्ग्रेजी भाषा विषय पढ्न विदेशी विद्यार्थीलाई आकर्षिक गर्न सकिने अर्यालको बुझाइ छ । “कति सक्छु थाहा छैन तर विश्वविद्यालय सुधार्ने मेरो मुख्य एजेन्डामध्ये विदेशी विद्यार्थी तान्ने पनि एक हो,” अर्यालले भन्नुभयो । काठमाडौँ विश्वविद्यालय (केयु) मा भने कुल विद्यार्थीको १० प्रतिशतको हाराहारीमा विदेशी विद्यार्थी अध्ययनरत रहेको विश्वविद्यालयका स्कुल अफ आर्ट्सका सहडिन प्राडा उद्धव प्याकुरेलले बताउनुभयो । विश्वविद्यालयले पछिल्लो पटक गत जेठ ३० गते सम्पन्न गरेको ३० औँ दीक्षान्त समारोहमा एक हजार १२९ जना विद्यार्थी दीक्षित भएका थिए जसमध्ये भुटान, भारत, श्रीलङ्का र माल्दिभ्सका समेत गरेर ११८ जना थिए । पछिल्लो समय चीनबाट आउने विद्यार्थी बढिरहेको र अबको दीक्षान्तसम्ममा कुल विद्यार्थीमध्ये १५ प्रतिशत विदेशी पुर्‍याउने लक्ष्य रहेको प्याकुरेलले बताउनुभयो ।तिसौँ दीक्षान्त समारोहसम्ममा उक्त विश्वविद्यालयबाट ४७ हजार ८३१ जना दीक्षित भएकोमा पाँच हजार ६६० जना विदेशी विद्यार्थी रहेको विश्वविद्यालयले जनाएको छ । नेपालमा सबैभन्दा धेरै विदेशी विद्यार्थी चिकित्सा शिक्षा अध्ययनका लागि आउने गरेका छन् । चिकित्सा शिक्षा आयोगका अनुसार चिकित्सा शिक्षा अध्ययनका लागि हरेक वर्ष दुई सयको हाराहारीमा विदेशी विद्यार्थी आउने गरेका छन् । जसमध्ये धेरै जसो भारतीय विद्यार्थी छन् । तीबाहेक अन्य देशका विद्यार्थी पनि नेपालमा एमबिबिएस, बिडिएसलगायतका विषय पढ्न आउने गरेको चिकित्सा शिक्षा आयोगले जनाएको छ । चिकित्सा शिक्षाबाहेक चीनबाट आउने विद्यार्थीले अङ्ग्रेजी शिक्षा, विकास अध्ययन (डेभलपमेन्ट स्टडिज), इन्जिनियरिङ विषय पढिरहेका छन् । त्यस्तै केयुमा अमेरिका, जाम्बिया, दक्षिण अफ्रिकालगायतका मुलुकबाट आउने विद्यार्थीको क्रम पनि बढिरहेका छन् । नेपाल संस्कृत विश्वविद्यालयमा पनि केही विदेशी विद्यार्थी अध्ययनरत छन् । विश्वविद्यालयका उपकुलपति प्राडा धनेश्वर नेपालका अनुसार विदेशी विद्यार्थी बढाउने विश्वविद्यालयको नीति भए पनि सोचे अनुसार काम हुन नसकेको बताउनुभयो । विदेशी विद्यार्थी बढाउन अन्तर्राष्ट्रिय विश्वविद्यालयसँग सम्पर्क बढाउने प्रयास भइरहेको उहाँले जानकारी दिनुभयो । जानकारका अनुसार नेपाललाई शैक्षिक हब बनाउन सकिने सम्भावना प्रशस्तै छन् । “हामीले जसरी पर्यटनको कुरा गरिरहेका छौँ । त्यसरी नै तयारी गर्ने हो भने शिक्षामा झन् राम्रो प्रगति गर्न सक्छौँ,” केयु स्कुल अफ आर्ट्सका सहडिन प्याकुरेलले भन्नुभयो, “त्यसका लागि नेपालका विश्वविद्यालय तथा कलेजको भौतिक पूर्वाधारदेखि नीतिगत परिवर्तन आवश्यक छ ।”के छ समस्या ?अहिले विशेष गरी विदेशी विद्यार्थी नेपालमा पढ्न आउन प्रवेशाज्ञाको समस्या देखिएको छ । विद्यार्थी भिसाबाट नेपाल आउन पाइँदैन । भिजिट भिसामार्फत नेपाल आएर छ महिनापछि विद्यार्थी भिसामा परिवर्तन गर्नुपर्ने हुन्छ । विदेशीले त्यसरी भिजिट भिसामार्फत नेपाल आएर पछि भिसा परिवर्तन गर्नुपर्ने झन्झटका कारण पनि विदेशी विद्यार्थीलाई विकर्षण गराइरहेको छ । तर विदेशी विद्यार्थीलाई सहजै नेपालमा पढ्ने वातावरण बनाउन सरकारले नीतिगत सुधारलगायतका काम गर्न लागेको शिक्षा, विज्ञान तथा प्रविधि मन्त्रालयका प्रवक्ता शिवकुमार सापकोटाले बताउनुभयो । विदेशी विद्यार्थीलाई आकर्षित गरेर नेपाललाई शैक्षिक हब बनाउनु पर्छ भन्नेमा सरकार पनि दृढ रहेको बताउँदै सापकोटाले त्यसका लागि विश्वविद्यालयले आवश्यक तयारी गर्नुपर्ने बताउनुभयो ।",
      "link": "https://gorkhapatraonline.com/news/163612",
      "image": "https://gorkhapatraonline.com/storage/media/288458/conversions/233-original-thumb.jpg"
    },
    {
      "slug": "163611",
      "title": "गृहको प्राथमिकतामा कानुनी सुधार",
      "timestamp": 1752537600000,
      "source": "gp",
      "content": "वर्तमान सरकार गठन भएसँगै समुन्नत नेपाल सुखी नेपालीको महत्वकाङ्क्षा पूरा गर्न गृह मन्त्रालयले सुरु गरेको नीतिगत, कानुनी तथा सङ्गठनात्मक सुधारका प्रयासको परिणाम देखिन थालेको छ । मुलुकमा सुशासन कायम गरी आर्थिक गतिविधिलाई चलायमान गर्न, समृद्ध राष्ट्र निर्माणका लागि प्रभावकारी सुरक्षा व्यवस्था कायम गरी निष्पक्ष, व्यावसायिक वातावरण निर्माण गर्न सरकारको एकबर्से कार्यावधि निकै महत्वपूर्ण रह्यो ।",
      "longContent": "काठमाडौँ, असार ३१ गते । वर्तमान सरकार गठन भएसँगै समुन्नत नेपाल सुखी नेपालीको महत्वकाङ्क्षा पूरा गर्न गृह मन्त्रालयले सुरु गरेको नीतिगत, कानुनी तथा सङ्गठनात्मक सुधारका प्रयासको परिणाम देखिन थालेको छ । मुलुकमा सुशासन कायम गरी आर्थिक गतिविधिलाई चलायमान गर्न, समृद्ध राष्ट्र निर्माणका लागि प्रभावकारी सुरक्षा व्यवस्था कायम गरी निष्पक्ष, व्यावसायिक वातावरण निर्माण गर्न सरकारको एकबर्से कार्यावधि निकै महत्वपूर्ण रह्यो ।राजनीतिक स्थिरताका लागि गृह मन्त्रालयले नीतिगत र कानुनी सुधारका प्रयास, पारदर्शिता कायम गरी सेवा प्रवाहलाई थप सहज बनाउनेलगायतका विषय प्राथमिकता राखेको थियो । गृह मन्त्रालयका प्रवक्ता रामचन्द्र तिवारीले नीतिगत र कानुनी सुधारका प्रयासका केही महत्वपूर्ण परिणाम आउन थालेको बताउनुभयो । तिवारीले भन्नुभयो, “वर्तमान सरकार गठन भएपछि गृहमन्त्री रमेश लेखकले थालनी गर्नुभएको नीतिगत तथा कानुनी सुधार, पारदर्शिता, सेवा प्रवाहमा गरिएको सुधार प्रयास निकै महत्वपूर्ण छन् र त्यसका परिणामसमेत आउन थालेका छन् ।” उहाँका अनुसार नेपाल नागरिकता (दोस्रो) विधेयक, २०८२’ मार्फत आमाको नामबाट नागरिकता दिने, सङ्क्रमणकालीन न्यायलाई टुङ्गोमा पु¥याउनेलगायत गृह प्रशासन सुधारमा यो अवधि निकै महत्वपूर्ण रह्यो । प्रहरी ऐन, २०१२ र सशस्त्र प्रहरी ऐन, २०५८ समयानुकूल परिमार्जन गरी सुरक्षा निकायलाई समयानुकूल सुरक्षा चुनौती सामना गर्ने सङ्गठनका विकास गर्न लागिएको छ । जसमा ३० बर्से सेवा अवधि हटाउने र कार्यालय सहयोगीदेखि हवल्दारसम्मको ‘आधारभूत तह’ लाई १६ वर्षमा पेन्सन पाउने व्यवस्था गरिएको छ । अध्यागमनसम्बन्धी विधयेक–२०८२ मार्फत विदेशीको आगमन, उपस्थिति तथा प्रस्थानसम्मलाई थप व्यवस्थित गर्ने तथा जग्गा प्राप्तिसम्बन्धी ऐन, २०३४ लाई परिमार्जन गरी प्रदेश र स्थानीय तहलाई निजी जग्गा अधिग्रहणको अधिकार प्रदान गरिएको छ । अपराध नियन्त्रण र फैसला कार्यान्वयन अपराध अनुसन्धान र फैसला कार्यान्वयनमा पछिल्लो एक वर्ष उपलब्धिमूलक रह्यो । सहकारी रकम हिनामिनाबारे संसदीय समितिले सिफारिस गरेका विषय कार्यान्वयन गर्ने क्रममा सहकारीसम्बन्धी ८२ वटा मुद्दा दर्ता भई यसमा संलग्न ४५ जना पक्राउ परेको र ५७५ जनाको खोजी कार्य भइरहेको छ ।यस अवधिमा सुन तस्करी, लागुऔषध कारोबारी, आर्थिक तथा विद्युतीय अपराधलगायतमा संलग्न २१ हजार ७४७ जना फरार अभियुक्त पक्राउ परेका छन् । आर्थिक अनियमितता, ठगी, विदेशी विनिमय अपराध, गैरकानुनी सम्पत्ति आर्जन, बैङ्किङ अपराध, लगानी ठगी जस्ता आर्थिक अपराधको अनुसन्धानका लागि आर्थिक तथा वित्तीय अपराध अनुसन्धान महाशाखा गठन गरिएको छ ।भूकम्प, बाढीपहिरो, आगलागी, डुबान तथा विभिन्न प्रकारका दुर्घटनाका पीडितलाई समयमै राहत तथा पुनस्र्थापना गर्न सरकारले आवश्यक मापदण्ड, नियमावली तयार गरी राहत तथा पुनस्र्थापनामा जोड दिएको छ । डोटी, बझाङ, जाजरकोटमा भूकम्पबाट क्षतिग्रस्त ७७ हजार ५२८ घरधुरीको पुनस्र्थापनाका लागि तीन अर्ब ९५ करोड ६५ लाख ५० हजार रकम उपलब्ध गराइएको गृह मन्त्रालयले जनाएको छ । देशभर आपत्कालीन गोदामघरविपत् व्यवस्थापनमा सङ्घीय, प्रदेश र स्थानीय सरकारबिचको सहकार्य सहज बनाउन पालिकास्तरसम्म आवश्यक सामग्रीसहित गोदामघर स्थापना गर्र्ने काम तीव्र पारिएको छ । विपत्का बेला निःशुल्क हवाई उद्धारको व्यवस्था गरिएको छ । राजस्व चुहावट नियन्त्रण र सीमापार अपराध नियन्त्रण रोकथामलाई थप कडाइ गरिएको छ ।सेवा प्रवाह सरल र सहज भ्रष्टाचारबाट आर्जन गरेको सम्पत्ति सरकारका नाममा फिर्ता ल्याउने अर्को महत्वपूर्ण काम सुरु भएको छ । नेपाल प्रहरीका पूर्वनायब महानिरीक्षक हेमन्त मल्ल सरकारले थालेको नीतिगत र कानुनी सुधार तथा सुशासनको प्रयास महत्वपूर्ण रहेको बताउनुहुन्छ । मल्ल भन्नुहुन्छ, “नेपाल प्रहरी र सशस्त्र प्रहरी ऐन परिमार्जन, अध्यागमन तथा सीमानाकाको पुनर्संरचनाका प्रयास अत्यन्तै महत्वपूर्ण छन् । यसको सही कार्यान्वयनले शान्ति सुरक्षा थप प्रभावकारी हुनुका साथै मुलुकले अपेक्षा गरेको सुशासनको लक्ष्य प्राप्त गर्न सहजता प्रदान गर्ने छ ।”",
      "link": "https://gorkhapatraonline.com/news/163611",
      "image": "https://gorkhapatraonline.com/storage/media/288457/conversions/home-ministry-Nepal-original-thumb.jpg"
    },
    {
      "slug": "163610",
      "title": "त्रिविकै पाठ्यक्रममा हुबहु",
      "timestamp": 1752537600000,
      "source": "gp",
      "content": "त्रिभुवन विश्वविद्यालयले पाँच महिनाअघि लागु गरेको स्नातकोत्तर (एमए) तहको नेपाली विषयको नयाँ पाठ्यक्रम विवादमा परेको छ ।",
      "longContent": "गोरखापत्र समाचारदाताकाठमाडौँ, असार ३१ गते । त्रिभुवन विश्वविद्यालयले पाँच महिनाअघि लागु गरेको स्नातकोत्तर (एमए) तहको नेपाली विषयको नयाँ पाठ्यक्रम विवादमा परेको छ । पाठ्यक्रम निर्माणले गर्दा तत्कालीन विषय समितिका प्रमुखलगायतले पूर्वाग्रही र निषेधात्मक प्रणाली अवलम्बन गरेको तथा आफ्नै कृतिका विषयसूची हुबहु नयाँ पाठ्यक्रममा समावेश गरेको आरोप लागेको छ । यी आरोपसहित संसद्को शिक्षा, स्वास्थ्य तथा सूचना प्रविधि समितिमा उजुरी परेको थियो । समितिले उजुरीमार्फत लगाइएको आरोपमाथि प्रारम्भिक अध्ययन गर्दा गम्भीर प्रकृतिको देखिएपछि समिति अन्तर्गत रहेको उपसमितिले तीनदिने अल्टिमेटम दिँदै विश्वविद्यालयलाई पत्राचार गरेको छ । समितिले असार २२ गते उपकुलपति कार्यालयमा पत्राचार गरेको हो । समितिमा महिला साहित्यकार समूहको तर्फबाट दिइएको निवेदनमा तत्कालीन नेपाली विषय समितिका अध्यक्ष प्राडा खगेन्द्रप्रसाद लुइटेलको डायस्पोराको सैद्धान्तिकस्वरूप (२०७९) कृतिको विषयसूची हुबहु सारिएको आरोप लगाइएको छ । लुइटेल त्रिवि नेपाली केन्द्रीय विभागका पूर्वप्रमुखसमेत हुनुहुन्छ । महिला साहित्यकार समूहकी संयोजक रीता खत्रीले डायस्पोराको सैद्धान्तिकस्वरूप कृतिको विषयसूचीमा हुबहु राखिनुका साथै पाठ्यघण्टा र पाठ्यक्रममा समेत असन्तुलन रहेको आरोप लगाउनुभयो । पाठ्यक्रममा एकलौटी गरेको विषयमा यसअघि विश्वविद्यालयका शिक्षाध्यक्ष, मानविकी तथा सामाजिकशास्त्र सङ्कायका डिन र नेपाली मूल विषय समितिका अध्यक्षलाई तथ्यसहित ध्यानाकर्षण गराउँदा पनि चासो नदिएको गुनासो गर्नुभयो ।",
      "link": "https://gorkhapatraonline.com/news/163610",
      "image": "https://gorkhapatraonline.com/storage/media/288456/conversions/TU-original-thumb.jpg"
    },
    {
      "slug": "163609",
      "title": "सामान्य वर्षाले नै अवरुद्ध हुन्छ बिपीमार्ग",
      "timestamp": 1752537600000,
      "source": "gp",
      "content": "१२ मिनेटको वर्षाले नै बिपी राजमार्ग १२ घण्टा रोकिन थालेको छ । नेपालकै नमुना र व्यवस्थित सडक परियोजना मानिएको बिपी राजमार्गको मङ्गलटार सडकखण्डमा लेदो बाढीको समस्याले दुःख दिन थालेको हो । हल्का वर्षा हुन थालेपछि माथिल्लो भेगबाट आउने लेदोले सडक अवरुद्ध पार्ने गरेको छ ।",
      "longContent": "काठमाडौँ, असार ३१ गते । १२ मिनेटको वर्षाले नै बिपी राजमार्ग १२ घण्टा रोकिन थालेको छ । नेपालकै नमुना र व्यवस्थित सडक परियोजना मानिएको बिपी राजमार्गको मङ्गलटार सडकखण्डमा लेदो बाढीको समस्याले दुःख दिन थालेको हो । हल्का वर्षा हुन थालेपछि माथिल्लो भेगबाट आउने लेदोले सडक अवरुद्ध पार्ने गरेको छ । यस वर्षको पहिलो झरीमै परेको पानीले रोसी गाउँपालिकाको पाँच स्थानमा एकै पटक सडक अवरुद्ध बनायो । धुलिखेल पातलेखेत, भकुन्डेबेँसी र मङ्गलटार क्षेत्रमा पनि सडक अवरुद्ध हुँदै आएको छ । “त्यस्तो बाढीमा फसेपछि निस्कन गाह्रो हुने रहेछ” नौ घण्टा गाडीमै परिवारसहित बस्नु पर्दाको तनाव भोगेका भक्तपुरका सुरेन्द्र बस्नेतले भन्नुभयो । उहाँ जस्तै बर्खायाममा हजारौँ यात्रुले यस राजमार्गमा त्यस्तै सास्ती भोग्नु परेको छ । असोजमा आएको बाढीले खण्डहर बनेको बिपी राजमार्गको यात्रा गर्न असुरिक्षत मात्रै छैन, कतिबेला के हुन्छ भन्ने त्रासमा सुरक्षा निकाय बस्ने गरेको छ । काभ्रेका प्रमुख जिल्ला अधिकारी उमेशकुमार ढकालले भन्नुभयो, “पानी पर्न थालेपछि सुत्न पाइँदैन । मानिस फसेको फोन आँउछ, सुरक्षा निकायलाई परिचालन गर्नुपर्ने हुन्छ ।” उहाँका अनुसार राजमार्ग निर्माणकै व्रmममा भएको प्राविधिक त्रुटिका कारण बर्सेनि यस्ता घटना भइरहन्छन् । वर्षामा मात्रै नभई हिउँदमा पनि बाढी आएर यात्रु अलपत्र पर्ने गरेका छन् । जिल्ला प्रहरी कार्यालय काभ्रे र सिन्धुलीले सडक खुलाउन निकै ठुलो जनशक्ति परिचालन गर्नुपर्ने बाध्यता छ । नेपाली सेना र सशस्त्र प्रहरीको टोली पनि उद्धारका लागि तयारी अवस्थामा राखिएको छ ।बनेपा, धुलिखेल, पनौतीमा पानी परेपछि रोसी खोलामा आउने बाढीले राजमार्गलाई अवरोध पार्ने गरेको छ । राजमार्ग अवरुद्ध हुँदा एम्बुलेन्स पनि रोकिने गरेका छन् । जसका कारण केही साताअघि मस्तिष्कघात भएका एक बिरामीले एम्बुलेन्समै ज्यान गुमाएका थिए । घण्टौँ जाम हुँदा सडकमै बच्चा जन्मने र बिरामीले सास्ती बेहोरिरहेका छन् । सडकभन्दा माथिल्लो भागमा अन्धाधुन्ध डोजर प्रयोग गरेर सडक खन्दा माटो खुकुलो बनाएको र त्यसकै असरका रूपमा गेग्य्रानसहितको बाढी आएको रोसी गाउँपालिकाका पूर्वअध्यक्ष डिबी लामाले बताउनुभयो । गत असोजको पानीपछि अवस्था झनै जटिल भएको र समस्याको दीर्घकालीन समाधान खोज्न ढिला भएको उहाँले उल्लेख गर्नुभयो ।",
      "link": "https://gorkhapatraonline.com/news/163609",
      "image": "https://gorkhapatraonline.com/storage/media/288455/conversions/bp-original-thumb.jpg"
    },
    {
      "slug": "163608",
      "title": "विस्थापनको सँघारमा इन्टरनेट सिकाउने ‘थ्रिजी’",
      "timestamp": 1752537600000,
      "source": "gp",
      "content": "मोबाइलमा उच्च गतिको इन्टरनेट सुविधा सुरुवात गरेको दूरसञ्चारको तेस्रो पुस्ता (थर्ड जेनेरेसन) प्रविधि अर्थात् ‘थ्रिजी’ नेपालबाट विस्थापन हुने अवस्थामा पुगेको छ । चल्तीको फोरजी प्रविधिमा अत्यधिक लगानी गरेका दूरसञ्चार सेवाप्रदायकले थ्रिजीको लगानी घटाउँदै व्रmमशः यो सेवा बन्द गर्ने तयारी गरेका हुन् ।",
      "longContent": "काठमाडौँ, असार ३१ गते । मोबाइलमा उच्च गतिको इन्टरनेट सुविधा सुरुवात गरेको दूरसञ्चारको तेस्रो पुस्ता (थर्ड जेनेरेसन) प्रविधि अर्थात् ‘थ्रिजी’ नेपालबाट विस्थापन हुने अवस्थामा पुगेको छ । चल्तीको फोरजी प्रविधिमा अत्यधिक लगानी गरेका दूरसञ्चार सेवाप्रदायकले थ्रिजीको लगानी घटाउँदै क्रमशः यो सेवा बन्द गर्ने तयारी गरेका हुन् । मोबाइलबाटै पहिलो पटक भिडियो कल, ब्राउजिङ, जिपिएस जस्ता सुविधा दिएको थ्रिजीका प्रयोगकर्ता तीव्र रूपमा घट्दा यो विस्थापनको नजिक देखिन्छ । नेपाल दूरसञ्चार प्राधिकरणका अनुसार एक वर्षकै अन्तरमा थ्रिजी प्रयोग गर्नेको सङ्ख्या ६५ लाखले घटेको छ । २०८१ जेठमा ७३ लाख ७० हजार थ्रिजी प्रयोगकर्ता रहेकोमा २०८२ जेठमा तीव्र रूपमा घटेर जम्मा आठ लाख ७० हजार कायम भएको प्राधिकरणको तथ्याङ्क छ ।यसमध्ये निजी क्षेत्रको दूरसञ्चार सेवाप्रदायक एनसेलका थ्रिजी प्रयोगकर्ताको हिस्सा अत्यन्त कम छ । जेठसम्म एनसेलका केवल एक लाख १५ हजार थ्रिजी प्रयोगकर्ता छन् । सो अवधिसम्म टेलिकमका साढे सात लाख थ्रिजी प्रयोगकर्ता रहेको तथ्याङ्कले देखाउँछ । एक वर्षको अन्तरमा टेलिकमका थ्रिजी प्रयोगकर्ताको सङ्ख्या अत्यधिक रूपमा घटेको तथ्याङ्कले चित्रण गर्छ । २०८१ जेठमा टेलिकमका ५६ लाख ४३ हजार थ्रिजी प्रयोगकर्ता रहेकोमा एक वर्षमै ४९ लाखले त्यस्ता प्रयोगकर्ता घटेको देखिन्छ । थ्रिजी विस्थापित गर्दै सेवाप्रदायकदूरसञ्चार प्रविधिमा निरन्तर आइरहेको परिवर्तनका कारण सेवाप्रदायक अहिले पुरानो बनेको थ्रिजी प्रविधिलाई विस्थापित गर्ने योजनामा छन् । एकातिर फोरजी प्रविधिमा बढ्दो लागत र अर्कोतिर पुरानो प्रविधिमा थपिरहनुपर्ने खर्च तथा घट्दो आयलाई कारण देखाउँदै सेवाप्रदायक यो प्रविधि बन्द नै गर्ने तयारीमा छन् । निजी क्षेत्रको दूरसञ्चार सेवाप्रदायक एनसेलले यसअघि सार्वजनिक रूपमै थ्रिजी बन्द गर्ने योजना सार्वजनिक गरिसकेको छ । हालै एनसेलले सन् २०२५ भित्रै थ्रिजी नेटवर्क बन्द गर्ने घोषणा गरेको छ । देशैभर फोरजी प्रविधि विस्तार भइसकेको अवस्थामा पुरानो नेटवर्क बन्द गर्ने कम्पनीको योजना रहेको एनसेलले जनाएको छ । सरकारी स्वामित्वको नेपाल टेलिकमले औपचारिक रूपमै थ्रिजी बन्द गर्ने घोषणा नगरे पनि पुरानो प्रविधिमाथिको निर्भरता र लगानी घटाउने रणनीति लिएको छ । हाल कायम रहेका थ्रिजी प्रयोगकर्तालाई पनि फोरजी प्रविधि उपयोगमा आकर्षित गरिरहेको टेलिकमले व्यवसाय बढाउन पनि नयाँ प्रविधिको प्रयोगमा जोड दिइरहेको छ । त्यसो त फोरजीका लागि अर्बौं रकम खर्च गरिसकेको अवस्थामा पुरानो प्रविधिको प्रयोग सेवाप्रदायकका लागि व्यावसायिक रूपमा प्रत्युत्पादक बन्ने देखिन्छ । फोरजीका लागि नेपाल टेलिकमले मात्रै २२ अर्ब रुपियाँभन्दा बढी खर्च गरिसकेको छ भने एनसेलले यसमा सुरुवाती रूपमा १० अर्ब रुपियाँभन्दा बढी खर्च गरिसकेको छ । नेटवर्ककको मर्मतसम्भार तथा व्यवस्थापनमा प्रत्येक वर्ष सेवाप्रदायकले थप खर्च गर्नुपर्ने हुन्छ । प्राधिकरणका अनुसार अहिले नेपाल टेलिकमको फोरजी प्रयोग गर्नेको सङ्ख्या एक करोड ३९ लाख पुगेको छ । त्यस्तै एक करोड १६ लाखले एनसेलको फोरजी प्रयोग गर्छन् । टेलिकम र एनसेलले देशको सबै स्थानीय तहमा फोरजी पुगेको घोषणा गरेका छन् ।",
      "link": "https://gorkhapatraonline.com/news/163608",
      "image": "https://gorkhapatraonline.com/storage/media/288454/conversions/455-original-thumb.jpg"
    },
    {
      "slug": "163595",
      "title": "बागमती प्रदेशमा ७६.४८ प्रतिशत धान रोपाइँ",
      "timestamp": 1752451200000,
      "source": "gp",
      "content": "बागमती प्रदेशमा हालसम्म ७६.४८ प्रतिशत धान रोपाइँ सम्पन्न भएको छ । कृषि विकास निर्देशनालय बागमती प्रदेशका अनुसार आइतबारसम्ममा बागमती प्रदेशमा ७६.४८ प्रतिशत धान रोपाइँ सम्पन्न भएको छ जुन गत वर्षको यही अवधिको तुलनामा ६ दशमलव ५४ प्रतिशतले बढी हो ।",
      "longContent": "स्मिता अर्जेलमकवानपुरगढी, असार ३० गते । बागमती प्रदेशमा हालसम्म ७६.४८ प्रतिशत धान रोपाइँ सम्पन्न भएको छ । कृषि विकास निर्देशनालय बागमती प्रदेशका अनुसार आइतबारसम्ममा बागमती प्रदेशमा ७६.४८ प्रतिशत धान रोपाइँ सम्पन्न भएको छ जुन गत वर्षको यही अवधिको तुलनामा ६ दशमलव ५४ प्रतिशतले बढी हो ।गत वर्ष यही अवधिसम्म ७० दशमलव ६ प्रतिशत रोपाइँ सक्किएको थियो । निर्देशनालयका निर्देशक सुधीर श्रेष्ठका अनुसार बागमतीका तीनवटा जिल्लामा धान रोपाइँ सक्किएको छ । अधिकांश किसान आकाशे पानीमा निर्भर रहने हुँदा यस वर्षको मनसुन सक्रिय रहेकाले प्रदेशका तीन जिल्लाको धान रोपाइँ गत वर्षको तुलनामा केही समय अगावै सक्किएको हो । बागमतीको काठमाडौँ, भक्तपुर र ललितपुरमा धान रोपाइँ सकिएको छ । यो सँगै काठमाडौँमा ५ हजार ९ सय २४ हेक्टर, ललितपुरमा ४ हजार १ सय ६३ हेक्टर, र भक्तपुरमा २ हजार ६ सय ९९ हेक्टरमा धान रोपिएको छ । तीन जिल्लामा रोपाइँ सक्किँदा मकवानपुरमा धान खेती हुने ७ हजार ६७ हेक्टर जमिनमध्ये ५९.३ प्रतिशत, चितवनमा २७ हजार २ सय ०७ हेक्टर ८०.३ प्रतिशत र नुवाकोटमा १६ हजार चारसय ९८ हेक्टरमध्ये ९६ प्रतिशत जमिनमा रोपाइँ सकिएको छ । हालसम्म सबैभन्दा कम रोपाइँ धादिङमा भएको छ । धादिङमा हालसम्म ४० प्रतिशत मात्र रोपाइँ भएको छ । धादिङमा ११ हजार १ सय ५९ हेक्टर जमिनमा धान रोप्ने गरिए पनि आइतबारसम्ममा चार हजार ४ सय ६५ हेक्टरको क्षेत्रफलमा रोपाईँ भएको छ ।  सिन्धुलीमा ११ हजार ४ सय ४५ हेक्टरमध्ये ६३.७ प्रतिशत, रामेछापमा ७ हजार ८ सय ५९ हेक्टर जमिनमध्ये ८३ प्रतिशत र सिन्धुपाल्चोकमा ८ हजार ७ सय ८२ हेक्टरमध्ये ६७.२ प्रतिशत जमिनमा रोपाइँ सकिएको निर्देशनालयले जनाएको छ । यस्तै, रसुवामा २ हजार ७ सय १८ हेक्टरमध्ये ३७.७० प्रतिशत, काभ्रेमा १० हजार २ सय १० हेक्टरमध्ये ७६.१४ प्रतिशत रोपाइँ भएको छ भने, दोलखामा २ हजार ८ सय १४ हेक्टरमध्ये ९२ प्रतिशत रोपाइँ सकिएको छ ।   असार महिना सकिन लाग्दा देशभर ५९ प्रतिशत धान रोपाइँ सकिएको छ । कृषि मन्त्रालयका अनुसार वर्ष २०८१ मा ५९ लाख ५५ हजार चारसय ७६ मेट्रिक टन धान उत्पादन भएको छ । जुन गत वर्षको तुलनामा चार दशमलव ०४ प्रतिशतले बढी हो ।",
      "link": "https://gorkhapatraonline.com/news/163595",
      "image": "https://gorkhapatraonline.com/storage/media/288445/conversions/dhan-ropain-original-thumb.jpg"
    },
    {
      "slug": "163564",
      "title": "पुलको अधुरो मर्मतले बढायो जोखिम",
      "timestamp": 1752451200000,
      "source": "gp",
      "content": "कैलालीको कैलारी गाउँपलिकास्थित घुरहा नदी पुलको अधुरै मर्मत गरेर जोखिम बढाएको स्थानीयले आरोप लगाएका छन् ।",
      "longContent": "अविनाश चौधरीधनगढी, असार ३० गते । कैलालीको कैलारी गाउँपलिकास्थित घुरहा नदी पुलको अधुरै मर्मत गरेर जोखिम बढाएको स्थानीयले आरोप लगाएका छन् । वडा नम्बर ४ र ६ जोड्ने पुल मर्मतको काम अधुरै हुँदा आवत–जावत सहज नभएको स्थानीयको भनाइ छ । दशक अगाडि निर्माण भएको सो पुलको पूर्वतर्फ नदीले धार परिवर्तन गरेर कटान गरेको थियो । नदीले पुलसम्मको पहुँचमार्ग कटान गर्नुका साथै भत्काएपछि प्रदेश सरकारको बजेटमा मर्मतको काम गरिएको छ । पुल मर्मतका लागि प्रदेश सरकारले ५० लाख रुपियाँ बजेट विनियोजन गरेको थियो । तर, ५० लाख खर्चेर गरिएको मर्मत नाम मात्रको मर्मत भइ जोखिम नटरेको स्थानीय बीरबहादुर चन्दले बताउनुभयो । “पुल मर्मत गरेर आवत–जावतनै सहज भएको छैन भने कसरी ५० लाख खर्चेर मर्मत गरेको पत्याउने ?” उहाँले थप्नुभयो, “हामीले इन्जिनियरलाई पनि पटक–पटक भन्यौं । बजेट अनुसारको काम भएको भन्दै टार्नुभयो ।”ठेकेदारले अधुरै काम गरेको भन्दै चन्दले बाढी आएपछि फेरि पहुँच मार्ग कटान हुन सक्ने जिकिर गर्नुभयो । पूर्वाधार विकास कार्यालयले पुल मर्मतका लागि भूमिराज उदयदेव निर्माण सेवासँग ठेक्का सम्झौता गरेको थियो । सो निर्माण कम्पनीले वैशाख १८ गतेभित्र काम पूरा गर्न नसकेपछि पेटी ठेकेदारमार्फत बाँकी काम गराएको स्थानीय बताउँछन् । असार ४ गते मात्र हतार–हतार काम सम्पन्न गरिएको स्थानीय सरस्वती मल्ल सिंहले बताउनुभयो । पूर्वाधार विकास कार्यालयका साइट इन्जिनियर देवीकुमारी बलायरले बजेटअनुसार पुल मर्मतको काम भएको उल्लेख गर्नुभयो ।",
      "link": "https://gorkhapatraonline.com/news/163564",
      "image": "https://gorkhapatraonline.com/storage/media/288320/conversions/Pul-adhurai-marmat-gari-jokhim-badhayeko-aarop.-333-original-thumb.jpg"
    },
    {
      "slug": "163560",
      "title": "मध्यपश्चिम विश्वविद्यालयको बजेट स्वीकृत",
      "timestamp": 1752451200000,
      "source": "gp",
      "content": "मध्यपश्चिम विश्वविद्यालयको आज सम्पन्न १७औँ सभा बैठकले आगामी आर्थिक वर्ष २०८२-८३ का लागि रु एक अर्ब ३६ करोड ७७ लाख २१ हजार बजेट पारित गरेको छ ।",
      "longContent": "काठमाडौं, असार ३० गते । मध्यपश्चिम विश्वविद्यालयको आज सम्पन्न १७औँ सभा बैठकले आगामी आर्थिक वर्ष २०८२-८३ का लागि रु. एक अर्ब ३६ करोड ७७ लाख २१ हजार बजेट पारित गरेको छ ।प्रधानमन्त्री निवास, बालुवाटारमा प्रधानमन्त्री एवं कुलपति केपी शर्मा ओलीको अध्यक्षतामा बसेको बैठकमा विश्वविद्यालयका रजिष्ट्रार प्रा.डा. शोभाकर कँडेलद्वारा प्रस्तुत पुँजीगततर्फ रु. ४६ करोड २५ लाख र सञ्चालनतर्फ रु. ९० करोड ५२ लाख २१ हजारसहितको बजेट तथा कार्यक्रम स्वीकृत भएको हो । रासस",
      "link": "https://gorkhapatraonline.com/news/163560",
      "image": "https://gorkhapatraonline.com/storage/media/288315/conversions/meeting-original-thumb.jpg"
    },
    {
      "slug": "163558",
      "title": "दाउन्नेमा यात्रुलाई सास्ती, व्यापारी निराश",
      "timestamp": 1752451200000,
      "source": "gp",
      "content": "निर्माण सुरु भएको लामो समय बित्दासमेत दाउन्ने–बुटवल सडकखण्ड फराकिलो बनाउने कार्य पूरा हुन नसक्दा यात्रुले सास्ती खेप्नुपरेको छ ।",
      "longContent": "काठमाडाैं, असार ३० गते । निर्माण सुरु भएको लामो समय बित्दासमेत दाउन्ने–बुटवल सडकखण्ड फराकिलो बनाउने कार्य पूरा हुन नसक्दा यात्रुले सास्ती खेप्नुपरेको छ ।राजमार्ग हुँदै आवाजजावत गर्ने यात्रुले कष्टकर यात्रा गर्न बाध्य छन् भने राजमार्गको छेउछाउमा व्यवसाय गर्नेहरु बर्खामा हिलो र हिउँदमा धुलो धुवाँले प्रभावित बनेका छन् । त्यति मात्रै नभई राजमार्गका होटलहरुमा चहलपहल ह्वात्तै घटेको छ । सडककै कारणले पहिलेको तुलनामा आधाभन्दा बढी व्यापार सुकेकाे व्यापारीहरु बताउँछन् ।दाउन्ने सडकको छेवैमा होटल चलाएर यात्रुलाई खाना खुवाउँदै आउनुभएका पदमबहादुर पोखरेलले विगत पाँच-सात वर्षदेखि धुलो धुवाँ प्रदूषण झेल्नुपरेको बताउनुभयो । उहाँका अनुसार बाटोले गर्दा व्यापार चौपट छ ।होटल व्यवसायी पोखरेलले भन्नुभयो, \"बाटो समयमै नसकिँदा अहिले यो बाटो गाडीहरु चल्नै छाडेका छन् । सुनसान छ । पहिला होटलमा गनिसाध्यै नहुने गरी मान्छे आउँथे । मान्छे अलि कम आइदिए हुन्थ्यो भन्ने लाग्थ्यो । अहिले सडकको पहिलेको तुलनामा केही काम त भएको छ । अहिलेकै गतिमा काम भयो भने त अर्को वर्ष पूरा हुन्छ कि जस्तो लाग्छ ।\"व्यवसायी पलायन हुने अवस्था आएको भन्दै उहाँले छिटोभन्दा छिटो सडक निर्माणको काम सक्नुपर्ने बताउनुभयो । निर्माण व्यवसायी महासंघका महासचिव रोशन दाहाल निर्माणको काम भइरहे पनि तीव्र हुन नसक्नुमा व्यवसायीको आ—आफ्नै समस्या रहेको बताउनुभयाे । उहाँले निर्माणको काम समयमै नहुनुमा राज्य मुख्य दोषी रहेको बताउनुभयाे ।महासचिव दाहालले भन्नुभयो, \"निर्माण व्यवसायीहरुको आ—आफ्नै समस्या छ । राज्यले गर्नुपर्ने सम्पूर्ण काम नगरिदिँदा व्यवसायी अझ समस्या फसेका हुन् । ठाउँठाउँमा सिंहदरबार राज्यले भनिरहेको अवस्थामा तर गर्नुपर्ने सेवा र संरचना निर्माण गर्दा होस् नपुर्‍याएका कारणले सम्पूर्ण निर्माण कार्य ढिलाे भएको छ र नागरिकलाई गाह्रो परेको हो ।\" उहाँका अनुसार निर्माण व्यवसायीका समस्या राज्यले सुनिदिनुपर्छ । निर्माणको काम द्रुत बनाउने वातावरण बनाइदिनुपर्छ ।",
      "link": "https://gorkhapatraonline.com/news/163558",
      "image": "https://gorkhapatraonline.com/storage/media/288311/conversions/daunne-original-thumb.jpg"
    },
    {
      "slug": "163490",
      "title": "कृषिमा आत्मनिर्भर बन्दै फलाल्ने गाउँबासी (फोटोफिचर)",
      "timestamp": 1752451200000,
      "source": "gp",
      "content": "पर्वत जिल्लाको मोदी गाउँपालिका वडा नं. ५, वाजुङ फलाल्नेबासीहरु कृषिमा आत्मनिर्भर बन्ने प्रयासमा लागेका छन् । प्राकृतिक रुपले एकदम रमणीय स्थानमा रहेको फलाल्ने गाउँबासीको ध्यान अहिले कृषिमा आत्मनिर्भर बन्नेमै छ ।",
      "longContent": "वाजुङ (पर्वत), असार ३० गते । पर्वत जिल्लाको मोदी गाउँपालिका वडा नं. ५, वाजुङ फलाल्नेबासीहरु कृषिमा आत्मनिर्भर बन्ने प्रयासमा लागेका छन् । प्राकृतिक रुपले एकदम रमणीय स्थानमा रहेको फलाल्ने गाउँबासीको ध्यान अहिले कृषिमा आत्मनिर्भर बन्नेमै छ । ‘वैदेशिक लगानी स्वदेशी उत्पादन, कृषिमा हाम्रो अभियान’ नारासाथ गाउँबासीहरु अहिले कृषिमा दत्तचित्त भएर सक्रिय हुनुहुन्छ । युवाहरु कामको खोजीमा गाउँ नै सुनसान हुनेगरी धमाधम विदेश पलायन हुन थालेपछि गाउँबासीहरु अहिले हरियाली अभियानमा लाग्नुभएको हो ।  कृषिमा उत्पादन बढाइ आत्मनिर्भर हुने र विदेश पलायन भएका युवालाई स्वदेश फर्काउने लक्ष्य आफूहरुको रहेको गाउँबासीको भनाइ छ । उर्वरभूमि रहेको वाजुङमा करिब ११ सय घरधुरी रहेको छ । सो गाउँका अधिकांशले व्यावसायिक कृषिमा लगानी गरिरहनुभएको छ । आधुनिक र प्राविधिक कृषिका लागि तालिम लिई अर्गानिक उत्पादन बृद्धि गर्ने लक्ष्यसाथ कृषिमा लागेको स्थानीय सावित्री केसी अधिकारीले बताउनुभयो । गाउँबासीमा कृषिको ज्ञान र चेतना आएकाले काम गर्न सहज भएको उहाँको बुझाइ छ । विदेशमा रहेर आधुनिक स्वदेशी कृषिमा लगानी गर्दै आउनुभएका समाजसेवी दुर्गाबहादुर गुरुङले गाउँलेहरुलाई आत्मनिर्भर बनाउने आफ्नो मुख्य ध्येय रहेको बताउनुभयो । करिब ४५ रोपनी जग्गामा कृषि फर्म स्थापना गरी कृषि उत्पादनमा आफूले लगानी गरिरहेको उहाँको भनाइ छ । कृषिबाटै नेपालीलाई आत्मनिर्भर बनाउन सकिन्छ भन्ने सन्देश दिन आफूले यस क्षेत्रमा लगानी गरेको उहाँले बताउनुभयो । कृषिमा वैदेशिक लगानी भित्र्याएर स्वदेशमै आत्मनिर्भर बनाउन र पलायन भएका युवालाई स्वदेश फर्काउने लक्ष्यसाथ आफूले लगानी गरिरहेको उहाँले सुनाउनुभयो । हङकङमा रहेर स्वदेशी कृषि उत्पादनमा आफूले लगानी बढाएको बताउँदै उहाँले केही समयमा आफू पनि स्वदेशमै फर्केर कृषि कर्म गर्ने र पलायन भएका युवालाई स्वदेशमै फर्काउने अभियान चलाउने सुनाउनुभयो । समाजसेवी गुरुङले भन्नुभयो, “म हङकङमा बसेको करिब ३० वर्ष भयो, यहाँको कमाइ स्वदेशको आधृनिक कृषि उत्पादनमा लगाएको छु, कृषि फर्म सञ्चालन गरी उत्पादन बढाएर गाउँबासीलाई आत्मनिर्भर बनाउने अभियानमा छु । राम्रो सफलता मिलेको छ । म केही समयमा स्वदेश फर्किन्छु ।”कृषि फर्ममा किबी, सुन्तला, ड्रागन फ्रुट, कटहर, नासपाती, अलैची, रुख टमाटर, तिते भेन्टा, टिमुर, भटमास, अकबरे, डल्ले, जिरे खुर्सानी, तोरी, धान, गहुँ, कोदो, फापर, मकै, बेसारको खेती फर्ममा गर्दैआएको उहाँले बताउनुभयो । त्यस्तै, पशुपन्छीमा बाख्रा, राजहाँस, कालिज, लोकल हाँस, लुइचे, लोकल कुखुरा, माछा, जुत्ते र तालु खुइले कुखुरा पालन गरिरहेको उहाँको भनाइ छ । उत्पादित वस्तु र मासुको बजारमा कुनै समस्या नभएकाले आत्मनिर्भर बन्न सहज रहेको उहाँले विश्वास व्यक्त गर्नुभयो । वाजुङ गाउँपालिका वडा नं. ५ का वडा अध्यक्ष मानबहादुर अधिकारीले मुख्य सडकदेखि फलाल्ने गाउँसम्मको करिब ८ किलोमिटर बाटो पक्की भएमा कृषि उत्पादन र उत्पादित वस्तुको बजारका लागि सहज हुने बताउनुभयो । त्यसका लागि पहल भएको बताउनुभयो । एडिबीको सहयोगमा बाटो ढलान र कालोपत्रेको काम भइरहेको र आगामी तीन वर्षभित्र सबै बाटो बनिसक्ने उहाँले जानकारी दिनुभयो । मोटरबाटो सहज भएमा यहाँ उत्पादित अन्न, फलफूल, र मासुजन्य वस्तुको पोखरा बजारसम्म लग्न सहज हुने उहाँको बुझाइ छ । कृषि कार्यमा अभ्यस्त यहाँका कृषकहरु आफूमात्र आत्मनिर्भर नभएर यहाँ उत्पादित अन्नपात, फलफूल र अन्य मासुजन्य चिजवस्तु विक्री गरेर राम्रो आम्दानी गर्न सफल रहेको उहाँले बताउनुभयो । आगामी दिनमा अझ कृषिमा प्राविधिक विकास गरी युवाहरुलाई गाउँमै रोजगार बनाउनेगरी काम भइरहेको उहाँको भनाइ छ ।",
      "link": "https://gorkhapatraonline.com/news/163490",
      "image": "https://gorkhapatraonline.com/storage/media/288192/conversions/p-12-original-thumb.jpg"
    },
    {
      "slug": "163478",
      "title": "साइबर सुरक्षा विधेयक प्रतिनिधि सभामा पेस",
      "timestamp": 1752451200000,
      "source": "gp",
      "content": "सूचना प्रविधि तथा साइबर सुरक्षा विधेयक प्रतिनिधि सभामा पेस भएको छ । सञ्चार तथा सूचना प्रविधि मन्त्रालयको समेत जिम्मेवारी सम्हाल्नुभएका उपप्रधानमन्त्री तथा अर्थमन्त्री विष्णु पौडेलले विधेयक सभामा पेस गर्नुभएको हो ।",
      "longContent": "काठमाडौँ, असार ३० गते । सूचना प्रविधि तथा साइबर सुरक्षा विधेयक प्रतिनिधि सभामा पेस भएको छ । सञ्चार तथा सूचना प्रविधि मन्त्रालयको समेत जिम्मेवारी सम्हाल्नुभएका उपप्रधानमन्त्री तथा अर्थमन्त्री विष्णु पौडेलले विधेयक सभामा पेस गर्नुभएको हो । सरकारले जेठ २७ गते विधेयक प्रतिनिधि सभामा दर्ता गरेको थियो । सो विधेयकमा अब सैद्धान्तिक छलफलको प्रक्रिया अघि बढ्ने छ । विवादास्पद विद्युतीय कारोबार ऐन खारेज गर्ने गरी सरकारले सूचना प्रविधि तथा साइबर सुरक्षा विधेयक ल्याएको हो । सूचना प्रविधि तथा साइबर सुरक्षा विधेयक सङ्घीय संसद्बाट पारित भएसँगै उक्त कानुन खारेज हुने गरी सरकारले नयाँ विधेयक ल्याएको हो । उक्त ऐनको दफा ४७ दुरुपयोग भएको भन्दै आलोचना हुने गरेको छ ।सरकारले यसअघि पनि २०७५ सूचना प्रविधि विधेयकमा साइबर सुरक्षा र सामाजिक सञ्जालका विषय समेटेर विधेयक ल्याएको थियो । सामाजिक सञ्जालका विषयमा विधेयक विवादित बनेपछि संसदीय समितिले प्रतिवेदन तयार पारेर पनि पारित हुन सकेन । यो पटक सरकारले सूचना प्रविधि तथा साइबर सुरक्षा, सामाजिक सञ्जाल र विद्युतीय कारोबारका छुट्टाछुट्टै विधेयक अघि बढाएको हो । विद्युतीय कारोबारसम्बन्धी विधेयक सङ्घीय संसद्बाट पारित भइसकेको छ । गत माघमा राष्ट्रिय सभामा दर्ता सामाजिक सञ्जाल विधेयक प्रक्रियामा विचाराधीन छ । विद्युतीय अभिलेख र विद्युतीय हस्ताक्षरको मान्यता दिने गरी विधेयक प्रस्तावित छ । साइबर स्पेसको सूचना सङ्कलन, संरक्षण र व्यवस्थित गर्ने उद्देश्य सरकारले विधेयकमा लिएको छ । साइबर सुरक्षासम्बन्धी प्रचलित कानुनको एकीकरण गर्न विधेयकमा प्रस्ताव गरिएको छ । विद्युतीय प्रणालीको सुरक्षित प्रयोग र प्रचलनका विषयलाई पनि विधेयकमा समेटिएको छ । विधेयकले विद्युतीय प्रणाली प्रयोग गरी साइबर सुरक्षा तथा तथ्याङ्क प्रणालीमा अवरोध गरे पाँच वर्षसम्म कैद वा १० लाख रुपियाँसम्म जरिबाना प्रस्ताव गरेको छ । कसुरको मात्रा अनुसार दुवै सजाय प्रस्तावित छ । आर्थिक लाभ लिने प्रयोजनले विद्युतीय सूचना सम्प्रेषण गराएमा वा सूचना मेटाउने काम गरेमा तीन वर्षसम्म कैद वा पाँच लाख रुपियाँ जरिबाना प्रस्ताव विधेयकमा गरिएको छ । विधेयकले विद्युतीय प्रणालीको स्रोत वा सङ्केत चोरी गर्ने तथा नष्ट गर्नुलाई पनि कसुर परिभाषित गरेको छ । यस्ता कसुरमा तीन वर्षसम्म कैद वा पाँच लाख रुपियाँ जरिबाना प्रस्ताव गरिएको छ । कसुरको मात्रा अनुसार दुवै सजायसमेत हुन सक्ने व्यवस्था प्रस्तावित छ । कम्प्युटर प्रणालीमा अनधिकृत रूपमा पहुँच राख्ने, प्रवेश गर्ने र सूचना हेरफेर गर्नुलाई पनि विधेयकले कसुर मानेको छ । यस्तो कसुरमा दुई वर्षसम्म कैद वा दुई लाख रुपियाँसम्म कैद वा दुवै सजाय प्रस्ताव छ । प्रयोगकर्तालाई कुनै पनि विद्युतीय प्रणाली प्रयोगमा अवरोध पु¥याए तीन वर्षसम्म कैद वा तीन लाख रुपियाँ जरिबाना प्रस्ताव गरिएको छ । कसुरको मात्रा अनुसार दुवै सजाय प्रस्ताव पनि विधेयकमा गरिएको छ । विद्युतीय माध्यमबाट वैयक्तिक विवरण सङ्कलन गरेमा वा अनधिकृत रूपमा सूचना प्राप्तिलाई बन्देज गरिएको छ । वैयक्तिक सूचनाको गोपनीयता भङ्गलाई पनि कसुर मानिएको छ । कानुनबमोजिम अख्तियार प्राप्त अधिकारीले आदेश दिएबाहेकको वैयक्तिक संवाद र कुराकानीलाई रेकर्ड गरेमा पनि कसुरमा मानिएको छ । यस्तो कसुरमा दुई वर्षसम्म कैद वा तीन लाख रुपियाँ जरिबाना प्रस्ताव गरिएको छ । फिसिङको माध्यमबाट युजर विवरण, पासवर्ड, पिनकोड, प्याटर्न तथा टोकन चोरीलाई विधेयकले कसुर मानेको छ । फिसिङ लिङ्कबाट प्रयोगकर्ताको विवरण प्राप्तिलाई पनि कसुर मानिएको छ । यस्तो कसुरमा दुई वर्षसम्म कैद वा दुई लाख रुपियाँसम्म जरिबाना प्रस्ताव गरिएको छ । कसुरको मात्रा अनुसार दुवै सजाय पनि प्रस्तावित छ । कम्प्युटर प्रणालीको डाटा चोरी गरेमा दुई वर्षसम्म कैद वा दुई लाख रुपियाँ जरिबाना प्रस्ताव गरिएको छ । कृत्रिम बौद्धिकता (आर्टिफिसियल इन्टेलिजेन्स) को माध्यमबाट भएको कसुरलाई पनि व्यक्तिले गरेको कसुरसरह मानिएको छ । कसुरका लागि दुरुत्साहन गरेमा पनि मुख्य कसुरदारसरहको सजाय प्रस्ताव गरिएको छ । मतियारलाई भने आधा सजाय प्रस्ताव गरिएको छ । सङ्गठित संस्थाबाट भएको कसुरमा व्यक्ति किटानको हकमा व्यक्ति तथा किटान नभएको अवस्थामा सम्बन्धित धनी, सञ्चालक, प्रबन्ध सञ्चालक वा महाप्रबन्धकलाई आपराधिक दायित्व हुने व्यवस्था प्रस्ताव गरिएको छ ।",
      "link": "https://gorkhapatraonline.com/news/163478",
      "image": "https://gorkhapatraonline.com/storage/media/288170/conversions/Untitled-1-original-thumb.jpg"
    },
    {
      "slug": "163477",
      "title": "ट्राफिक सचेतना कक्षा अनलाइनबाट",
      "timestamp": 1752451200000,
      "source": "gp",
      "content": "ट्राफिक नियम उल्लङ्घन गरी कारबाहीमा परेका सवारीचालकका लागि सञ्चालित सचेतना कक्षा अबदेखि अनलाइनमार्फत हुने भएको छ । मादक पदार्थ सेवन गरी सवारी चलाउने, रातो बत्ती, लेन अनुशासन उल्लङ्घन तथा तीव्र गतिमा सवारी चलाउनेमाथि ट्राफिक प्रहरीले जरिबाना तथा भौतिक रूपमा कक्षा सञ्चालन गर्दै आएको थियो ।",
      "longContent": "गोरखापत्र समाचारदाता काठमाडौँ, असार ३० गते । ट्राफिक नियम उल्लङ्घन गरी कारबाहीमा परेका सवारीचालकका लागि सञ्चालित सचेतना कक्षा अबदेखि अनलाइनमार्फत हुने भएको छ । मादक पदार्थ सेवन गरी सवारी चलाउने, रातो बत्ती, लेन अनुशासन उल्लङ्घन तथा तीव्र गतिमा सवारी चलाउनेमाथि ट्राफिक प्रहरीले जरिबाना तथा भौतिक रूपमा कक्षा सञ्चालन गर्दै आएको थियो ।ट्राफिक प्रहरीले जरिबाना अनलाइन भुक्तानी गरी सचेतना कक्षा पनि अनलाइनमार्फत लिने व्यवस्था सुरु भएपछि ट्राफिक कार्यालय पुगेर घन्टौँ लाम बसी सचेतना कक्षा लिनुपर्ने बाध्यता हटेको छ । प्रहरी प्रधान कार्यालय नक्सालमा आइतबार विशेष समारोहबिच गृहमन्त्री रमेश लेखकले ‘अनलाइन ट्राफिक सचेतना कक्षा’ को आरम्भ गर्नुभयो । सो अवसरमा उहाँले प्रहरी सङ्गठनलाई थप व्यवस्थित, समय अनुकूल तथा प्रविधिमैत्री बनाउनेक्रममा ‘अनलाइन सचेतना कक्षा’ महत्वपूर्ण कदम रहेको बताउनुभयो । प्रहरी सङ्गठनलाई प्रविधियुक्त बनाउन सरकार निरन्तर प्रयासरत रहेको उहाँको भनाइ थियो ।सीमित स्रोत साधनको प्रयोगमार्फत प्रहरीले असीमित जिम्मेवारी कुशलतापूर्वक निर्वाह गरेकामा प्रशंसा गर्दै गृहमन्त्री लेखकले भन्नुभयो, “गृह मन्त्रालयमा यतिबेला सबैभन्दा बढी माग अस्थायी प्रहरी चौकी स्थापना, अस्थायीलाई स्थायी गर्ने र प्रहरी चौकी स्तरोन्नतिसम्बन्धी छन् । यस्तो कुनै स्थानविशेषमा मात्र नभई देशव्यापी छ । यसले नागरिकको प्रहरीप्रति विश्वास र आस्था बढेको देखाउँछ ।”उहाँले नेपाल प्रहरीको विधयेकमाथि छलफल भइरहेको र केही दिनपछि प्रतिनिधि सभाको राज्य व्यवस्था समितिमा विधयेकमाथि पुनः छलफल सुरु हुनेसमेत जानकारी दिनुभयो । निजामती वा अन्य सरकारी सेवाभन्दा प्रहरीको कामको प्रकृति फरक र कठिन भएकाले पेन्सन अवधि पुनरवलोकन गरी १६ वर्ष कायम गर्न लागिएको बताउनुभयो । प्रहरी महानिरीक्षक दीपक थापाले प्रहरीले नागरिकको सेवा र सुरक्षालाई थप प्रभावकारी बनाउन डिजिटल प्रणाली विकास तथा प्रविधि उपयोग अपरिहार्य रहेको बताउनुभयो । प्रहरी प्रधान कार्यालय र ज्ञान बजार प्रालि नामक संस्थाले संयुक्त रूपमा सञ्चालनमा ल्याएको सो अनलाइन सचेतना कक्षा लागुपदार्थ सेवन गरी सवारी चलाउने तथा गम्भीर प्रकृतिका सवारी नियम उल्लङ्घनका हकमा भने लागु नहुने स्पष्ट पारिएको छ । प्रधान कार्यालय कार्यविभागका प्रमुख प्रहरी अतिरिक्त महानिरीक्षक सिद्धिविक्रम शाह र ज्ञान बजारका कार्यकारी निर्देशक ऋतिकबाबु श्रेष्ठले उक्त अनलाइन सचेतना कक्षालाई समय अनुकूल परिष्कृत गर्दै लगिने बताउनुभयो । प्रहरी प्रधान कार्यालयको तथ्याङ्क अनुसार प्रत्येक वर्ष सवारी नियम उल्लङ्घनमा १३ लाखभन्दा बढी सवारी चालक कारबाहीमा पर्ने गरेका छन् । वार्षिक झन्डै २६ हजार सवारी दुर्घटनामा दुई हजार ३०० भन्दा बढीको ज्यान जाने गरेको छ ।",
      "link": "https://gorkhapatraonline.com/news/163477",
      "image": "https://gorkhapatraonline.com/storage/media/288169/conversions/1223-original-thumb.jpg"
    },
    {
      "slug": "163476",
      "title": "आशा जगाउन सफल",
      "timestamp": 1752451200000,
      "source": "gp",
      "content": "तीन तीन महिनामा विश्वासको मत लिने र नौ महिनामै सरकार परिवर्तन हुने परिस्थितिलाई पूर्णविराम दिँदै प्रमुख दुई दलको समझदारीमा सत्ता सहयात्रा सुरु भएको एक वर्ष पुगेको छ । नेपाली कांग्रेस र नेपाल कम्युनिस्ट पार्टी (एमाले) बिच भएको सातबुँदे सहमतिको जगमा एमाले अध्यक्ष केपी शर्मा ओली प्रधानमन्त्री नियुक्त भएको एक वर्ष पूरा भएको हो ।",
      "longContent": "काठमाडौँ, असार ३० गते । तीन तीन महिनामा विश्वासको मत लिने र नौ महिनामै सरकार परिवर्तन हुने परिस्थितिलाई पूर्णविराम दिँदै प्रमुख दुई दलको समझदारीमा सत्ता सहयात्रा सुरु भएको एक वर्ष पुगेको छ । नेपाली कांग्रेस र नेपाल कम्युनिस्ट पार्टी (एमाले) बिच भएको सातबुँदे सहमतिको जगमा एमाले अध्यक्ष केपी शर्मा ओली प्रधानमन्त्री नियुक्त भएको एक वर्ष पूरा भएको हो । कांग्रेस र एमालेबिच २०८१ असार १७ गते भएको सहमति अनुसार राजनीतिक स्थायित्व र संविधान संशोधनसहितको मुद्दामा सहकार्यको आरम्भ भयो । सोही सहमतिका आधारमा कांग्रेस, एमालेसहितका दलको समर्थनमा २०८१ असार ३० गते अध्यक्ष ओली प्रधानमन्त्री नियुक्त हुनुभयो । राजनीतिक विश्लेषक एवं राजनीतिज्ञहरूले सरकार एक वर्ष चल्नुलाई नै सफलता मान्नुपर्ने परिस्थितिमा वर्तमान सरकारले स्थायित्व, समृद्धि र समुन्नतिका सन्दर्भमा केही आधारभूत प्रश्नको सम्बोधन गरेर मार्गचित्र कोर्ने प्रयास गरेको बताउनुभएको छ । राजनीतिज्ञ एवं पूर्वराजदूत नीलाम्बर आचार्यले राजनीतिक अस्थिरता चाहनेहरू र व्यवस्थाविरोधीका लागि वर्तमान सरकारको स्थायित्व अरुचिकर रहेको बताउनुभयो । उहाँले भन्नुभयो, “प्रथमतः सरकारकै स्थायित्व चाहिन्छ । अस्थिरता चाहनेहरू सल्बलाइराखेका छन् । यो सरकारलाई पनि अस्थिर बनाउने एकदम ठुलो प्रयास भइरहेको छ तर एक वर्ष भयो । यो समीकरणको सरकार अघि बढिरहेको छ । अहिलेसम्ममा आधारभूत रूपमा आधारशीला निर्माणका काम भएका छन् ।”उहाँले राजनीतिक स्थायित्वसँगै आर्थिक रूपान्तरण, सेवा प्रवाहलाई प्रभावकारी बनाउने तथा नागरिकको गुनासो सम्बोधन गर्ने सन्दर्भमा सरकारको काम अझै सशक्त हुनुपर्ने बताउनुभयो । उहाँले भन्नुभयो, “प्रधानमन्त्री केपी ओलीपछि शेरबहादुर देउवा आउनुहोला । यो समीकरण २०८४ सम्म जान्छ भन्ने अपेक्षा गरिएको छ । यदि यो भएमा केही स्थिरता भएको मान्न सकिन्छ तर स्थिरता मात्रै भएर हुँदैन । परिणाम पनि दिनु पर्छ । आफूले सहमति गर्दाका बुँदा पनि सम्झनु पर्छ । बाँकी कार्यभार पूरा गर्नु पर्छ ।”पूर्वराजदूत आचार्यले संवैधानिक अभ्यासको समीक्षा, संविधान संशोधन र सुधारबारे काम अघि बढाउन सुझाव दिनुभयो । उहाँले एक वर्षको समीक्षा गरेर नवीन प्रयास थाल्नुपर्ने बताउनुभयो । उहाँले भन्नुभयो, “यी काम गर्न स्थायित्व चाहिन्छ । व्यवस्थाविरोधी र अस्थिरता चाहनेलाई ठाउँ दिनै हुँदैन । देशका समस्या समाधान गर्न अझै सक्रिय र जागरुक भएर समाधान गर्दै जानु पर्छ । जनताको असन्तुष्टि सम्बोधन गर्नु पर्छ । कमीकमजोरी सुधार गर्नु पर्छ ।”‘सेवा प्रवाहमा ध्यान दिनु पर्छ’पूर्वराजदूत एवं प्राध्यापक विजयकान्त कर्ण र नेपाली कांग्रेसका सहमहामन्त्री महालक्ष्मी उपाध्याय ‘डिना’ ले सरकारको सक्रियता अझै प्रबल हुनुपर्नेमा जोड दिनुभयो । प्राध्यापक कर्णले दुई ठुला दलबिचको सत्ता सहकार्यलाई नागरिक पङ्क्तिले आशातीत भएर हेरिरहेको बताउनुभयो । उहाँले भन्नुभयो, “सरकारमाथि महत्वपूर्ण जिम्मेवारी छन् । सरकार हल्लिँदैन वा ढल्दैन भनिरहनु पर्दैन । यसो भनिरहँदा राजनीतिक स्थायित्वको अवस्था होइन भन्ने सन्देश जान्छ । सरकारले केही काममा राम्रो थालनी गरेको छ । अब नीतिगत सन्दर्भमा जनतालाई सेवा दिने सन्दर्भमा र सरकारले ‘फङ्सन’ गर्ने विषयमा धेरै काम गर्न बाँकी छ । सरकारले सम्पूर्ण ध्यान त्यसतर्फ लगाउनु पर्छ ।” प्रा. कर्णले परराष्ट्रका सन्दर्भमा केही महत्वपूर्ण काम भएको र यो आशालाग्दो विषय भएको बताउँदै अब सरकारले परिणाममुखी काम गर्नुपर्नेमा जोड दिनुभयो । उहाँले सरकार बहुमतमै रहे पनि साना दल ‘आजै छोड्ने, भोलि नै छोड्ने’ भनिरहनु सोचनीय रहेको बताउनुभयो । उहाँले कांग्रेस–एमालेका शीर्ष नेता सम्मिलित उच्चस्तरीय राजनीतिक समिति केही अध्यादेश ल्याउनमा सक्रिय भए जस्तै राष्ट्रका अरू विद्यमान सवाल समाधान गर्न सक्रिय हुनुपर्ने बताउनुभयो । उहाँले भन्नुभयो, “राजनीतिक समिति सक्रिय हुनु पर्छ । सरकार चलायमान हुनु पर्छ । पूर्ण स्थायित्वको अपेक्षा पूरा गर्नु पर्छ । सरकारले सेवा प्रवाह अझै प्रभावकारी बनाउनु पर्छ । सरकारको कार्यशैली प्रभावकारी र चुस्त बनाउनु पर्छ ।”आर्थिक सुधारका प्रयास सहमहामन्त्री उपाध्यायले सरकार गठनको एक वर्षमा आर्थिक अवस्थाको सुधारका लागि केही कानुन निर्माण गरिएको बताउनुभयो । उहाँले राष्ट्रका सामु विद्यमान समस्याको निराकरणका लागि अझै धेरै काम बाँकी रहेको बताउनुभयो । उहाँले भन्नुभयो, “सरकारले एक वर्षको अवधिमा राजनीतिक स्थायित्व, अर्थतन्त्र सुधार र विकास निर्माणका सन्दर्भमा महìवपूर्ण प्रयासको थालनी गरेको छ । यी काम अझै प्रभावकारी बनाउने, संविधान संशोधनको विषय अघि बढाउने, जनअपेक्षा पूरा गरेर नागरिकको वास्तविक स्थिरताको सन्देश दिनु पर्छ ।”",
      "link": "https://gorkhapatraonline.com/news/163476",
      "image": "https://gorkhapatraonline.com/storage/media/288168/conversions/pm-oli-original-thumb.jpg"
    },
    {
      "slug": "163475",
      "title": "बेतन कर्णालीले पायो अनुमति",
      "timestamp": 1752451200000,
      "source": "gp",
      "content": "दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।",
      "longContent": "काठमाडौँ, असार ३० गते । दुई जलविद्युत् आयोजनाबिचको क्षेत्रमाथिको अधिकार विवादमा समाधान जुटेपछि अर्धजलाशययुक्त बेतन कर्णाली जलविद्युत् आयोजनाले विद्युत् उत्पादन अनुमतिपत्र प्राप्त गरेको छ । कर्मचारी सञ्चय कोषका सञ्चयकर्ताको समेत लगानीमा यो आयोजना बनाउने गरी २०७४ सालमै बेतन कर्णाली सञ्चयकर्ता हाइड्रोपावर कम्पनी लिमिटेड स्थापना गरिएको थियो ।भारतीय लगानीमा निर्माण प्रस्तावित अप्पर कर्णाली जलविद्युत् आयोजनाले प्राप्त गरेको क्षेत्र बेतन कर्णालीलाई पनि आवश्यक पर्ने देखिएपछि विद्युत् विकास विभागले बेतन कर्णालीलाई लामो समय अनुमतिपत्र दिन सकेको थिएन । लगानी बोर्डको सहजीकरणमा अप्पर कर्णालीको प्रवर्धक जिएमआर अप्पर कर्णालीसँग सहमति जुटेपछि भने विभागले आइतबार ऊर्जा, जलस्रोत तथा सिँचाइ मन्त्रालयमार्फत बेतन कर्णाली सञ्चयकर्ता हाइड्रोपावर कम्पनी लिमिटेडलाई विद्युत् उत्पादन अनुमति दिइएको हो ।  ऊर्जा सचिवस्तरीय निर्णयबाट ४३९ मेगावाट क्षमताको अर्धजलाशययुक्त बेतन कर्णाली जलविद्युत् आयोजनाका लागि विद्युत् उत्पादन अनुमतिपत्र प्रदान गरिएको मन्त्रालयले जनाएको छ । सम्भाव्यता अध्ययन पूरा भएको करिब पाँच वर्षमा उत्पादन अनुमतिपत्र दिइएको हो । ऊर्जा मन्त्रालयमा आयोजित कार्यक्रममा ऊर्जा सचिव सुरेश आचार्यले कम्पनीका प्रमुख प्रशासकीय अधिकृत कृष्णप्रसाद आचार्यलाई अनुमतिपत्र हस्तान्तरण गर्नुभयो । आचार्यका अनुसार आयोजनाको बाँधको उचाइ पूर्वनिर्धारितभन्दा दुई मिटर कम गरी आयोजना निर्माण गरिने छ । हाम्रो आयोजनाको बाँधको उचाइ दुई मिटर कम गर्ने गरी सहमति जुटेको छ, उहाँले भन्नुभयो, “यस अनुसार अप्पर कर्णालीको टेलरेसभन्दा हाम्रो बाँधको उचाइ दुई मिटर कम हुँदा उसलाई असर नगर्ने देखिएपछि सहमति जुटेको हो ।” आचार्यका अनुसार पावर हाउसमा जडान हुने उपकरणको दक्षताका कारण बाँधको उचाइ घटे पनि विद्युत् उत्पादन क्षमता घट्ने छैन । आयोजनाको परामर्शदाता रहेको एनइए इन्जिनियरिङले यस्तो सुझाव दिएको उहाँले जानकारी दिनुभयो । विस्तृत इन्जिनियरिङ प्रतिवेदनमा १७२ मिटर लामो र ९० मिटर अग्लो बाँध बनाउनुपर्ने छ । अब भने ८८ मिटर अग्लो बाँध बन्ने छ ।आयोजनाको विद्युत्गृह बेसक्याम्प हेड टनेल अछामको ढकेरी गाउँपालिका–६ मा पर्छ भने डाइभर्सन टनेल सुर्खेतको चौकुने गाउँपालिका–६ मा पर्छ । बाँध क्षेत्र भने दुवै गाउँपालिकाको सिमानामा पर्छ । अर्धजलाशययुक्त सो आयोजनामा छ घण्टाको पिकिङ क्षमता रहेको छ ।आचार्यका अनुसार अब कम्पनीले आफ्नो ध्यान वित्त व्यवस्थापनतर्फ केन्द्रित गर्ने छ । आयोजना निर्माणका लागि करिब ९३ अर्ब रुपियाँ लाग्ने पछिल्लो अनुमान छ । ३० प्रतिशत स्वपुँजी र ७० प्रतिशत ऋण लगानीमा बनाउने योजना रहेको र ऋणका लागि स्वदेशी लगानीकर्तालाई प्राथमिकतामा राखिने उहाँको भनाइ छ ।कम्पनीमा सञ्चयकर्ताको ४० प्रतिशत, कर्मचारी सञ्चय कोषको १५ प्रतिशत, नेपाल विद्युत् प्राधिकरण, विद्युत् उत्पादन कम्पनी र सर्वसाधारणको १०/१० प्रतिशत र स्थानीयको २५ प्रतिशत सेयर स्वामित्व निर्धारण भइसकेको छ ।आयोजना निर्माणका लागि आवश्यक पर्ने जग्गाको मूल्याङ्कन सुर्खेतको केहीबाहेक सकिएको आचार्यले जानकारी दिनुभयो । जग्गाको मुआब्जा वितरण, विद्युत् खरिद बिक्री सम्झौता (पिपिए) र वित्तीय व्यवस्थापनको टुङ्गो आगामी आवमा सम्पन्न गरी आव २०८३/८४ मा निर्माण थाल्ने योजना रहेको आचार्यले बताउनुभयो । नेपाल विद्युत् प्राधिकरणले हालै गरेको पिपिए आह्वानमा सो आयोजना पनि समावेश छ ।   बर्सौंदेखि अनुमति प्रक्रिया रोकिएकामा पछिल्लो समय ऊर्जामन्त्री दीपक खड्काले पनि समस्या समाधानमा अग्रसरता लिनुभएको थियो ।",
      "link": "https://gorkhapatraonline.com/news/163475",
      "image": "https://gorkhapatraonline.com/storage/media/288167/conversions/betan-original-thumb.jpg"
    },
    {
      "slug": "163474",
      "title": "पाँच प्रदेशमा फैलियो ‘लम्पी स्किन’",
      "timestamp": 1752451200000,
      "source": "gp",
      "content": "वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पु¥याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दु",
      "longContent": "काठमाडौँ, असार ३० गते । वर्षायाममा गाईभैँसीमा फैलिने छालाको सङ्क्रमण ‘लम्पी स्किन’ पाँच प्रदेशमा फैलिएको छ । दुई वर्षअघि पशुधनमा अर्बौंको क्षति पुर्‍याएको यो रोग कोशी, मधेश, बागमती, लुम्बिनी र कर्णाली प्रदेशमा फेरि फैलिएको छ ।  दुई वर्षअघि महामारीकै रूप धारण गरेको ‘लम्पी स्किन’ अघिल्लो वर्ष भने कम थियो । यस वर्ष कोशी प्रदेशको झापामा देखिएको सो सङ्क्रमण सो प्रदेशका सबै जिल्लामा पुगेको छ । दुई वर्षअघिको ‘लम्पी स्किन’ को सङ्क्रमणपछि जन्मिएका गाईका बाच्छाबाच्छीमा यो समस्या धेरै देखिएको कोशी प्रदेश उद्योग, कृषि तथा सहकारी मन्त्रालयका सूचना अधिकारी डा. देवकुमार दर्लामीले जानकारी दिनुभयो । उहाँले ‘लम्पी स्किन’ देखिनेबित्तिकै हुन सक्ने जोखिमलाई ध्यानमा राखेर सङ्घीय सरकारलाई जानकारी गराएको र स्थानीय तहसँग समन्वय गरेको बताउनुभयो ।एक वर्षअघि ‘लम्पी स्किन’ विरुद्धको खोप लगाउन किसान र सरकारी संयन्त्रले ध्यान नदिँदा यस वर्ष धेरै फैलिएको उहाँले उल्लेख गर्नुभयो । सङ्क्रमण देखिएपछि पशुको ओसारपसारमा निगरानी राखेको र सरसफाइमा ध्यान दिन र खोप लगाउने कार्यमा प्रोत्साहन गर्न मन्त्रालयले काम गरिरहेको उहाँले स्पष्ट पार्नुभयो । सङ्क्रमित पशुलाई ‘लम्पी स्किन’ विरुद्धको खोप लगाउन नमिल्ने र स्वस्थ पशुलाई मात्रै लगाउनुपर्ने भएकाले एकै पटक ठुलो सङ्ख्यामा खोप लगाउन आवश्यक रहेको उहाँले स्पष्ट पार्नुभयो । खोपले काम गरेको नगरेको भन्नेबारे किसानबाट जिज्ञासा आउने गरेकामा त्यसको अध्ययन गर्ने ल्याबको क्षमता नभएकाले अध्ययनपछि मात्रै आफूहरूले सङ्घीय सरकारसँग नै यसबारेमा सोध्ने उहाँले बताउनुभयो । उहाँले कृषि तथा पशुपन्छी विकास मन्त्रालयका सहप्रवक्ता डा. टपेन्द्रप्रसाद बोहोराले पाँच प्रदेशका कम्तीमा १५ जिल्लामा पाँच हजार दुई सय पशुमा ‘लम्पी स्किन’ को सङ्क्रमण रहेको जानकारी दिनुभयो । उहाँले १३ हजार सक्रिय सङ्क्रमितबाट झरेर सो सङ्ख्यामा आएको उहाँले स्पष्ट पार्नुभयो । कोशीमा झापा, इलाम, मोरङ र सुनसरीमा अरू जिल्लाभन्दा धेरै सङ्क्रमित रहेको र अरू जिल्लामा कम रहेको उहाँले बताउनुभयो । त्यसबाहेक बागमती प्रदेशको चितवन र धादिङ, मधेशको बारा, कर्णालीको रुकुमपश्चिममा सङ्क्रमण देखिएको छ । पशुसेवा विभागले ‘लम्पी स्किन’ सङ्क्रमणबाट पशुधनमा हुन सक्ने सम्भावित जोखिमलाई हेरेर पूर्वतयारीमा जुट्न प्रदेश र स्थानीय तहलाई अनुरोध गरेको छ ।  वर्षाको समयमा सबैभन्दा धेरै ‘लम्पी स्किन’ को सङ्क्रमण देखिने भएकाले विभागले खोप सात वटा नै प्रदेशमा पठाएको छ । पशुसेवा विभागका महानिर्देशक डा. रामनन्दन तिवारीले खरिद भएको १४ लाख ६० हजार डोज खोपमध्ये १० लाख सात वटा नै प्रदेशमा पठाएको जानकारी दिनुभयो । चार लाख डोज खोप भने केन्द्रमा नै राखिएको छ । हालसम्म प्रदेशमा पठाएको कुल खोपमध्ये आधा खोप पनि पशुलाई लगाइएको छैन । विभागमा कार्यरत डा. नवराज श्रेष्ठका अनुसार प्रदेशको मागका आधारमा खोप उपलब्ध गराइएको र प्रदेशले जिल्लामा पु¥याएर स्थानीय तहमा रहेका पशु स्वास्थ्यकर्मीले किसानको घर घरमा पुगेर खोप लगाउने गर्छन् ।  लामखुट्टे, झिँगा र किर्नाको टोकाइबाट पशुमा ‘लम्पी स्किन’ सर्ने भएकाले सरसफाइमा विशेष ध्यान पु¥याउन विभागले अनुरोध गरेको छ । गाईभैँसीको छालामा एकदेखि पाँच सेन्टिमिटरको साह्रो र गोलो गाँठा आउने, मुख र नाकमा घाउ हुने, आँखा र नाकबाट अत्यधिक मात्रामा तरल पदार्थ निस्किएमा पशु प्राविधिकलाई बोलाउनु पर्छ ।  सङ्क्रमित पशुको दुध उत्पादनमा तीव्र गिरावट आउनुका साथै उच्च ज्वरो आउने, तौल घट्ने र खास गरी ज्वरो नियन्त्रण गर्न नसकेमा सङ्क्रमित गाईवस्तु मर्न सक्ने पशु चिकित्सक बताउँछन् । नेपालमा २०७७ साल असारमा मोरङको सुन्दरहरैँचामा पहिलो पटक ‘लम्पी स्किन’ रोग देखिएको थियो । दुई वर्षअघि मुलुकका ७७ जिल्लाका १५ लाख १९ हजार ७७९ पशुमा ‘लम्पी स्किन’ को सङ्क्रमणकै कारण किसानले ७४ अर्ब ६७ करोड रुपियाँ बराबरको आर्थिक क्षति बेहोरेका थिए । पशु चिकित्सा परिषद्को अध्ययन अनुसार एउटा स्वस्थ पशुमा सङ्क्रमण भएमा ४९ हजार १३५ रुपियाँको आर्थिक क्षति हुन्छ । नेपालमा ४७ लाख हाराहारीमा गाई र ३१  लाख भैँसी छन् ।",
      "link": "https://gorkhapatraonline.com/news/163474",
      "image": "https://gorkhapatraonline.com/storage/media/288166/conversions/lampi-Cow-original-thumb.jpg"
    },
    {
      "slug": "163473",
      "title": "हिमताल विस्फोटबाटै मुस्ताङमा बाढी",
      "timestamp": 1752451200000,
      "source": "gp",
      "content": "मुस्ताङमा पनि हिमताल फुटेर हिमबाढी गाउँ पसेको पुष्टि भएको छ । गत मङ्गलबार साँझ मुस्ताङको लोमान्थाङ वडा नम्बर ४ मा हिमताल फुटेर चुम्जुङ गाउँको छुआमा खोलामा आएको बाढी हिमताल फुटेर आएको पुष्टि अनुसन्धानकर्मीहरूले गर्नुभएको हो ।",
      "longContent": "काठमाडौँ, असार ३० गते । मुस्ताङमा पनि हिमताल फुटेर हिमबाढी गाउँ पसेको पुष्टि भएको छ । गत मङ्गलबार साँझ मुस्ताङको लोमान्थाङ वडा नम्बर ४ मा हिमताल फुटेर चुम्जुङ गाउँको छुआमा खोलामा आएको बाढी हिमताल फुटेर आएको पुष्टि अनुसन्धानकर्मीहरूले गर्नुभएको हो । मुस्ताङमा भएको हिमताल विस्फोट उच्च हिमाली क्षेत्रमा अहिलेसम्म अभिलेख भएको तेस्रो सबैभन्दा उचाइमा भएको घटना मानिएको छ । सबैभन्दा उचाइमा भएको हिमताल विस्फोटको घटना सन् १९८५ मा यही तालनजिकै भएको थियो । जल तथा मौसम विज्ञान विभाग हिमताल फुटेको घटनाको अन्तिम पुष्टि गर्न लागिपरेको छ । मौसमविद् विनोद पराजुलीले पनि विभागको प्रारम्भिक अनुसन्धानले हिमताल फुटेको अनुमान गरेको जानकारी दिनुभयो । उहाँले भन्नुभयो, “हाम्रो पूर्वानुमान पनि हिमताल फुटेको भन्ने नै हो तर त्यसको पूर्ण पुष्टिका लागि अन्तिम काम गर्दै छौँ ।” अमेरिकास्थित अलास्का विश्वविद्यालयका नेपाली हिममण्डल अनुसन्धानकर्ता अमृत थापाले भने मुस्ताङको लोमान्थाङमा हिमताल विस्फोट भएर नै गाउँमा आकस्मिक बाढी आएको पुष्टि गर्नुभएको छ । बाढी आएको अघिल्ला केही दिनमा मुस्ताङमा कतै ठुलो वर्षा नभएको रेकर्ड जल तथा मौसम विज्ञान विभागको छ । कालीगण्डकी नदीको स्रोतमा रहेको हिमनदी सन् २००१ देखि २०२५ सम्म प्रत्येक वर्ष झन्डै २० मिटरका दरले सर्दै गएको पाइएको अनुसन्धानकर्ता थापाले बताउनुभयो ।  पुराना तस्बिर तथा तथ्यका आधारमा हेर्दा समुद्री सतहदेखि पाँच हजार सात सय मिटरको उचाइमा रहेको उक्त हिमनदीको मुहान हिमताल थियो ।सन् २००९ देखि हिमनदीको माथिल्लो किनार सर्दै पाँच हजार नौ सय मिटरदेखि छ हजार एक सय मिटरमा तालहरू बन्न थालेको पाइएको छ । उहाँले भन्नुभयो, “जुन प्रायः हरेक वर्षको जाडो याममा जम्ने, गर्मी याममा फेरि पग्लिएर तालको रूप लिएको देखिन्छ ।” यी तालमध्ये एउटा ताल अघिल्ला हप्ताहरूमा स्थिर रूपमा बढ्दै गएर करिब ०.०१६ वर्ग किलोमिटरको आकारमा उकासिएको थियो । त्यही ताल नै गत मङ्गलबार फुटेर लोमान्थाङमा हिमबाढीका रूपमा उर्लेको थियो । हिमनदीको तल्लो भागमा नभई माथिल्लो सतहमा यस्ता तालहरू बन्नु यस क्षेत्रका लागि नौलो भएको थापाको भनाइ छ ।   वर्षा भइहाले पनि मुस्ताङलगायत माथिल्लो हिमरेखा छोएका जिल्लामा बढीमा पाँच मिलिमिटरसम्मको मात्र वर्षा हुने गरेको पाइन्छ । त्यसैले वर्षा भएर बाढी आएको नभई हिमताल विस्फोट भएरै बाढी आएको अनुमान सोही दिनमा पनि विज्ञहरूले गरेका थिए । विभाग र राष्ट्रिय विपत् जोखिम न्यूनीकरण तथा व्यवस्थापन प्राधिकरणले अत्यधिक क्षति गरेकाले आफ्नो अनुसन्धान रसुवाको हिमबाढीमा बढी केन्द्रित गरेकाले लोमान्थाङको हिमबाढी ओझेलमा परेको थियो । अनुसन्धानकर्ता थापाका अनुसार गत मङ्गलबार अर्थात् २०२५ जुलाई ८ तारिख साँझ ५ बजे माथिल्लो लोमान्थाङ–४ स्थित चुम्जुङ गाउँनजिकैको छुआमा खोलामा उर्लेर बाढी आएको थियो ।बाढी देखेपछि स्थानीयले तल्लो तटीय क्षेत्रमा सूचना दिएकाले कुनै प्रकारको क्षति हुन भने नपाएको लोमान्थाङ गाउँपालिका उपाध्यक्ष छ्युमी विष्ट गुरुङले जानकारी दिनुभयो । खबर पाएपछि वडा नम्बर ४ का अध्यक्ष छिरिङ धिन्डु गुरुङसहितका जनप्रतिनिधिको टोली पनि हिमताल फुटेको ठाउँमा हेर्न गएको थियो । पूर्वसूचना पाएपछि तल्लो तटीय जोखिमयुक्त बस्तीहरू खाली गरिएको जानकारी स्थानीयवासीले दिएका छन् । हिमताल विस्फोटपछिको हिमबाढीले तल्लो तटीय क्षेत्रमा चार वटा पुल क्षतिग्रस्त बनाएको छ । तालबाट झन्डै ३५ किमी तलसम्म बाढीले हिमाली गेग्य्रान बगाएर पु¥याएको बताइएको छ ।",
      "link": "https://gorkhapatraonline.com/news/163473",
      "image": "https://gorkhapatraonline.com/storage/media/288164/conversions/1212-original-thumb.jpg"
    }
  ]
}