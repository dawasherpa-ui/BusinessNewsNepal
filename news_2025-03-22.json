{
  "date": "2025-03-22T13:32:40.568Z",
  "news": [
    {
      "slug": "148028",
      "title": "उडानलाई निरन्तरता दिन सरकारले थप पहल गर्ने",
      "timestamp": 1742601600000,
      "source": "gp",
      "content": "संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले भैरहवाबाट अन्तर्राष्ट्रिय उडानको निरन्तरताका लागि थप पहल गर्ने बताउनुभएको छ ।",
      "longContent": "भैरहवा समाचारदाताभैरहवा, चैत ९ गते । संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले भैरहवाबाट अन्तर्राष्ट्रिय उडानको निरन्तरताका लागि थप पहल गर्ने बताउनुभएको छ । गौतम बुद्ध अन्तर्राष्ट्रिय विमानस्थलमा शुक्रबार विमानस्थलका अधिकारी, पर्यटन व्यवसायी र सरोकारवालासँगको छलफलमा मन्त्री पाण्डेले अन्तर्राष्ट्रिय उडान निरन्तरताका लागि सरकारले ल्याएको कार्ययोजना अगाडि बढाउन प्रधानमन्त्रीसँग बसेर निर्णायक छलफल गर्ने जानकारी दिनुभएको हो ।भैरहवाको गौतम बुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थल सञ्चालनका लागि नेपाल सरकार मन्त्रीपरिषद् बैठकले केही समयअघि कार्ययोजना ल्याएको थियो । उक्त कार्ययोजना पूर्ण रूपमा कार्यान्वयन नभएको र श्रमसम्बन्धी सेवाहरू रुपन्देही नआइसकेको भन्दै व्यवसायीले गुनासो गरेका थिए । मन्त्री पाण्डेले कार्ययोजना कार्यान्वयनका लागि सम्बन्धित मन्त्रालय र निकायबिच छिट्टै प्रधानमन्त्रीसँग बस्ने जानकारी दिनुभयो । “कार्यान्वयन नहुने हो भने कार्ययोजना ल्याएको, राजपत्रमा प्रकाशित गरेको के मतलब भयो ?” उहाँले भन्नुभयो, “त्यसैले प्रधानमन्त्रीलाई भेटेर सम्बन्धित मन्त्रालय र विभागहरूलाई बोलाउन लगाएर हामी एउटा निर्णायक छलफल गर्छौं ।” मन्त्री पाण्डेले अहिले भैरहवा अन्तर्राष्ट्रिय उडान गरिरहेकाका लागि अर्को तालिका पनि निकाल्ने र त्यसका लागि प्रक्रिया चलिरहेको जानकारी दिनुभयो ।नेपाल एयरलाइन्सको एउटा जहाज भैरहवामै राखेर चलाउनेबारे पनि छलफल गरिरहेको भन्दै त्यसका लागि थप जहाजको आवश्यकता पर्ने पाण्डेले बताउनुभयो । नेपाल एयरलाइन्सलाई प्रभावकारी बनाउने भन्नेबारे छलफल भइरहेको भन्दै एयरलाइन्स प्रभावकारी भएमा मुलुकको उड्डयन र पर्यटन क्षेत्र चलायमान हुने उहाँले दाबी गर्नुभयो । “कम्बोडियामा सिधा उडान हुने हो भने ९० प्रतिशतभन्दा बढी बौद्धमार्गी लुम्बिनी आउन पाउँछन् । थाइल्यान्ड, अस्ट्रेलियामा पनि आफ्नै जहाज चलाउन सकिन्थ्यो,” उहाँले भन्नुभयो, “हिजो अर्थमन्त्री, अर्थ सचिव, प्रधानमन्त्री कार्यालयका सचिव, प्रधानमन्त्रीका आर्थिक सल्लाहकार युवराज खतिवडालगायतबिच नेपाल एयरलाइन्सको एउटा न्यारोबडी भैरहवा राख्ने हो भने त्यसैले चलायमान गराउँथ्यो भन्नेबारे छलफल भयो ।” नेपाल एयरलाइन्सको आठ/दस वटा वाइडबडी, त्यत्तिकै सङ्ख्यामा न्यारोबडी र ट्विनअटर आजको आवश्यकता भएको भन्दै उहाँले त्यसले सबै क्षेत्रलाई चलायमान गराउने उल्लेख गर्नुभयो । भैरहवा र पोखरामा अन्तर्राष्ट्रिय उडान हुँदा केही आशाको सञ्चार भएको भन्दै केही भएन भनेर निराश नहुन मन्त्री पाण्डेले आग्रह गर्नुभयो । कुनै पनि एयरपोर्ट बन्नासाथ गुल्जार नहुने भन्दै चरण पार गर्दै जाने पाण्डेको भनाइ थियो ।अन्तर्क्रियामा गौतम बुद्ध अन्तर्राष्ट्रिय विमानस्थलका महाप्रबन्धक प्रतापबाबु तिवारीले भैरहवाको अन्तर्राष्ट्रिय उडानमा जजिरा र थाई एयर एसियाले राम्रै यात्रु पाएको बताउनुभयो । फ्लाई दुबईले पनि सुधार गर्दै लगेको उहाँले उल्लेख गर्नुभयो । भैरहवाबाट मार्च २० सम्म १३ हजार १८१ जनाले अन्तर्राष्ट्रिय उडान र अवतरण गरेको उहाँले जानकारी दिनुभयो ।",
      "link": "https://gorkhapatraonline.com/news/148028",
      "image": "https://gorkhapatraonline.com/storage/media/261041/conversions/Mantri-badri-pandey-2-original-thumb.jpg"
    },
    {
      "slug": "148027",
      "title": "स्वदेशी वस्तुको प्रयोग बढाउन प्रमको आग्रह",
      "timestamp": 1742601600000,
      "source": "gp",
      "content": "प्रधानमन्त्री केपी शर्मा ओलीले स्वदेशी उत्पादनको प्रयोग बढाउन आग्रह गर्नुभएको छ । नेपाल उद्योग तथा व्यवसायी महासङ्घको तेस्रो अधिवेशनको शुक्रबार उद्घाटन गर्दै उहाँले स्वदेशी वस्तुको प्रयोग अनिवार्य गर्न सबैलाई आग्रह गर्नुभएको हो ।",
      "longContent": "गोरखापत्र समाचारदाताकाठमाडौँ, चैत ९ गते । प्रधानमन्त्री केपी शर्मा ओलीले स्वदेशी उत्पादनको प्रयोग बढाउन आग्रह गर्नुभएको छ । नेपाल उद्योग तथा व्यवसायी महासङ्घको तेस्रो अधिवेशनको शुक्रबार उद्घाटन गर्दै उहाँले स्वदेशी वस्तुको प्रयोग अनिवार्य गर्न सबैलाई आग्रह गर्नुभएको हो । “स्वदेशी उत्पादन टोपी र मखलर लगाउने बानी बसालौँ, मैले पनि सधैँ लगाउँछु, यसले नेपाली उद्योगलाई प्रोत्साहन गर्छ,” प्रधानमन्त्री ओलीले भन्नुभयो । आयातित वस्तुले बजार ओगटिरहेका बेलामा स्वदेशी वस्तुको उत्पादन बढाएर आत्मनिर्भरतातर्फ लाग्न उद्यमीलाई उहाँले अनुरोध गर्नुभयो । आयातलाई प्रतिस्थापन गरी निर्यातलाई बढावा दिनका लागि स्वदेशी उत्पादनमा जोड दिनसमेत उहाँले आग्रह गर्नुभएको छ । “बिहान उठ्नेबित्तिकै आफ्नो देशमा उत्पादन भएको दन्तमन्जन र ब्रस प्रयोग गर्दा कति आनन्द आउँछ,” प्रधानमन्त्री ओलीले भन्नुभयो, “धागो, कपडा, जुत्ता, मोजा र साबुन उत्पादन गरेर प्रयोग गर्ने बानी बसाले यसले स्वदेशी उद्योगलाई प्रोत्साहन गर्नुका साथै आयातलाई प्रतिस्थापन गर्न सघाउँछ ।” उहाँले भन्नुभयो, “८४ व्यञ्जनका परिकार नेपालमै छन् । एउटा वस्तुबाट अनेक परिकार बन्ने हुँदा स्वदेशी उद्योगलाई प्रवर्धन गर्न आफ्नै उत्पादनमा ध्यान दिनु पर्छ । यसका लागि कानुनमा सुधार, कर प्रणालीमा सुधार गर्नुपर्ने छ भने सुझाव राख्दा हुन्छ, सरकार कार्यान्वनमा लाग्छ ।”कर्मवीर उद्यमी व्यवसायीलाई गफ गरेर कुरा काटेर नबस्न र असन्तुष्टि व्यक्त नगरी आफ्नो काममा ध्यान दिन आग्रह गर्दै प्रधानमन्त्री ओलीले यस क्षेत्रमा स्वदेशी वस्तुको उत्पादनमा प्रोत्साहनका लागि सरकार तत्पर रहेको धारणा राख्नुभयो । उद्योग, वाणिज्य तथा आपूर्तिमन्त्री दामोदर भण्डारीले सरकार आयात प्रतिस्थापन र निर्यात प्रवर्धन गर्दै मुलुकको अर्थतन्त्र सबलीकरणका दिशामा क्रियाशील रहेको बताउनुभयो । मन्त्री भण्डारीले सरकारले उद्योग तथा व्यवसायको विकासका लागि तदारुकतासाथ काम गरिरहेको बताउँदै देशमा औद्योगिक तथा व्यावसायिक वातावरण सहज बनाउन आर्थिक क्षेत्रसँग सम्बन्धित करिब एक दर्जनभन्दा बढी ऐन संशोधन गरिएको उल्लेख गर्नुभयो । उद्योग प्रतिष्ठानको सञ्चालनमा थप सहजता ल्याई वस्तु तथा सेवाको उत्पादन बढाउने र उत्पादन लागत मूल्य प्रतिस्पर्धी बनाउने उद्देश्यले ऐन संशोधन गरिएको मन्त्री भण्डारीको भनाइ छ । राष्ट्रिय स्टार्टअप नीति, २०८१ नेपाल सरकारबाट स्वीकृत भई स्टार्टअप कर्जा कार्यक्रम कार्यान्वयनमा आइसकेको, स्थानीय बजारको सुनिश्चितता तथा आन्तरिक रोजगारीको प्रवर्धन गर्न सरकार लागिरहेको मन्त्री भण्डारीले बताउनुभयो । सो अवसरमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले परिवर्तन भएका कानुनलाई कार्यान्वयन गरी सरकारले नीतिगत स्थायित्वको प्रतिबद्धता दिनुपर्ने बताउनुभयो ।नेपालमा राम्रा कानुन र व्यवस्था भए पनि कार्यान्वयन पक्ष फितलो हुँदा कसैले लाभ लिन नसकेको उल्लेख गर्दै उहाँले निजी क्षेत्रले दिएका सुझावले कानुनमा सुधार आएकाले यसले लगानीमा वृद्धि हुने बताउनुभयो । निजी क्षेत्र मिलेर १० अर्ब पुँजीको नेपाल विकास सार्वजनिक कम्पनी स्थापना गरिएकाले यसले स्वदेशी पुँजी परिचालन गरेर सडक, पूर्वाधार, ट्रान्समिसनका लाइन निर्माण गर्न सक्ने उहाँको भनाइ छ । नेपाल उद्योग परिसङ्घका अध्यक्ष राजेश अग्रवालले आत्मनिर्भर अर्थतन्त्र बढाउन स्वदेशी उद्योगलाई प्राथमिकता दिनुपर्ने बताउनुभयो । सार्वजनिक निकायमा स्वदेशी वस्तुको प्रयोग गर्ने नीति स्वागतयोग्य रहेकाले यसले यसले स्वदेशी वस्तुको उत्पादन र प्रयोगलाई नयाँ आयाम दिने उहाँको भनाइ छ । सरकारले कानुनमा गरेको सुधार निजी क्षेत्रका लागि स्वागतयोग्य रहेकाले प्रभावकारी कार्यान्वयन गर्न आवश्यक रहेको उहाँको भनाइ छ । नेपाल चेम्बर अफ कमर्सका अध्यक्ष कमलेश अग्रवालले सरकारले निजी क्षेत्रलक्षित कानुन सुधार गरेकाले लगानीको वातावरण सिर्जना हुँदै गएको बताउनुभयो ।",
      "link": "https://gorkhapatraonline.com/news/148027",
      "image": "https://gorkhapatraonline.com/storage/media/261031/conversions/nepal-_udyog_mahasang_ADHIKARI-KABIN00005-original-thumb.jpg"
    },
    {
      "slug": "148026",
      "title": "परिपक्व छ, ढाकामा पाका हातको सिप",
      "timestamp": 1742601600000,
      "source": "gp",
      "content": "उमेरले ५० टेक्नुभएकी शान्तिला फुदुङले १२ वर्षको उमेर हुँदा खाँडीको कपडा तानमा बुन्ने सिप सिक्नुभयो । खाँडीलाई बिस्तारै ढाकामा रूपान्तरण गरेदेखि तेह्रथुम जिल्लाको म्याङ्लुङ–१ मा फक्ताङ्लुङ ढाका कपडा उद्योग २२ वर्षदेखि सञ्चालनमा छ ।",
      "longContent": "नवराज कट्टेलविराटनगर, चैत ९ गते । उमेरले ५० टेक्नुभएकी शान्तिला फुदुङले १२ वर्षको उमेर हुँदा खाँडीको कपडा तानमा बुन्ने सिप सिक्नुभयो । खाँडीलाई बिस्तारै ढाकामा रूपान्तरण गरेदेखि तेह्रथुम जिल्लाको म्याङ्लुङ–१ मा फक्ताङ्लुङ ढाका कपडा उद्योग २२ वर्षदेखि सञ्चालनमा छ । बाल उमेरदेखि तानमा मन दिनुभएकी फुदुङ अहिले ढाका उद्योगीका रूपमा चिनिनुहुन्छ । २०५९ सालमा आफैँ उद्योग स्थापना गरेर १० वटा तानमा पाँच जनालाई रोजगारी दिएर ढाकाका कपडा उत्पादन गर्दै आउनुभएको छ । विराटनगरमा ढाका कपडा महोत्सव लाग्ने भएपछि फुदुङ तानसहित प्रदर्शनीमा आउनुभएको छ । उहाँका लागि यो सुनौलो अवसर पनि हो । “धेरै बिक्दैन भनेर तयारी कपडा कम लिएर आएँ, बिहीबार महोत्सव उद्घाटनका क्रममा १२ हजार रुपियाँको कपडा बिक्री भयो,” फुदुङले भन्नुभयो, “आफैँले उत्पादन गरेको कपडा महोत्सवमा सजाएर राख्न पाउँदा खुसी लागेको छ ।” ताप्लेजुङको फुङ्लिङ नगरपालिका–७ को सोनी ढाका कपडा उद्योग सञ्चालक वचनकुमारी लिम्बू पनि दैनिक मन तानमै झुम्मिनुहुन्छ । २०५३ सालदेखि ढाका उद्योग स्थापना गरेर कपडा बुन्दै आएकी लिम्बूको जीविकोपार्जन मात्रै चलिरहेको छैन, ढाकामा फेसनको साइनो जोड्न पनि आउन थालेको छ । उहाँले आफ्नै उद्योगमा उत्पादन गरेका महिला र पुरुषका ढाका कपडाले अहिले बजार पनि राम्रो पाएको छ । ५३ वर्षीय लिम्बूका अनुसार सिपले पेसा पक्रायो, पेसाले उद्योगी बनाएर चिनाएको छ । उहाँको उद्योगमा पनि १० वटा तानमा ढाका कपडा उत्पादन हुँदै आएको छ । धरान उपमहानगरपालिका–११ मा २०५२ सालदेखि कल्पना ढाका उद्योग स्थापना गरेर कपडा बुन्दै आउनुभएकी कल्पना राई, आफ्नो मेहनत खेर नजाने बताउनुहुन्छ । “जे होस् १८ वर्षको हुँदा तानमा बसेकी म, २२ वर्षदेखि लगातार तानमै बिताउँदा पनि थाकेकी छैन,” राईले भन्नुभयो, “गाउँमा उत्पादन भएको ढाका सहरमा फेसनेबल भएर प्रयोगमा आइरहेको छ ।” माग अनुसार यसमा बुट्टा भर्नेदेखि डिजाइन पस्कनेसम्मको सिपमा महिलालाई पोख्तसमेत बनाइरहेको उहाँको बुझाइ छ । उहाँ भन्नुहुन्छ, “धागो बुनाइ सिप हो, यो हातमा बसेपछि नयाँ डिजाइन पस्कन कुनै असजिलो भएको छैन ।” ढाकामा पाका भएकाको अनुभवमा अहिले युवापुस्ताको रोजाइमा यो पोसाक पर्न थालेको छ । त्यसले व्यवसायमा नयाँपनसमेत भिœयाएको छ । ढाकामा फेब्रिकको संयोजन गरेर बनाइने लेहेङ्गा, चोली, वानपिस, कोट, साडीदेखि जुत्ताचप्पल र ब्यागसमेत आकर्षक हुने गरेका छन् । ढाकाको छुट्टै पहिचान र मौलिकता पनि छ, फक्ताङ्लुङ ढाका कपडा उद्योग सञ्चालक फुदुङ भन्नुहुन्छ, फेसन भित्र्याएर त्यसलाई तेह्रथुमे भनियो तर त्यो चाँहि भन्न हुँदैन । तेह्रथुमको ढाकालाई फेब्रिकसँग संयोजन गरेर दिइने नयाँ डिजाइन समयको माग हो, त्यो अर्गानिक चाँहि हैन । फुदुङले उद्योग सञ्चालन गर्न सहज असहज दुवै रहेको सुनाउनुभयो । असहज चाँहि ढाकाका लागि धागो देशमा छैन । आयात हुने धागोबाट बुन्ने ढाकाको मूल्य बढी पर्छ । उहाँले स्थानीय सरकारले केही आर्थिक सहयोग गरिरहेको बताउँदै यसलाई प्रदेशले प्राथमिकतामा राख्नुपर्ने माग गर्नुभयो । नेपाली ढाकाको पोसाकले गौरवको सङ्केत गर्छ । पहिला चोलो, टोपी, सल मात्रै बन्ने ढाकाबाट अहिले वानपिस, गाउन, लेहेङ्गा, सारीब्लाउज, स्कर्ट, ज्याकेट, वेस्टकोट, टिसर्ट, ट्राउजर, दौरासुरुवालसमेत बन्ने गरेको धरानको कल्पना ढाका उद्योग सञ्चालक राईले जानकारी दिनुभयो । जति धेरै किसिमका कपडा बुन्ने उति नै धेरै किसिमको तान पनि लगाउनुपर्ने हुन्छ । नेपालको मौलिक संस्कृति, परम्परा र पहिचानको पोसाकलाई बजारीकरण गर्न विराटनगरमा बिहीबारबाट ढाका कपडा महोत्सव सुरु भएको हो । नेपाल उद्योग वाणिज्य महासङ्घले कोशीले प्रदेशका ताप्लेजुङ, पाँचथर, इलाम, धनकुटा, तेह्रथुमलगायतका क्षेत्रमा उत्पादन हुने ढाकालाई तराईका बजारमा प्रयोग बढाउने उद्देश्यसहित विराटनगरमा आयोजना गरेको महोत्सवमा ३० उद्योगका उत्पादन स्टलमा राखिएका छन् । त्यसमध्ये तानसहित उद्योगीले ढाकाका कपडा प्रदर्शनमा राखेका छन् । नेपाल उद्योग वाणिज्य महासङ्घ कोशी, महिला उद्यम समिति संयोजक सुरु केसीले पहाडी ग्रामीण क्षेत्रका महिला जोडिएका उद्योगको प्रवर्धन गर्ने उद्देश्य पनि महोत्सवमार्फत राखिएको बताउनुभयो ।",
      "link": "https://gorkhapatraonline.com/news/148026",
      "image": "https://gorkhapatraonline.com/storage/media/261030/conversions/Daka-(2)-original-thumb.jpg"
    },
    {
      "slug": "148025",
      "title": "न्यूनतम पारिश्रमिक बढाउने गृहकार्य",
      "timestamp": 1742601600000,
      "source": "gp",
      "content": "श्रम तथा व्यवसायजन्य सुरक्षा विभागले आगामी साउन १ गतेदेखि लागु हुने गरी श्रमिकको न्यूनतम पारिश्रमिक बढाउन गृहकार्य सुरु भएको जानकारी दिएको छ ।",
      "longContent": "गोरखापत्र समाचारदाता काठमाडौँ, चैत ९ गते । श्रम तथा व्यवसायजन्य सुरक्षा विभागले आगामी साउन १ गतेदेखि लागु हुने गरी श्रमिकको न्यूनतम पारिश्रमिक बढाउन गृहकार्य सुरु भएको जानकारी दिएको छ । विभागले शुक्रबार पत्रकार सम्मेलनमार्फत न्यूनतम पारिश्रमिक निर्धारण समितिले आगामी २०८२ साउन १ गतेदेखि लागु गर्ने श्रमिकको पारिश्रमिक वृद्धिको काम सुरु गरेको जानकारी गराएको हो । विभागका महानिर्देशक कमलप्रसाद भट्टराईले अघिल्लो पटक वृद्धि गरिएको पारिश्रमिक अझै कतिपय प्रतिष्ठानमा कार्यान्वयन नभएको पाइएकाले त्यसको कार्यान्वयनका लागि सबै रोजगारदाता प्रतिष्ठानलाई जिम्मेवार बन्न आग्रह गर्नुभयो हाल श्रमिकको मासिक पारिश्रमिक १७ हजार तीन सय रुपियाँ तोकिएको छ । जसमा आधारभूत पारिश्रमिक १० हजार ८२० रुपियाँ तोकिएको छ भने महँगी भत्ता छ हजार ४८० रुपियाँ छ । २०८० साउन १ गतेदेखि लागु भएको श्रमिकको न्यूनतम पारिश्रमिक १७ हजार तीन सय रुपियाँ कार्यान्वयन गरेको हो ।आगामी वर्षदेखि लागु हुने नयाँ पारिश्रमिक अहिलेको महँगीलगायत सबै कुरालाई ध्यानमा राखेर निर्धारण गरिने महानिर्देशक भट्टराईले जानकारी दिनुभयो । पत्रकार सम्मेलनमा मर्यादित श्रम सम्बन्ध एवं असल श्रम अभ्यासको सुनिश्चित गर्ने विषयमा अधिकांश रोजगारदाता प्रतिष्ठानले अझै धेरै काम गर्नुपर्ने बताइयो । महानिर्देशक भट्टराईले विभागबाट बेला बेलामा हुने आकस्मिक अनुगमनमा धेरै रोजगारदाता प्रतिष्ठानमा सुधार भएको पाइए पनि अझै केही प्रतिष्ठानमा कार्यरत श्रमिक न्यूनतम अधिकारबाट वञ्चित भएको पाइएको जानकारी दिनुभयो । उहाँले मर्यादित श्रमका लागि श्रमसम्बन्धी अन्तर्राष्ट्रिय अभिसन्धिको अनुमोदनका लागि कार्यायोजना बनाई प्रतिष्ठान र श्रमिकलाई अनौपचारीकरण गर्दै लैजानका लागि पूर्वतयारीका काम भएको पनि जानकारी दिनुभयो ।दर्ता भएर सञ्चालन भएका रोजगारदाता प्रतिष्ठानलाई अब ऐनविपरीत सञ्चालन गर्न छुट नहुने र ती व्यवसायी प्रतिष्ठानलाई कानुन अनुसार कारबाही हुने उहाँको भनाइ छ ।विभागको कार्य क्षेत्राधिकार धेरै भए पनि राज्यबाट विभागलाई उपलब्ध गराइने साधनस्रोत र जनशक्ति असाध्यै सीमित भएकाले अपेक्षा अनुसार काम गर्न सक्ने अवस्था नरहेको महानिर्देशक भट्टराईले गुनासो गर्नुभयो । उहाँले मर्यादित एवं असल श्रम अभ्यासमा रोजगारदाता प्रतिष्ठान र श्रमिकसँग गर्नुपर्ने सहजीकरण, अनुगमन, निरीक्षण एवं नियमनलगायतमा विभागले जति गर्नुपथ्र्यो त्यति गर्न नसकेको स्वीकार गर्नुभयो । आन्तरिक रोजगारी प्रवर्धन एवं श्रम प्रशासनको सुदृढीकरणमा श्रम, रोजगार तथा सामाजिक सुरक्षा मन्त्रालयले गरेको प्रतिबद्धतालाई कार्यान्वयनमा लैजाने विषयमा विभागले काम अगाडि बढाएको पनि सोही पत्रकार सम्मेलनमार्फत जानकारी दिइयो ।पत्रकार सम्मेलनमा विभागले न्यूनतम पारिश्रमिकको कार्यान्वयन, सामाजिक सुरक्षा कोषमा सूचीकरण, बालश्रम एवं बाध्यकारी श्रमको निवारण, श्रमिकको व्यवसायजन्य सुरक्षा र स्वास्थ्यको सुनिश्चितताका विषयमा पनि काम गरिरहेको जानकारी दिइयो ।",
      "link": "https://gorkhapatraonline.com/news/148025",
      "image": "https://gorkhapatraonline.com/storage/media/261029/conversions/nyunatam-parishramik1690523964-(1)-original-thumb.jpg"
    },
    {
      "slug": "148010",
      "title": "सुख्खा बन्दरगाहको माग गर्दै अर्थमन्त्रीलाई ज्ञापनपत्र",
      "timestamp": 1742515200000,
      "source": "gp",
      "content": "नेपालगन्ज उद्योग वाणिज्य संघले नेपालगन्जमा सुख्खा बन्दरगाह निर्माण गर्न सरकारसँग माग गरेको छ । शुक्रबार काठमाडौँस्थित अर्थ मन्त्रालयमा पुगेर उद्योगी व्यवसायीसहितको संघको टोलीले अर्थमन्त्रीसमक्ष सुख्खा बन्दरगाह निर्माणको माग गरेको हो ।",
      "longContent": "गजेन्द्र गुरुङखजुरा, चैत ८ गते । नेपालगन्ज उद्योग वाणिज्य संघले नेपालगन्जमा सुख्खा बन्दरगाह निर्माण गर्न सरकारसँग माग गरेको छ । शुक्रबार काठमाडौँस्थित अर्थ मन्त्रालयमा पुगेर उद्योगी व्यवसायीसहितको संघको टोलीले अर्थमन्त्रीसमक्ष सुख्खा बन्दरगाह निर्माणको माग गरेको हो ।संघका कार्यवाहक अध्यक्ष चिरञ्जीवी ओली नेतृत्वमा बाँकेका जनप्रतिनिधि, उद्योगी, व्यवसायी सम्मिलित प्रतिनिधि मण्डलले शुक्रबार नेपाल सरकारका अर्थमन्त्री विष्णु पौडेललाई सुख्खा बन्दरगाह निर्माण गर्न माग गर्दै ज्ञापनपत्र बुझाएको हो । अर्थमन्त्री पौडेलले सुख्खा बन्दरगाह आवश्यक रहेको बताउँदै डीपीआर गर्न लगाउने बताएको कार्यवाहक अध्यक्ष ओलीले जानकारी दिनुभयो । ओलीद्वारा हस्ताक्षरित ज्ञापनपत्रमा नेपालगन्जको एकीकृत भन्सार जाँचचौकी (आइसीपी) लाई नै सुख्खा बन्दरगाहमा परिणत गरी वैदेशिक व्यापार व्यवसायलाई अभिवृद्धि गर्न भनिएको छ ।‘नेपालगन्जमा सुख्खा बन्दरगाह निर्माण हुनसके तेस्रोे मुलुुकबाट भारत हुँदै नेपाल र नेपालबाट भारत हुँदै तेस्रो मुलुकसम्म आयात–निर्यात (पैठारी) सस्तो र सहज भइ पश्चिम नेपालको औद्योगिक एवम् व्यापारिक विकासमा ठुलो टेवा पुग्नेछ’ ज्ञापनपत्रमा भनिएको छ, ‘नेपालगन्जमा हाल सञ्चालनमा रहेको आइसीपीको पूर्वाधारले तेस्रो मुलुकसँग हुने कारोबार गर्न सम्भव नहुने तथा पैठारी खर्च चर्को हुनाले लागत समेत बढ्न जाने हुँदा वैदेशिक व्यापारलाई सहज र सरल बनाउन पनि नेपालगन्जमा सुख्खा बन्दगाह अपरिहार्य छ ।’पश्चिम नेपालमा उत्पादन भएका चक्की आँटा, भुजा, जडिबुटी, घ्यु, प्लाइउड, विभिन्न किसिमका मसलाहरु, चाउचाउ लगायतका अन्य मालवस्तुहरु अहिले निर्यात गर्न पूर्वी नेपालको सुख्खा बन्दरगाहमा परनिर्भरता हुनु परेको, जसलेगर्दा ढुवानी खर्च बढी लाग्ने भएकाले उत्पादित अन्तर्राष्ट्रिय बजारमा महँगो पर्न जाने हुँदा नेपालगन्ज सुख्खा बन्दरगाह बनेमा यो समस्या हल हुने ज्ञापनपत्रमा उल्लेख गरिएको छ ।त्यसैगरी नेपालगन्जमा सुख्खा बन्दरगाह निर्माण गर्न सके लुम्बिनी प्रदेश मात्र होइन, नेपालगन्जदेखि मुस्किलले एकसय किलोमिटरको परिधिभित्र रहेको कर्णाली र सुदूरपश्चिम प्रदेशले समेत प्रत्यक्ष आर्थिक लाभ लिन सक्ने बताइएको छ ।अर्थमन्त्री विष्णु पौडेललाई ज्ञापनपत्र बुझाउन संघका कार्यवाहक अध्यक्ष चिरञ्जीवी ओलीसहित बाँकेका प्रतिनिधिसभा सदस्य दीपा शर्मा, केएल दुगडका महाप्रबन्धक प्रदीप छाजेड, दुगड ग्रुपका प्रबन्ध निर्देशक कुमुद दुगड, उद्योगी सञ्जय अग्रवाल र नेपालगन्ज उद्योग वाणिज्य संघका महासचिव भीमबहादुर रानाभाट सहभागी हुनुहुन्थ्यो ।",
      "link": "https://gorkhapatraonline.com/news/148010",
      "image": "https://gorkhapatraonline.com/storage/media/261000/conversions/Sukha-Bandargaha-at-Nepalgunj-(1)-original-thumb.jpg"
    },
    {
      "slug": "147960",
      "title": "सुनचाँदीको मूल्य घट्यो",
      "timestamp": 1742515200000,
      "source": "gp",
      "content": "आज सुनचाँदीको मूल्य घटेको छ । सुन तोलामा रू एक हजार र चाँदी तोलामा रू ३५ घटेको हो ।",
      "longContent": "काठमाडौँ,  चैत ८ गते । आज सुनचाँदीको मूल्य घटेको छ । सुन तोलामा रू एक हजार र चाँदी तोलामा रू ३५ घटेको हो ।बिहीबार प्रतितोला रू एक लाख ७६ हजारमा कारोबार भएको सुन आज प्रतितोला रू एक लाख ७५ हजारमा खरिदबिक्री हुने नेपाल सुनचाँदी व्यवसायी महासङ्घले जनाएको छ ।यस्तै, आज चाँदी प्रतितोला रू एक हजार नौ सय ९५ मा खरिदबिक्री हुनेछ ।आज अन्तरराष्ट्रिय बजारमा सुन प्रतिऔँस तीन हजार २७ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/147960",
      "image": "https://gorkhapatraonline.com/storage/media/260914/conversions/sun342-original-thumb.jpg"
    },
    {
      "slug": "147940",
      "title": "यस्तो छ आजको तरकारी र फलफूलको थोक मूल्य",
      "timestamp": 1742515200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत ८ गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २२, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २२, आलु रातो प्रतिकिलो रु ३५, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु २०, स्थानीय काउली (ज्यापु) प्रतिकिलो रु २५, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४५ तथा भन्टा डल्लो प्रतिकिलो रु ५०, तने बोडी प्रतिकिलो रु २०० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तिते करेला प्रतिकिलो रु १४०, लौका प्रतिकिलो रु ४०, परबर (लोकल) प्रतिकिलो रु ९०, परबर (तराई) प्रतिकिलो रु १५०, घिरौला प्रतिकिलो रु ५०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २० तथा भिण्डी प्रतिकिलो रु १०० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४५, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ५०, पालुङ्गो साग प्रतिकिलो ७०, चमसुरको साग रु ३५, तोरीको साग प्रतिकिलो रु ४०, मेथीको साग प्रतिकिलो रु ६०, प्याज हरियो प्रतिकिलो रु ४०, बकुला प्रतिकिलो रु ३०, तरुल प्रतिकिलो रु ९०, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु ३५०, कुरिलो प्रतिकेजी रु १००० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६०, सजीवन प्रतिकिलो रु १५०, कोइरालो प्रतिकेजी रु १५०, रातो बन्दा प्रतिकिलो रु ६०, जिरीको साग प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ८०, गान्टे मूला प्रतिकिलो रु ५०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १५०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, मौसम प्रतिकिलो रु २००, जुनार प्रतिकिलो रु १५०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २५, निबुवा प्रतिकिलो रु ५०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु ११०, लप्सी प्रतिकिलो रु १२०, खरबुजा प्रतिकिलो रु ४५, स्ट्रबेरी (भुइँऐसेलु) रु २००, किबी प्रतिकिलो रु ४००, अमला प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३२५, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु ११०, खुर्सानी हरियो (माछे) प्रतिकिलो रु ७०, भेडे खुर्सानी प्रतिकिलो रु ११०, लसुन हरियो प्रतिकिलो रु ६०, हरियो धनिया प्रतिकिलो रु ६०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २३०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/147940",
      "image": "https://gorkhapatraonline.com/storage/media/260886/conversions/adrhs-original-thumb.jpg"
    },
    {
      "slug": "147919",
      "title": "आजका लागि यस्तो छ विदेशी मुद्राको विनिमयदर",
      "timestamp": 1742515200000,
      "source": "gp",
      "content": "काठमाडौँ, चैत ८ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर १३७ रुपैयाँ ९० पैसा र बिक्रीदर १३८ रुपैयाँ ५० पैसा कायम भएको छ । युरोपियन युरो एकको खरिददर १४९ रुपैयाँ ५२ पैसा र बिक्रीदर १५० रुपैयाँ १७ पैसा, युके पाउन्ड स्टर्लिङ एकको खरिददर १७८ रुपैयाँ ६८ पैसा र बिक्रीदर १७९ रुपैयाँ ४६ पैसा, स्वीस फ्र्याङ्क एकको खरिददर १५६ रुपैयाँ ४८ पैसा र बिक्रीदर १५७ रुपैयाँ १६ पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ ६९ पैसा र बिक्रीदर ८७ रुपैयाँ ०७ पैसा, क्यानेडियन डलर एकको खरिददर ९५ रुपैयाँ ८७ पैसा र बिक्रीदर ९६ रुपैयाँ २८ पैसा, सिङ्गापुर डलर एकको खरिददर १०३ रुपैयाँ २८ पैसा र बिक्रीदर १०३ रुपैयाँ ७३ पैसा निर्धारण गरिएको छ । यस्तै, जापानी येन १० को खरिददर नौ रुपैयाँ २९ पैसा र बिक्रीदर नौ रुपैयाँ ३३ पैसा, चिनियाँ युआन एकको खरिददर १९ रुपैयाँ ०४ पैसा र बिक्रीदर १९ रुपैयाँ १२ पैसा, साउदी अरेबियन रियाल एकको खरिददर ३६ रुपैयाँ ७६ पैसा र बिक्रीदर ३६ रुपैयाँ ९२ पैसा, कतारी रियाल एकको खरिददर ३७ रुपैयाँ ८३ पैसा र बिक्रीदर ३७ रुपैयाँ ९९ पैसा कायम भएको छ । केन्द्रीय बैंकका अनुसार थाई भाट एकको खरिददर चार रुपैयाँ ०९ पैसा र बिक्रीदर चार रुपैयाँ १० पैसा, युएई दिराम एकको खरिददर ३७ रुपैयाँ ५४ पैसा र बिक्रीदर ३७ रुपैयाँ ७१ पैसा, मलेसियन रिङ्गेट एकको खरिददर ३१ रुपैयाँ १६ पैसा र बिक्रीदर ३१ रुपैयाँ २९ पैसा निर्धारण भएको छ । यस्तै, साउथ कोरियन वन १०० को खरिददर नौ रुपैयाँ ४० पैसा र बिक्रीदर नौ रुपैयाँ ४४ पैसा, स्वीडिस क्रोनर एकको खरिददर १३ रुपैयाँ ५४ पैसा र बिक्रीदर १३ रुपैयाँ ६० पैसा र डेनिस क्रोनर एकको खरिददर २० रुपैयाँ ०४ पैसा र बिक्रीदर २० रुपैयाँ १३ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ७४ पैसा र बिक्रीदर १७ रुपैयाँ ८२ पैसा, कुवेती दिनार एकको खरिददर ४४७ रुपैयाँ ६७ पैसा र बिक्रीदर ४४९ रुपैयाँ ६२ पैसा, बहराइन दिनार एकको खरिददर ३६५ रुपैयाँ ८१ पैसा र बिक्रीदर ३६७ रुपैयाँ ४० पैसा, ओमनी रियाल एकको खरिददर ३५८ रुपैयाँ १९ पैसा र बिक्रीदर ३५९ रुपैयाँ ७४ पैसा रहेको छ । भारतीय रुपैयाँ १०० को खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "longContent": "काठमाडौँ, चैत ८ गते । नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर १३७ रुपैयाँ ९० पैसा र बिक्रीदर १३८ रुपैयाँ ५० पैसा कायम भएको छ । युरोपियन युरो एकको खरिददर १४९ रुपैयाँ ५२ पैसा र बिक्रीदर १५० रुपैयाँ १७ पैसा, युके पाउन्ड स्टर्लिङ एकको खरिददर १७८ रुपैयाँ ६८ पैसा र बिक्रीदर १७९ रुपैयाँ ४६ पैसा, स्वीस फ्र्याङ्क एकको खरिददर १५६ रुपैयाँ ४८ पैसा र बिक्रीदर १५७ रुपैयाँ १६ पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ ६९ पैसा र बिक्रीदर ८७ रुपैयाँ ०७ पैसा, क्यानेडियन डलर एकको खरिददर ९५ रुपैयाँ ८७ पैसा र बिक्रीदर ९६ रुपैयाँ २८ पैसा, सिङ्गापुर डलर एकको खरिददर १०३ रुपैयाँ २८ पैसा र बिक्रीदर १०३ रुपैयाँ ७३ पैसा निर्धारण गरिएको छ । यस्तै, जापानी येन १० को खरिददर नौ रुपैयाँ २९ पैसा र बिक्रीदर नौ रुपैयाँ ३३ पैसा, चिनियाँ युआन एकको खरिददर १९ रुपैयाँ ०४ पैसा र बिक्रीदर १९ रुपैयाँ १२ पैसा, साउदी अरेबियन रियाल एकको खरिददर ३६ रुपैयाँ ७६ पैसा र बिक्रीदर ३६ रुपैयाँ ९२ पैसा, कतारी रियाल एकको खरिददर ३७ रुपैयाँ ८३ पैसा र बिक्रीदर ३७ रुपैयाँ ९९ पैसा कायम भएको छ । केन्द्रीय बैंकका अनुसार थाई भाट एकको खरिददर चार रुपैयाँ ०९ पैसा र बिक्रीदर चार रुपैयाँ १० पैसा, युएई दिराम एकको खरिददर ३७ रुपैयाँ ५४ पैसा र बिक्रीदर ३७ रुपैयाँ ७१ पैसा, मलेसियन रिङ्गेट एकको खरिददर ३१ रुपैयाँ १६ पैसा र बिक्रीदर ३१ रुपैयाँ २९ पैसा निर्धारण भएको छ । यस्तै, साउथ कोरियन वन १०० को खरिददर नौ रुपैयाँ ४० पैसा र बिक्रीदर नौ रुपैयाँ ४४ पैसा, स्वीडिस क्रोनर एकको खरिददर १३ रुपैयाँ ५४ पैसा र बिक्रीदर १३ रुपैयाँ ६० पैसा र डेनिस क्रोनर एकको खरिददर २० रुपैयाँ ०४ पैसा र बिक्रीदर २० रुपैयाँ १३ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ७४ पैसा र बिक्रीदर १७ रुपैयाँ ८२ पैसा, कुवेती दिनार एकको खरिददर ४४७ रुपैयाँ ६७ पैसा र बिक्रीदर ४४९ रुपैयाँ ६२ पैसा, बहराइन दिनार एकको खरिददर ३६५ रुपैयाँ ८१ पैसा र बिक्रीदर ३६७ रुपैयाँ ४० पैसा, ओमनी रियाल एकको खरिददर ३५८ रुपैयाँ १९ पैसा र बिक्रीदर ३५९ रुपैयाँ ७४ पैसा रहेको छ । भारतीय रुपैयाँ १०० को खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/147919",
      "image": "https://gorkhapatraonline.com/storage/media/260863/conversions/money-exchange-original-thumb.jpg"
    },
    {
      "slug": "147913",
      "title": "महोत्सवमा पाँच देशका नाटक",
      "timestamp": 1742515200000,
      "source": "gp",
      "content": "पोखरा अन्तर्राष्ट्रिय नाटक महोत्सव २०८१ को तयारी पूरा गरिएको छ । चैत ९ गतेबाट  पाँच दिनसम्म चल्ने नाटकको तयारी पूरा भएको महोत्सव निर्देशक परिवर्तनले जानकारी दिनुभयो ।",
      "longContent": "कास्की समाचारदाताकास्की, चैत ८ गते  । पोखरा अन्तर्राष्ट्रिय नाटक महोत्सव २०८१ को तयारी पूरा गरिएको छ । चैत ९ गतेबाट  पाँच दिनसम्म चल्ने नाटकको तयारी पूरा भएको महोत्सव निर्देशक परिवर्तनले जानकारी दिनुभयो । पोखरालाई अन्तर्राष्ट्रिय सांस्कृतिक तथा नाट्य पर्यटनको केन्द्रका रूपमा स्थापित गर्ने उद्देश्यले पोखरा थिएटरले महोत्सवको आयोजना गरिएको उहाँले बताउनुभयो । “महोत्सवमा नेपालका साथै चीन, ट्युनिसिया, नर्बे र जापानका छ वटा नाटक महोत्सवमा मञ्चन हुने छन् ।” पोखरालाई सांस्कृतिक तथा पर्यटन गन्तव्यका रूपमा अन्तर्राष्ट्रिय पहिचान दिलाउन महोत्सव महत्वपूर्ण हुने उहाँको अपेक्षा छ । पोखरा थिएटरले छ वर्षपछि अन्तर्राष्ट्रिय नाटक महोत्सव आयोजना गर्न लागेको हो ।",
      "link": "https://gorkhapatraonline.com/news/147913",
      "image": "https://gorkhapatraonline.com/storage/media/260857/conversions/pkr-internation-natak-mahosb-original-thumb.jpg"
    },
    {
      "slug": "147911",
      "title": "सुक्न थाले रुख कटहरका बोट",
      "timestamp": 1742515200000,
      "source": "gp",
      "content": "तरकारी खाँदा स्वादिलो, पाकेको खाँदा झनै मिठो र स्वस्थकर अनि सहजै बिक्री हुने रुख कटहरका बोट सुक्न थालेपछि किसान चिन्तामा परेका छन् । मध्यपहाडी काभ्रेपलाञ्चोक, सिन्धुपाल्चोक, रामेछाप, सिन्धुली जिल्लामा एकै पटक कटहरका बोट सुक्ने समस्या देखिएको छ तर सबैभन्दा धेरै समस्या भने काभ्रेपलाञ्चोकमा छ ।",
      "longContent": "काठमाडौँ, चैत ८ गते । तरकारी खाँदा स्वादिलो, पाकेको खाँदा झनै मिठो र स्वस्थकर अनि सहजै बिक्री हुने रुख कटहरका बोट सुक्न थालेपछि किसान चिन्तामा परेका छन् । मध्यपहाडी काभ्रेपलाञ्चोक, सिन्धुपाल्चोक, रामेछाप, सिन्धुली जिल्लामा एकै पटक कटहरका बोट सुक्ने समस्या देखिएको छ तर सबैभन्दा धेरै समस्या भने काभ्रेपलाञ्चोकमा छ ।  तरकारी, पशुपालन र कृषिबाहेक राम्रो आम्दानी हुने र बजारको समस्या नभएको रुख कटहरले राम्रो आम्दानी लिइरहेका त्यहाँका किसान बोट सुक्न थालेपछि चिन्तामा परेका हुन् ।  कुनैबेला बोटले थेगिनसक्नु फल्ने कटहरका बोट धमाधम मर्न थालेपछि चिन्ता बढेको मण्डनदेउपुर नगरपालिका–१० का कृष्ण नेपालले गुनासो गर्नुभयो । सुकेका बोटको राम्रोसँग परीक्षण गरेर रोगको कारण पत्ता लगाएर उपचारमा सहयोग गर्न उहाँले सरकारसँग अनुरोध गर्नुभयो । पालिका र वडामा कटहरका बोट सुकेको जानकारी गराए पनि चासो नै नदिएको नेपालले उल्लेख गर्नुभयो । एक सिजनमा एउटै बोटबाट पाँचदेखि १० हजारसम्म आम्दानी हुने गरेकोमा अहिले कटहरका बोट सुकेसँगै किसानको आम्दानीमै समस्या पारेको उहाँले बताउनुभयो । कटहर बेचेर लाखौँ रुपियाँ भित्र्याउने किसानले आम्दानीको राम्रो स्रोत गुमाएको बताउनुभयो । साउन लागेपछि कटहर खानकै लागि टाढा टाढाबाट जाने आन्तरिक पाहुना घटेको दुःखेसो उहाँको छ । महादेवस्थानका महेश्वर दाहालले यसअघि अन्य फलफूलका बोट सुके पनि कटहरका रुख सुकेको पहिलो पटक भएको र कृषिविज्ञका लागि पनि चुनौतीको विषय बनेको बताउनुभयो ।",
      "link": "https://gorkhapatraonline.com/news/147911",
      "image": "https://gorkhapatraonline.com/storage/media/260855/conversions/katahar-original-thumb.jpg"
    },
    {
      "slug": "147910",
      "title": "उद्योगमा विद्युत् नियमित दिन आग्रह",
      "timestamp": 1742515200000,
      "source": "gp",
      "content": "औद्योगिक क्षेत्रमा भएको विद्युत् कटौतीलाई प्राधिकरणले गरेको लोडसेडिङ भन्दै निजी क्षेत्रका दुई प्रतिनिधिमूलक संस्थाले औद्योगिक क्षेत्रमा ऊर्जाको आपूर्ति नियमित गर्न आग्रह गरेका छन् ।",
      "longContent": "गोरखापत्र समाचारदाताकाठमाडौँ, चैत ८ गते । औद्योगिक क्षेत्रमा भएको विद्युत् कटौतीलाई प्राधिकरणले गरेको लोडसेडिङ भन्दै निजी क्षेत्रका दुई प्रतिनिधिमूलक संस्थाले औद्योगिक क्षेत्रमा ऊर्जाको आपूर्ति नियमित गर्न आग्रह गरेका छन् ।नेपाल उद्योग वाणिज्य महासङ्घ र नेपाल उद्योग परिसङ्घले बेग्लाबेग्लै विज्ञप्ति जारी गर्दै पछिल्लो समय देशभरका विभिन्न औद्योगिक क्षेत्रमा १२ घण्टासम्म अनियमित तथा अग्रिम जानकारीबिना गरिएको विद्युत् कटौतीले औद्योगिक उत्पादन र व्यावसायिक वातावरणमा गम्भीर असर पुर्‍याइरहेको जनाएका छन् ।महासङ्घले लोडसेडिङका कारण उद्योगहरू ठुलो समस्यामा परेका र नियमित तथा आकस्मिक विद्युत् अवरोधले उद्योगको सञ्चालन अवरुद्ध गर्दै उत्पादन प्रक्रियामा अनपेक्षित असर पुर्‍याइरहेको र त्यसैका कारण उत्पादनमा भारी गिरावट आएको जनाएको छ ।विद्युत् उपलब्ध नगराइँदा उत्पादनको लागत बढ्नुका साथै उत्पादनमा गम्भीर असर परेको जनाउँदै परिसङ्घले उद्योगहरूमा अहिले पुनः दैनिक १२ घण्टासम्म लोडसेडिङ गराएर उद्योगलाई प्रताडित पार्ने काम प्राधिकरणबाट भएको जनाएको छ । यस्तो कार्यले मुलुकमा लगानीको वातावरणमा गम्भीर असर पार्नुका साथै नयाँ उद्योग स्थापना गर्न र उद्योग विस्तार गर्न गम्भीर भएर सोच्नुपर्ने गरी सशङ्कित बनाइएको परिसङ्घले विज्ञप्तिमार्फत जनाएको छ ।सरकारले स्वदेशी उद्योगको प्रवर्धन गर्ने, निजी क्षेत्रको मनोबल बढाउन कानुनमा सुधार गर्दै लगानीको वातावरण बनाउन प्रयासरत भइरहेको अवस्थामा सरकारी निकाय नै रहेको विद्युत् प्राधिकरणले स्वदेशी उद्योगमा गरेको लोडसेडिङले उद्योगलाई मर्माहत बनाएको परिसङ्घको भनाइ छ । नेपाल उद्योग वाणिज्य महासङ्घले सरकारसँग उद्योग क्षेत्रका लागि अविच्छिन्न, भरपर्दो र नियमित विद्युत् आपूर्ति सुनिश्चित गर्न तत्काल आवश्यक कदम चाल्न आग्रह गर्दै दीर्घकालीन रूपमा मुलुकको औद्योगिकीकरणलाई गति दिन ऊर्जा पूर्वाधारमा थप लगानी गर्न, ऊर्जा आपूर्तिलाई सहज बनाउन तथा निजी क्षेत्रसँग निरन्तर संवाद र सहकार्यलाई सशक्त बनाउन आग्रह गरेको छ । परिसङ्घले मुलुकमा विद्युत् बचत हुँदा पनि उद्योगलाई पर्याप्त विद्युत् उपलब्ध नगराई निर्यात गरेको प्राधिकरणले अहिले फेरि उद्योगमा लोडसेडिङ गराएर देशमा उद्योग नगर्न प्रेरित गरेको त होइन ? भन्ने प्रश्न गरेको छ । विद्युत् कुनै पनि उद्योगका लागि कच्चा पदार्थ भएको भन्दै परिसङ्घले कच्चा पदार्थको अभावमा कुनै पनि वस्तु उत्पादन गर्न सम्भव नहुने बताएको छ । उत्पादन घट्योतनहुँ समाचारदाताका अनुसार तनहुँको आँबुखैरेनी गाउँपालिका–४ स्थित मस्र्याङ्दी जलविद्युत् केन्द्रको उत्पादन आधा घटेको छ । ६९ मेगावाट क्षमताको यस केन्द्रबाट हाल ३४ मेगावाट मात्रै उत्पादन भएको केन्द्रका प्रमुख इन्जिनियर पशुपति गौतमले जानकारी दिनुभयो । सुक्खायाम भएकाले नदीमा पानीको बहाब कम हुँदा क्षमताभन्दा आधा विद्युत् उत्पादन भएको उहाँले बताउनुभयो । गौतमका अनुसार जेठ लागेपछि हिउँ धेरै पग्लने र वर्षा बढी हुने भएकाले उत्पादन बढ्दै जान्छ । केन्द्रमा २३/२३ मेगावाटका तीन वटा टर्बाइन छन् । केन्द्रका अनुसार साँझ र बिहानको ‘पिक आवर’ मा भने पूर्ण क्षमतामा ६९ मेगावाट नै विद्युत् उत्पादन हुने गरेको छ । साँझ र बिहान बिजुलीको माग धेरै हुने भएकाले नदीको पानी दिउँसो रिजर्भ ट्याङ्कमा जम्मा गरेर छोड्ने गरिएको छ  ।",
      "link": "https://gorkhapatraonline.com/news/147910",
      "image": "https://gorkhapatraonline.com/storage/media/260854/conversions/industry-electricity-original-thumb.jpg"
    },
    {
      "slug": "147909",
      "title": "चिनियाँ पर्यटकलक्षित पूर्वाधार बनाउन सुझाव",
      "timestamp": 1742515200000,
      "source": "gp",
      "content": "पोखरा र चीनको सिचुवान प्रान्तको छेन्दुका पर्यटन व्यवसायीले पोखरामा चिनियाँ पर्यटकलक्षित पूर्वाधार तयार पार्न सुझाव दिएका छन् ।",
      "longContent": "रमेश पौडेलसिचुवान (छेन्दु), चैत ८ गते । पोखरा र चीनको सिचुवान प्रान्तको छेन्दुका पर्यटन व्यवसायीले पोखरामा चिनियाँ पर्यटकलक्षित पूर्वाधार तयार पार्न सुझाव दिएका छन् । पोखरा अन्तर्राष्ट्रिय विमानस्थलबाट पहिलो व्यावसायिक चार्टर उडानमार्फत छेन्दु पुगेका पर्यटन व्यवसायी र छेन्दुका पर्यटन व्यवसायीबिच नेपाल पर्यटन बोर्डले आयोजना गरेको कार्यक्रममा त्यस्तो सुझाव दिइएको हो ।पोखरा पर्यटन परिषद् र छेन्दुस्थित महावाणिज्य दूतावाससँगको सहकार्यमा गरिएको कार्यक्रममा दुवै देशका पर्यटन व्यवसायीले सिचुवान एयरलायन्सको उडान नियमित हुनुपर्नेमा पनि जोड दिए । उनीहरूले पर्यटकीय साझेदारीका लागि आफूहरू तयार भएको बताएका छन् । पोखरा महानगरपालिकाका प्रमुख धनराज आचार्यले पोखराबाट छेन्दुसम्म पहिलो व्यावसायिक चार्टर उडान सुरु भएकामा आफूहरू उत्साहित बनेको बताउनुभयो । उहाँले उडान नियमित भएमा दुवै पक्षलाई हित हुने भन्दै चिनियाँ पक्षसँग पाँच लाखका हाराहारीमा पर्यटक नेपाल पठाउन आग्रहसमेत गर्नुभयो । प्रमुख आचार्यले नेपाली पर्यटक यहाँको समृद्ध संस्कृति र प्राकृतिक सुन्दरता अनुभव गर्न लालायित भएको र प्रकृति, संस्कृति र साहसिक पर्यटनको गन्तव्य पोखरामा पोखरा भ्रमण वर्षका अवसरमा चिनियाँ पर्यटकलाई विभिन्न पर्यटकीय प्याकेजमा विशेष छुटका योजना पनि सार्वजनिक गरिएको उहाँले बताउनुभयो ।सिचुवान प्रान्तको परराष्ट्र विभागका उपमहानिर्देशक लिउ मिनले सिचुवान एयरलायन्सले सुरु गरेको व्यावसायिक चार्टर उडान नियमित हुने विश्वास व्यक्त गर्नुभयो । दुई देशबिचको ऐतिहासिक सम्बन्धलाई आगामी दिनमा थप प्रगाढ बनाउनका लागि उडानको निरन्तरतासँगै दुई देशका पर्यटन व्यवसायीबिचको साझेदारी महत्वपूर्ण बन्ने उहाँको भनाइ थियो । पोखरा पर्यटन परिषद्का अध्यक्ष तारानाथ पहारीले छेन्दुमा गरिएको बिटुबी एवं सेल्स मिसनबाट दुवै देशका पर्यटन व्यवसायीबिच आपसी मित्रतालाई अझै बलियो बनाउने विश्वास लिइएको बताउनुभयो । नेपाल पर्यटन बोर्ड गण्डकी प्रदेशका प्रमुख मणिराज लामिछानेले प्रकृति, संस्कृति र साहसिक पर्यटनको गन्तव्य पोखरा चिनियाँ पर्यटकले पनि रुचाइएको गन्तव्य भएको बताउनुभयो । पोखरामा धेरै चिनियाँ पर्यटक भित्र्याउन पोखरा–छेन्दु उडानको निरन्तरता आवश्यक भएको उहाँको भनाइ छ । छेन्दुस्थित नेपाली महावाणिज्य दूतावासका महावाणिज्यदूत सुरेश राउतले पोखरा–छेन्दु उडानलाई नियमित बनाउन महावाणिज्य दूतावासका तर्फबाट गर्न सकिने सहयोगका लागि आफूहरू तयार रहेको बताउनुभयो । पोखरा पर्यटन परिषद्का महासचिव जीवनराज सापकोटाले पोखरामा चिनियाँ पर्यटकलक्षित पूर्वाधारहरू विस्तार हुने क्रम पनि बढिरहेको बताउँदै आगामी दिनमा चिनियाँ पर्यटकको आगमन बढ्ने विश्वास व्यक्त गर्नुभयो । सिचुवान प्रान्तको परराष्ट्र विभागका उपमहानिर्देशक लिउ मिनले सिचुवान एयरलाइन्सले सुरु गरेको व्यावसायिक चार्टर उडान नियमित हुने विश्वास व्यक्त गर्नुभयो ।",
      "link": "https://gorkhapatraonline.com/news/147909",
      "image": "https://gorkhapatraonline.com/storage/media/260852/conversions/china-ma-Nepali-Toli-original-thumb.jpg"
    },
    {
      "slug": "147908",
      "title": "लयमा आउँदै अन्तर्राष्ट्रिय व्यापार",
      "timestamp": 1742515200000,
      "source": "gp",
      "content": "दुई वर्षदेखि खस्कँदो क्रममा रहेको अन्तर्राष्ट्रिय व्यापार केही महिनायता क्रमशः सुधारको लयमा आउन थालेको छ । भन्सार विभागले सार्वजनिक गरेको चालु आर्थिक वर्ष २०८१/८२ को फागुनसम्मको व्यापार तथ्याङ्कले विगत वर्षका तुलनामा व्यापारसम्बन्धी अधिकांश सूचक लयमा आउन थालेको देखाएको छ ।",
      "longContent": "गोरखापत्र समाचारदाताकाठमाडौँ, चैत ८ गते । दुई वर्षदेखि खस्कँदो क्रममा रहेको अन्तर्राष्ट्रिय व्यापार केही महिनायता क्रमशः सुधारको लयमा आउन थालेको छ । भन्सार विभागले सार्वजनिक गरेको चालु आर्थिक वर्ष २०८१/८२ को फागुनसम्मको व्यापार तथ्याङ्कले विगत वर्षका तुलनामा व्यापारसम्बन्धी अधिकांश सूचक लयमा आउन थालेको देखाएको छ । यद्यपि व्यापारको अवस्थामा दुई वर्षअघिको जस्तो उच्च लयमा भने छैन । विभागका अनुसार नेपालले यस आवको आठ महिनामा ११ खर्ब ४५ अर्ब रुपियाँको वस्तु आयात गरेको छ । जुन २०८० फागुनको तुलनामा आयात ११.२० प्रतिशतले बढी हो । उक्त अवधिसम्म १० खर्ब ३० अर्ब रुपियाँको वस्तु आयात भएको थियो । मूल्यका हिसाबले एक वर्षकै अन्तरमा आयात एक खर्ब १५ अर्ब रुपियाँले बढेको तथ्याङ्कले देखाउँछ । समीक्षा अवधिमा नेपालले सबैभन्दा धेरै ७९ अर्ब रुपियाँको डिजेल आयात गरेको छ । त्यसपछि ५१ अर्ब ३५ करोड रुपियाँको कच्चा भटमास तेल आयात गरेको छ, जसलाई नेपालमा प्रशोधन गरेर भारत निर्यात गरिएका कारण नेपालको समग्र निर्यात व्यापारमा उल्लेख्य वृद्धि देखिएको छ । त्यस्तै ४३ अर्ब रुपियाँको पेट्रोल आयात हुँदा ४१ अर्ब रुपियाँको एलपी ग्यास आयात भएको तथ्याङ्कले देखाएको छ । निर्यातमा उछालनेपालको निर्यात व्यापारमा उल्लेख्य वृद्धि देखिएको छ । विभागका अनुसार नेपालले फागुनसम्म एक खर्ब ५८ अर्ब रुपियाँ बराबरको वस्तु निर्यात गरेको छ । यो निर्यात गत आवको फागुनसम्मको तुलनामा ५७.२० प्रतिशतले बढी हो । गत आवको समीक्षा अवधिसम्म नेपालले एक खर्ब रुपियाँको वस्तु निर्यात गरेको थियो । निर्यातको तीव्र वृद्धिमा भटमासको तेलको महत्वपूर्ण भूमिका देखिन्छ । नेपालले आठ महिनामा करिब ४८ अर्ब रुपियाँ बराबरको भटमास तेल निर्यात गरेको छ । भटमास आयात गरेर त्यसलाई नेपालमा प्रशोधन गरेर भारत पठाउने विगतको प्रवृत्तिमा सुधार आउँदा यसको निर्यात बढेको हो । भारतीय बजारमा भटमास तेलको माग उच्च भइरहनु र नेपालबाट निर्यात गर्दा प्राप्त भन्सार सहुलियतका कारण यसको निर्यातमा उल्लेख्य वृद्धि भएको हो । विगतमा पाम तेलको निर्यातमा पनि यस्तै प्रवृत्ति देखिएको थियो । नेपालमा उत्पादन नै नहुने पाम इन्डोनेसिया र मलेसियाबाट आयात गरी नेपालमा प्लान्ट राखेर प्रशोधन गरेर भारतीय बजारमा पठाउँदा पाम तेल नेपालबाट सबैभन्दा धेरै निर्यात हुने वस्तुमा परेको थियो । भारतले ती देशबाट पाम आयातमा लगाएको रोक र नेपालले भारतसँग प्राप्त गरेर भन्सार सहुलियतका कारण यहाँबाट हुने निर्यात सस्तो परेपछि भारतीय व्यापारीले नेपालबाट त्यसको आपूर्ति व्यवस्थापन गर्दथे । नेपालको निर्यात बढाउन भटमास तेलपछि सूर्यमुखी तेलको पनि उल्लेख्य भूमिका छ । समीक्षा अवधिमा नेपालले करिब आठ अर्ब रुपियाँको सूर्यमुखी तेल निर्यात गरेको छ । यो तेलको बजार पनि भारत नै रहेको तथ्याङ्कले देखाउँछ । त्यसपछि करिब छ अर्ब रुपियाँको अलैँची निर्यात हुँदा साढे चार अर्ब रुपियाँको गलैँचा नेपालबाट निर्यात भएको देखिन्छ । नेपालले आफैँ उत्पादन गर्ने अलैँची, गलैँचा, जुट जस्ता वस्तुको निर्यातमा भने सामान्य मात्र वृद्धि देखिन्छ । विभागका अनुसार चालु आर्थिक वर्षको आठ महिनासम्म नेपालको व्यापार घाटा नौ खर्ब ८७ अर्ब रुपियाँ पुगेको छ । २०८० फागुनसम्म नेपालको व्यापार घाटा नौ खर्ब २९ अर्ब रुपियाँ थियो । आयात र निर्यात बढ्दा कुल अन्तर्राष्ट्रिय व्यापारको आकार दुई खर्ब रुपियाँले बढेको छ । आठ महिनामा नेपालले कुल १३ खर्ब ३० अर्ब रुपियाँको अन्तर्राष्ट्रिय व्यापार गरेको छ । जुन अघिल्लो फागुनसम्म ११ खर्ब ३० अर्ब रुपियाँ थियो ।",
      "link": "https://gorkhapatraonline.com/news/147908",
      "image": "https://gorkhapatraonline.com/storage/media/260968/conversions/sukhkha-bandargah-nepalgunj-original-thumb.jpg"
    },
    {
      "slug": "147906",
      "title": "दक्षिण एसियाकै किसान बिचौलियाको चङ्गुलमा",
      "timestamp": 1742515200000,
      "source": "gp",
      "content": "किसानले उत्पादनको राम्रो मूल्य नपाउने र उपभोक्ताले महँगो मूल्य तिर्ने समस्या नेपालको मात्रै होइन । बिहीबारदेखि यहाँ सुरु भएको दक्षिण एसियाली किसान सम्मेलनमा सहभागी किसान अगुवाले किसानले आफ्नो उत्पादनको मूल्य आफैँ निर्धारण गर्न नसकेको उल्लेख गरेका छन् ।",
      "longContent": "काठमाडौँ, चैत ८ गते । किसानले उत्पादनको राम्रो मूल्य नपाउने र उपभोक्ताले महँगो मूल्य तिर्ने समस्या नेपालको मात्रै होइन । बिहीबारदेखि यहाँ सुरु भएको दक्षिण एसियाली किसान सम्मेलनमा सहभागी किसान अगुवाले किसानले आफ्नो उत्पादनको मूल्य आफैँ निर्धारण गर्न नसकेको उल्लेख गरेका छन् । नेपालमा मात्रै होइन, श्रीलङ्कामा पनि कृषि उपजमा बिचौलियाकै दबदबा छ । त्यहाँका किसानले आफ्नो उत्पादनको राम्रो मूल्य पाउन सकेका छैनन् । सरकारले बिचौलियाको अन्त्यका लागि ठोस कदम चाल्न नसकेको किसान अगुवाको ठहर छ । किसान अगुवा सुभासिनी दिपाले श्रीलङ्काका किसानले पनि आफ्नो उत्पादनको उचित मूल्य नपाउने गरेको बताउनुभयो । “उपभोक्तासम्म पुग्दा कृषि उपज धेरै महँगो भइसकेको हुन्छ तर किसानले आफ्नो सामानको न्यूनतम मूल्य मात्रै पाउँछन्,” उहाँले उल्लेख गर्नुभयो । लामो समयको अस्थिर राजनीतिपछि स्थायी सरकार बन्ने चरणमा रहेको बङ्गलादेशमा अब किसानले आफ्नो उत्पादनको उचित मूल्य पाउने आशा बढाएको सैफुल हकले उल्लेख गर्नुभयो । बङ्गलादेश कृषि मजदुर युनियनका अध्यक्षसमेत रहनुभएको उहाँले बिचौलियाको चङ्गुलमा दक्षिण एसियाका किसान परेको दाबी गर्नुभयो । कुनै पनि देशमा किसानले सोचेको र भनेको जस्तो मूल्य पाउन सकेका छैनन् । दक्षिण एसियाका नेपालसहित भारत, बङ्गलादेश र श्रीलङ्काका किसानले भोगेको उत्पादनमा बिचौलियाको मुद्दासँगै साना, भूमिहीन र कृषि मजदुरको बाहुल्य रहेको यस क्षेत्रका किसानले सिँचाइको अभाव, उत्पादित वस्तुमा बिचौलियाको हाबी भएको उल्लेख गरेका छन् । अखिल नेपाल किसान महासङ्घका विदेश विभाग प्रमुख पुरुषोत्तम न्यौपानेले दक्षिण एसियाका किसानले भोगेका समस्याको समाधानको विकल्प सहकारी हुनेबारेमा छलफल भएको बताउनुभयो । सहकारीले बचत तथा ऋण मात्रै गरेर नपुग्ने र उत्पादन र उत्पादकसम्म पुगेर समस्या समाधान गराउन आवश्यक रहेका बारेमा चर्चा भएको उहाँले जानकारी दिनुभयो । सहकारीले बुझाइमा परिर्वतन गर्न सके सहकारीले किसानका समस्या समाधान गराउने उहाँले बताउनुभयो । सहकारीले उत्पादन, बिउ, बिजन र रासायनिक मलसम्म पँहुच राख्नु आवश्यक रहेको उल्लेख गर्दै खेती र किसानमा भएको कर्पोरेट वातावरणको अन्त्य भएपछि मात्रै दक्षिण एसियाका किसानले बिचौलियाको चङ्गुलबाट मुक्ति पाउने भारतका कृष्णप्रसाद पुरुषोत्तम शर्माले उल्लेख गर्नुभयो । साना किसानले सहजै आफ्नो उत्पादन आफूले थाहा पाएर बेच्न सके भने त्यसले उनीहरूमा हौसला बढाउने र आम्दानी बढाउन भूमिका खेल्ने भएकाले सहकारी मोडल सबैभन्दा राम्रो हुने सहभागीले सुझाव दिएका छन् । अहिले बिउ, मल खरिददेखि नै कर्पोरेट कल्चरको विकास भएको छ । त्यसका कारणले साना र मध्यम खालका किसान सबैभन्दा पीडित भएकाले व्यक्ति र कुनै कम्पनीबाट हुने कारोबारले खाद्य सम्प्रभुतालाई नै कमजोर बनाएको सहभागीले उल्लेख गरेको न्यौपानेले जानकारी दिनुभयो । दक्षिण एसियामा ७० प्रतिशत कृषि उत्पादन साना किसानले गर्ने गरेकामा कर्पोरेटले उत्पादन थालेपछि सो कुरा मासिने उहाँले बताउनुभयो । जलवायु परिवर्तनले सबैभन्दा बढी असर कृषिमा पार्ने भएकाले किसान सबैभन्दा पीडित बनिरहेका छन् ।",
      "link": "https://gorkhapatraonline.com/news/147906",
      "image": "https://gorkhapatraonline.com/storage/media/260851/conversions/Middleman-original-thumb.jpg"
    },
    {
      "slug": "147875",
      "title": "नेप्से निरन्तर ओरालोतिर",
      "timestamp": 1742428800000,
      "source": "gp",
      "content": "शेयर बजारमा आज पनि गिरावट आएको छ । यो साता कारोबारको लगातार पाचौँ दिन आज पनि नेपाल स्टक एक्सचेञ्ज (नेप्से) परिसूचकमा गिरावट आएको हो ।",
      "longContent": "काठमाडौँ, चैत ७ गते । शेयर बजारमा आज पनि गिरावट आएको छ । यो साता कारोबारको लगातार पाचौँ दिन आज पनि नेपाल स्टक एक्सचेञ्ज (नेप्से) परिसूचकमा गिरावट आएको हो । आज नेप्से परिसूचक १२ दशमलव ८४ अङ्कले घटेर दुई हजार छ सय ६९ दशमलव ३१ को विन्दुमा कायम भएको छ । आज तीन सय १२ कम्पनीको ९५ लाख ९९ हजार तीन सय ४३ कित्ता शेयर ५५ हजार चार सय ७६ पटक खरिद बिक्री हुँदा चार अर्ब ५६ करोड १३ लाख ११ हजार दुई सय ८२ बराबरको कारोबार भएको हो । आज ६२ कम्पनीको मूल्य बढ्दा एक सय ७५ को घटेको छ भने सात कम्पनीको शेयर मूल्य स्थिर छ । आज व्यापार समूहको उपसूचक शून्य दशमलव २६ प्रतिशत बढेको छ ।  आजको कारोबारमा मिथिला लघुवित्त वित्तीय संस्था लिमिटेड र भूगोल इनर्जी डेभलपमेन्ट कम्पनीको शेयर मूल्यमा नकारात्मक सर्किट लागेको छ । आजको कारोबारमा डोल्टी पावर कम्पनी लिमिटेडको शेयर मूल्य सबैभन्दा बढी छ दशमलव ९० प्रतिशतले बढेको छ । रासस",
      "link": "https://gorkhapatraonline.com/news/147875",
      "image": "https://gorkhapatraonline.com/storage/media/260799/conversions/NEPSE-original-thumb.jpg"
    },
    {
      "slug": "147836",
      "title": "सुनको मूल्य स्थिरः चाँदीको घट्यो",
      "timestamp": 1742428800000,
      "source": "gp",
      "content": "स्थानीय बजारमा आज सुनको मूल्य स्थिर छ भने चाँदी तोलामा रु १५ ले घटेको छ ।",
      "longContent": "काठमाडौँ,  चैत ७ गते । स्थानीय बजारमा आज सुनको मूल्य स्थिर छ भने चाँदी तोलामा रु १५ ले घटेको छ । सुनको मूल्य बुधबार हालसम्मकै उच्च विन्दुमा पुगेको थियो । बुधबार प्रतितोला रु एक लाख ७६ हजारमा कारोबार भएको सुनको मूल्यमा आज कुनै घटबढ नभएको नेपाल सुनचाँदी व्यवसायी महासङ्घले जनाएको छ ।    यसैगरी, चाँदीको मोल प्रतितोला रु १५ ले घटेर रु दुई हजार ३० निर्धारण भएको छ । बुधबार सोही परिमाणको चाँदी  रु दुई हजार ४५मा कारोबार भएको थियो । अन्तरराष्ट्रिय बजारमा आज सुनको मूल्य प्रतिऔँस तीन हजार ४९ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/147836",
      "image": "https://gorkhapatraonline.com/storage/media/260750/conversions/_gold-original-thumb.jpg"
    },
    {
      "slug": "147790",
      "title": "यस्तो छ आजको तरकारी र फलफूलको थोक मूल्य",
      "timestamp": 1742428800000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत ७ गते ।  कालिमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु २२, गोलभेँडा ठूलो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु २२, आलु रातो प्रतिकिलो रु ३५, आलु रातो (भारतीय) प्रतिकिलो रु ३४, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु २०, स्थानीय काउली (ज्यापु) प्रतिकिलो रु २५, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ४५ तथा भन्टा डल्लो प्रतिकिलो रु ४५ कायम गरिएको छ ।यसैगरी, बोडी (तने) रु २००, मटरकोसा प्रतिकिलो रु ५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी (राजमा) प्रतिकिलो रु ८०, टाटे सिमी प्रतिकिलो रु ७०, तिते करेला प्रतिकिलो रु १३०, लौका प्रतिकिलो रु ४०, परबर (लोकल) प्रतिकिलो रु १००, परबर (तराई) प्रतिकिलो रु १५०, घिरौला प्रतिकिलो रु ५०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २० तथा भिण्डी प्रतिकिलो रु ११० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४५, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ५०, पालुङ्गो साग प्रतिकिलो ६०, चमसुरको साग रु ३५, तोरीको साग प्रतिकिलो रु ३५, मेथीको साग प्रतिकिलो रु ५५, प्याज हरियो प्रतिकिलो रु ४०, बकुला प्रतिकिलो रु ३०, तरुल प्रतिकिलो रु ९०, च्याउ (कन्य) प्रतिकिलो रु १४०, च्याउ (डल्ले) प्रतिकिलो रु ३३०, कुरिलो प्रतिकेजी रु १००० र न्यूरो प्रतिकिलो रु ६० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६०, सजीवन प्रतिकिलो रु १५०, कोइरालो प्रतिकेजी रु १५०, रातो बन्दा प्रतिकिलो रु ६०, जिरीको साग प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ८०, गान्टे मूला प्रतिकिलो रु ५०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १५०, कागती प्रतिकिलो रु २६०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, मौसम प्रतिकिलो रु २००, जुनार प्रतिकिलो रु १५०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु ३०, निबुवा प्रतिकिलो रु ५०, नासपाती (चाइनिज) प्रतिकिलो रु २५०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु ११०, लप्सी प्रतिकिलो रु १२०, खरबुजा प्रतिकिलो रु ४५, स्ट्रबेरी (भुइँऐसेलु) रु २००, किबी प्रतिकिलो रु ४००, अमला प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३२५, खुर्सानी हरियो प्रतिकिलो रु १२०, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु ७०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु ६०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २३०, छ्यापी सुकेको प्रतिकिलो रु १६०, छ्यापी हरियो प्रतिकिलो रु ७०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०,  राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/147790",
      "image": "https://gorkhapatraonline.com/storage/media/260700/conversions/adrhs-original-thumb.jpg"
    },
    {
      "slug": "147769",
      "title": "डुबान प्रभावित क्षेत्रको वैकल्पिक खेती चैते धान",
      "timestamp": 1742428800000,
      "source": "gp",
      "content": "कैलालीको डुबान प्रभावित क्षेत्रमा चैते धान खेती वैकल्पिक खेती बनेको छ । बर्खे धानलाई बाढीले नोक्सान गर्ने गरेका कारण डुबान प्रभावित क्षेत्रका किसानका लागि चैते धान वैकल्पिक खेती बनेको हो ।",
      "longContent": "अविनाश चौधरी धनगढी, चैत ७ गते । कैलालीको डुबान प्रभावित क्षेत्रमा चैते धान खेती वैकल्पिक खेती बनेको छ । बर्खे धानलाई बाढीले नोक्सान गर्ने गरेका कारण डुबान प्रभावित क्षेत्रका किसानका लागि चैते धान वैकल्पिक खेती बनेको हो । जिल्लाको भजनी नगरपालिकाका कतिपय किसानले चैते धान खेती मात्रै गरेर जीविका चलाउने गरेका छन् । बाढीले बर्खे धानबालीलाई क्षति गर्ने गरेकाले किसान चैते धानतिर आकर्षित भएको भजनी नगरपालिका–५, लालबोझीका कृषक खोजराम चौधरीले बताउनुभयो । उहाँले यस वर्षको चैते धानको रोपाइँ सुरु गरिसकेका जानकारी दिनुभयो । “तोरी भित्र्याइसकेको खेतमा किसानले चैते धान रोपाइँ गरिरहेका छन्,” चौधरीले भन्नुभयो, “मुसुरो रहेको खेतमा रोपाइँ गर्न बाँकी रहेको छ तर चैत १० भित्रै सबै खेतमा रोपाइँ हुन्छ ।”गत वर्ष कैलालीमा करिब एक हजार एक सय हेक्टर जमिनमा चैते धान खेती गरिएको थियो । चैते धानको खेती सबैभन्दा बढी भजनी नगरपालिकामा हुने गरेको कृषि ज्ञान केन्द्रले जानकारी दिएको छ । सो कार्यालयका अनुसार त्यसपछि कैलारी गाउँपालिकामा अलि बढी चैते धान खेती गर्ने गरिएको छ । जोशीपुर गाउँपालिका, टीकापुर नगरपालिका, बर्दगोरिया गाउँपालिका, घोडाघोडी नगरपालिकामा केही मात्रामा चैते धान गर्ने गरेको कृषि ज्ञान केन्द्रका बाली संरक्षण अधिकृत रामनारायण चौधरीले जानकारी दिनुभयो । भजनी–३, ५, ७ र ८ मा किसानले चैते धान खेती मात्रै गर्ने गरेको उहाँले बताउनुभयो । “भजनीका यी वडा विपत् प्रभावित वडा भएकाले यहाँका किसानका लागि बर्खे वा चैते जे भने पनि चैते धान मात्रै हो,” चौधरीले भन्नुभयो । जिल्लामा यस वर्ष केही क्षेत्रफल चैते धान खेती बढ्ने जनाइएको छ । चैते धान खेतीतर्फ किसानको आकर्षण बढाउनका लागि कृषि ज्ञान केन्द्रले सम्झौता गरेर अनुदान दिने गरेको छ । छनोटमा परेका कृषकलाई बिउबिजन वा आवश्यकता अनुसार कृषि उपकरण खरिदका लागि प्रतिकट्ठा दुई हजारको दरले अनुदान दिइने गरेको जनाइएको छ । त्यति नै रकम कृषकले पनि लगानी गर्नु पर्छ । चालु आर्थिक वर्षमा चैते धान खेतीमा अनुदानका लागि आठ लाख रुपियाँ बजेट कृषि ज्ञान केन्द्रमा रहेको छ । चैते धानको उत्पादन बर्खे धानको भन्दा राम्रो हुने गरेको जनाइएको छ । कृषि ज्ञान केन्द्रका अनुसार गत वर्ष जिल्लामा प्रतिहेक्टर ५.२ मेट्रिक टनको दरले पाँच हजार ७२० मेट्रिक टन चैते धान उत्पादन भएको थियो । चैते धान उत्पादन राम्रो हुने र बर्खे धान बाढीका कारण नपाइने गरेका कारण डुबान प्रभावित भजनीका किसानले चैते धान खेती मात्रै गर्ने गरेको भजनी नगरपालिका–८ का जयप्रसाद ढुङ्गानाले बताउनुभयो ।",
      "link": "https://gorkhapatraonline.com/news/147769",
      "image": "https://gorkhapatraonline.com/storage/media/260672/conversions/2112-original-thumb.jpg"
    },
    {
      "slug": "147768",
      "title": "विषादी परीक्षण प्रयोगशाला अलपत्र",
      "timestamp": 1742428800000,
      "source": "gp",
      "content": "कर्णाली प्रदेशमा भित्रिने तरकारी तथा फलफूलमा विषादीको मात्रा के कति छ भनेर परीक्षण गर्न सुर्खेतको हर्रे नाकामा प्रदेश सरकारले स्थापना गरेको विषादी प्रयोगशाला सञ्चालनमा नआई अलपत्र परेको छ ।",
      "longContent": "ललित बसेलसुर्खेत, चैत ७ गते । कर्णाली प्रदेशमा भित्रिने तरकारी तथा फलफूलमा विषादीको मात्रा के कति छ भनेर परीक्षण गर्न सुर्खेतको हर्रे नाकामा प्रदेश सरकारले स्थापना गरेको विषादी प्रयोगशाला सञ्चालनमा नआई अलपत्र परेको छ । प्रदेश सरकारले आवश्यक बजेट र जनशक्तिको व्यवस्थापन नगर्दा प्रयोगशाला अलपत्र परेको हो । सुर्खेतको भेरीगङ्गा नगरपालिका–४, हर्रेमा करिब ७० लाखको लागतमा छ वर्षअगाडि कर्णाली प्रदेश सरकारले विषादी प्रयोगशाला निर्माण गरेको छ तर कर्मचारी र प्रयोगशालाका लागि आवश्यक पर्ने उपकरण खरिद गर्ने पर्याप्त बजेट नभएपछि भवन निर्माण भए पनि काम सञ्चालनमा आउन सकेको छैन । कर्णाली प्रदेशको एकीकृत कृषि प्रयोगशालाका अनुसार भवन निर्माण भए पनि बजेट तथा जनशक्ति नहुँदा प्रयोगशाला सञ्चालन हुन नसकेको हो । प्रयोगशालाका प्रमुख वरिष्ठ कृषि अर्थविज्ञ चित्रबहादुर रोकायले छ वर्षअघि प्रयोगशाला निर्माण गरिएको भए पनि आवश्यक उपकरण खरिद गर्न बजेट र जनशक्तिको खटनपटन नहुँदा भवन जीर्ण हुँदै गएको बताउनुभयो । कार्यालयले मन्त्रालयसँग बजेट र जनशक्ति व्यवस्थापनका लागि आग्रह गरिए पनि हालसम्म त्यसको व्यवस्थापन हुन नसकेको उहाँले बताउनुभयो । मन्त्रालयले हर्रे र सल्यान कपुरकोटको प्रयोगशाला सञ्चालनका लागि २९ लाख मात्रै बजेट विनियोजन गरेको छ । जबकि प्रयोगशाला सञ्चालनमा ल्याउन ६५ लाखको बजेट माग गरी मन्त्रालयमा पठाइएको उहाँले बताउनुभयो । प्रयोगशालाका लागि आवश्यक पर्ने उपकरण, सामग्री खरिद गर्न बजेट नै नपुग्ने भएकाले प्रयोगशाला सञ्चालनमा ल्याउन नसकिएको उहाँले जनाउनुभयो । कार्यालयले सुर्खेत र कपुरको प्रयोगशालाका लागि छ/छ जना कर्मचारी माग गरेको छ तर अहिलेसम्म उपलब्ध हुन सकेको छैन । प्रयोगशाला सञ्चालन नहुँदा बाहिरबाट आउने तरकारी तथा फलफूलमा के कति विषादी छ भन्ने मापन हुन सकेको छैन । एकीकृत प्रयोगशाला प्रमुख रोकायले बजेटको व्यवस्थापन हुनासाथ प्रयोगशाला सञ्चालनमा ल्याउन तयार रहेको जानकारी दिनुभयो । यता कर्णाली प्रदेशको भूमि व्यवस्था, कृषि तथा सहकारी मन्त्रालयले प्रयोगशाला सञ्चालनका लागि रकम कम भएकाले रकमान्तर गर्ने तयारीमा रहेको जनाएको छ । मन्त्रालयका प्रवक्ता कृषि प्रसार अधिकृत धनबहादुर कठायतले प्रयोगशाला सञ्चालनमा ल्याउनका लागि अपुग रकम रकमान्तर गर्ने तयारी भइरहेकाले जानकारी दिनुभयो ।",
      "link": "https://gorkhapatraonline.com/news/147768",
      "image": "https://gorkhapatraonline.com/storage/media/260671/conversions/lab-skt-lalit-original-thumb.jpg"
    },
    {
      "slug": "147767",
      "title": "विद्युत् कटौतीको सम्भावनाले चिन्ता",
      "timestamp": 1742428800000,
      "source": "gp",
      "content": "भारतले साँझ ६ देखि बिहान ६ बजेसम्मका लागि विद्युत् कटौती गरेपछि त्यसको मारमा सुनसरी–मोरङ औद्योगिक कोरिडोरका उद्योग पर्ने देखिएको छ ।",
      "longContent": "रङ्गेली समाचारदाताविराटनगर, चैत ७ गते । भारतले साँझ ६ देखि बिहान ६ बजेसम्मका लागि विद्युत् कटौती गरेपछि त्यसको मारमा सुनसरी–मोरङ औद्योगिक कोरिडोरका उद्योग पर्ने देखिएको छ । उद्योगीले भारतले विद्युत् कटौती गरेपछि औद्योगिक क्षेत्रमा १२ घण्टासम्म लोडसेडिङ हुन सक्ने सम्भावना बढेको भन्दै चिन्ता व्यक्त गरेका छन् । उद्योग सङ्गठन मोरङका अध्यक्ष राकेश सुरानाले गत पुसदेखि दैनिक चारदेखि छ घण्टासम्म विद्युत् कटौती हुँदै आएको औद्योगिक क्षेत्रमा रातभर आपूर्ति बन्द हुने कुराले उद्योगीलाई समस्यामा पार्ने बताउनुभयो । उद्योग सङ्गठनले विद्युत् आपूर्ति सहज बनाइदिनुपर्ने भन्दै नेपाल विद्युत् प्राधिकरणलाई ध्यानाकर्षणसमेत गराइसकेको अध्यक्ष सुरानाले बताउनुभयो ।  मोरङ व्यापार सङ्घका अध्यक्ष अनुपम राठीले रातभर विद्युत् आपूर्ति बन्द हुने अवस्था आए उद्योगको उत्पादन पनि ७० प्रतिशत कटौती हुन सक्ने बताउनुभयो । सुनसरी–मोरङ कोरिडोरमा पाँच वर्षयता सुक्खा मौसममा यो समस्या कायम रहँदै आएको थियो तर ट्रान्समिसन लाइन निर्माण भइसकेपछि समस्या नहुने आश्वासन पाएका उद्योगी फेरि निराश हुनु परेको राठीको भनाइ छ ।  प्राधिकरण दुहबी ग्रिडका प्रमुख रोशन खड्काले भारतले चैत ३ देखि ढल्केबर–मुजफ्फपुर प्रसारण लाइनबाट साँझ ६ देखि बिहान ६ बजेसम्म विद्युत् आपूर्ति बन्द गरेको जानकारी दिनुभयो । त्यसकारण ५०० मेगावाट विद्युत् अपुग हुने भएकाले औद्योगिक क्षेत्रमा कटौती गर्नुपर्ने स्थिति आएको बताउनुभयो ।",
      "link": "https://gorkhapatraonline.com/news/147767",
      "image": "https://gorkhapatraonline.com/storage/media/260670/conversions/bijuli-original-thumb.jpg"
    },
    {
      "slug": "147766",
      "title": "विद्युत् प्राधिकरण साढे दुई खर्ब घाटामा",
      "timestamp": 1742428800000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले बाहिर चर्चामा आए जसरी नेपाल विद्युत् प्राधिकरण नाफामा नरहेको दाबी गर्नुभएको छ । उहाँले प्राधिकरण अझै साढे दुई खर्ब घाटामा रहेको तथ्याङ्क प्रस्तुत गर्दै यथार्थ जनताले बुझ्नुपर्ने भएकाले सदनमार्फत जानकारी गराएको बताउनुभयो ।",
      "longContent": "गोरखापत्र समाचारदाताकाठमाडौँ, चैत ७ गते । ऊर्जा, जलस्रोत तथा सिँचाइमन्त्री दीपक खड्काले बाहिर चर्चामा आए जसरी नेपाल विद्युत् प्राधिकरण नाफामा नरहेको दाबी गर्नुभएको छ । उहाँले प्राधिकरण अझै साढे दुई खर्ब घाटामा रहेको तथ्याङ्क प्रस्तुत गर्दै यथार्थ जनताले बुझ्नुपर्ने भएकाले सदनमार्फत जानकारी गराएको बताउनुभयो । राष्ट्रिय सभामा सो मन्त्रालयसँग सम्बन्धित सभाका सदस्यको मौखिक प्रश्नको उत्तर दिँदै उहाँले महालेखा परीक्षकको कार्यालयको प्रतिवेदनलाई आधार मान्दा विद्युत् प्राधिकरण अझै साढे दुई खर्बले घाटामा रहेको उल्लेख गर्नुभयो । उहाँले भन्नुभयो, “बाहिर एउटा कुरा छ । सरकारकै निकायको प्रतिवेदनले यथार्थ अर्कै देखाउँछ । सभाका सदस्यले पनि लहलहैमा लागेर बोल्नुभन्दा यथार्थसँग साक्षात्कार हुनुपर्ने भएकाले जानकारी गराउन चाहन्छु ।”मन्त्री खड्काले नेपाल सरकारको शतप्रतिशत स्वामित्व रहेको कम्पनीको गतिविधिबारे नेपाल सरकारलाई नै जानकारी नरहेकामा चिन्ता व्यक्त गर्नुभयो । उहाँले कसैप्रति पूर्वाग्रही नभएर सो सम्बन्धमा प्राधिकरणलाई सबै कागजात मन्त्रालयमा बुझाउन निर्देशन दिएको बताउनुभयो । प्राधिकरणका प्रबन्ध निर्देशक कुलमान घिसिङप्रति पूर्वाग्रही भएर सरकारले उहाँसँग प्रतिशोध साँध्न लागेको सभाका सदस्यले लगाएको आरोपबारे मन्त्री खड्काले जवाफ दिनुभएको हो ।  मन्त्री खड्काले विद्युत् प्राधिकरणले हाल सात सय मेगावाट मात्रै विद्युत् उत्पादन गरेको सदनलाई जानकारी गराउनुभयो । उहाँले भन्नुभयो, “सरकारको शतप्रतिशत लगानी रहेको प्राधिकरणले सात सय मेगावाट विद्युत् उत्पादन गर्दा निजी क्षेत्रले दुई हजार आठ सय मेगावाट उत्पादन गरेको छ । अझै पनि लोडसेडिङ छ । हिजो पनि उद्योगको बिजुली कटौती गरेर घरमा आपूर्ति गर्दै लोडसेडिङ अन्त्य गरेको घोषणा गरियो । आज पनि सोही अवस्था छ ।”उहाँले ८३० मेगावाट विद्युत् भारतबाट आयात भइरहेको जानकारी गराउनुभयो । मन्त्री खड्काले लोडसेडिङ अन्त्य गर्ने नायक व्यक्तिविशेष कोही नभएर जनताको आवश्यकता पूर्ति गर्ने निजी क्षेत्र र भारतलाई धन्यवाद दिनुपर्ने धारणा राख्नुभयो ।",
      "link": "https://gorkhapatraonline.com/news/147766",
      "image": "https://gorkhapatraonline.com/storage/media/260668/conversions/deepak-mantri-original-thumb.jpg"
    },
    {
      "slug": "147765",
      "title": "स्टार्टअप उद्यम कर्जा चैत अन्तिम सातादेखि",
      "timestamp": 1742428800000,
      "source": "gp",
      "content": "चैत अन्तिम सातादेखि स्टार्टअप उद्यम कर्जा वितरण गरिने भएको छ । औद्योगिक व्यवसाय विकास प्रतिष्ठाले परियोजना अन्तिम छनोटमा परेका उद्यमीलाई स्टार्टअप उद्यम कर्जा वितरण गर्न लागेको हो ।",
      "longContent": "गोरखापत्र समाचारदाताकाठमाडौँ, चैत ७ गते । चैत अन्तिम सातादेखि स्टार्टअप उद्यम कर्जा वितरण गरिने भएको छ । औद्योगिक व्यवसाय विकास प्रतिष्ठाले परियोजना अन्तिम छनोटमा परेका उद्यमीलाई स्टार्टअप उद्यम कर्जा वितरण गर्न लागेको हो । समितिले व्यावसायिक योजना प्रस्तुतीकरण गर्न छुटेकालाई यही चैत १३, १४ र १५ गते समय तोकेको छ । अन्तिम छनोटमा परेका परियोजनाले बिनाधितो तीन प्रतिशत ब्याजमा २५ लाख रुपियाँ कर्जा वितरण गरिने छ । कर्जाको अवधि पाँच वर्षको हुने छ । समितिका कार्यकारी निर्देशक उमेश गुप्ताले व्यापार योजना प्रस्तुतीकरण अन्तिम चरणमा पुगेकाले आगामी अन्तिम सातादेखि कर्जा वितरण गर्ने तयारी गरिएको जानकारी दिनुभयो । यस वर्ष सात सय जनालाई स्टार्टअप कर्जा वितरण गर्ने तयारी गरिएको गुप्ताले जानकारी दिनुभयो । अन्तिम छनोटमा परेका सात सय परियोजनालाई मागका आधारमा राष्ट्रिय वाणिज्य बैङ्कमार्फत उद्यमका लागि कर्जा प्रदान गरिने कार्यकारी निर्देशक गुप्ताले जानकारी दिनुभयो । समितिले स्टार्टअप उद्यम कर्जा सञ्चालन कार्यविधि, २०८१ अनुसार कर्जा प्रदान गर्नका लागि पहिलो चरणमा एक हजार ३१४ परियोजना छनोट गरेको थियो । त्यसमध्ये कार्यविधि अनुसार प्रक्रिया पूरा गरेका परियोजनालाई कर्जा प्रवाह गरिने समितिले जनाएको छ । स्टार्टअप उद्यम कर्जाका लागि कुल पाँच हजार १५८ परियोजनाको प्रस्ताव परेकामध्ये प्रारम्भिक सूचीमा परेका परियोजनालाई व्यावसायिक योजना माग गरिएको थियो । सरकारले चालु आर्थिक वर्ष २०८१/८२ को बजेटमार्फत स्टार्टअप उद्यम कर्जा वितरणका लागि एक अर्ब रुपियाँ विनियोजन गरिएको छ । गत वर्षदेखि स्टार्टअप उद्यम कर्जा वितरण कार्यक्रम कार्यान्वयनमा आएको थियो । गत आवमा २५ करोड रुपियाँ विनियोजन गरिएकामा १६५ परियोजनालाई कर्जा प्रदान गरिएको थियो ।कार्यविधि अनुसार तोकिएका १९ क्षेत्रमा परियोजनाको आवेदन प्राप्त भएको जनाइएको छ । तीमध्ये सबैभन्दा कृषि तथा पशुपन्छी, सूचना प्रविधि, पर्यटन, फर्निचर, लघुउद्योग, निर्माण सामग्री, वर्कसप, गार्मेन्ट तथा ह्यान्डिक्राफ्ट उद्योग, फेब्रिकेसन, मेटल तथा ग्लास, क्याफे तथा रेस्टुराँ, स्पोर्ट्स तथा सङ्गीत, होस्टेल, खाद्य प्रशोधनका रहेका छन् । परियोजनाले कर्जाको पहिलो किस्ता लिएको एक वर्षपछि साँवा र ब्याजबापतको रकम फिर्ता गर्नुपर्ने अवधि पनि तोकिएको छ । कर्जा प्रवाह गर्ने बैङ्कले असुलउपर गरेको साँवा र ब्याज रकम खातामा जम्मा गर्नुपर्ने व्यवस्था गरिएको छ । सम्बन्धित बैङ्कले उद्यमीलाई सात दिनभित्रमा कर्जाको पहिलो किस्ता उपलब्ध गराउनुपर्ने व्यवस्था गरिएको छ । बैङ्कले कर्जा प्रवाह गर्न बढीमा पाँच लाखसम्मको कर्जाको हकमा एक किस्ता, १५ लाखसम्मको दोस्रो किस्ता र त्यसभन्दा माथिको हकमा तेस्रो किस्तामा रकम उपलब्ध गराउनुपर्ने व्यवस्था कार्यविधिले गरेको छ ।सरकारले नवीनतम उद्यमीलाई सहुलियतपूर्ण कर्जा प्रवाहमा सहभागी गराउने उद्देश्यले स्टार्टअप उद्यम कर्जा सञ्चालन कार्यविधि कार्यान्वयनमा ल्याएको छ । कार्यविधिले नवीनतम ज्ञान, सोच, सिप र क्षमता भएका उद्यमीलाई समावेश गरेको छ ।",
      "link": "https://gorkhapatraonline.com/news/147765",
      "image": "https://gorkhapatraonline.com/storage/media/260669/conversions/startup-business2023-03-30-02-37-14-original-thumb.jpg"
    },
    {
      "slug": "147764",
      "title": "नेपाल विकासशील राष्ट्र हुँदाका तयारी सुरु",
      "timestamp": 1742428800000,
      "source": "gp",
      "content": "नेपाल अल्पविकसित राष्ट्र समूहबाट विकासशील राष्ट्रमा स्तरोन्नति हुँदा अवलम्बन गर्नुपर्ने रणनीति कार्यान्वयनका लागि अर्थ मन्त्रालयले गर्नुपर्ने तयारीका कार्यबारे गृहकार्य सुरु भएको छ ।",
      "longContent": "गोरखापत्र समाचारदाताकाठमाडौँ, चैत ७ गते । नेपाल अल्पविकसित राष्ट्र समूहबाट विकासशील राष्ट्रमा स्तरोन्नति हुँदा अवलम्बन गर्नुपर्ने रणनीति कार्यान्वयनका लागि अर्थ मन्त्रालयले गर्नुपर्ने तयारीका कार्यबारे गृहकार्य सुरु भएको छ । नेपाल सन् २०२६ नोभेम्बरमा अल्पविकसित मुलुकबाट विकासशील राष्ट्रमा स्तरोन्नति हुने समय निर्धारण गरिएको छ । त्यसको तयारीस्वरूप अर्थ मन्त्रालयमा आयोजित बैठकमा उपप्रधानमन्त्री एवं अर्थमन्त्री विष्णुप्रसाद पौडेलले नेपालले गर्नुपर्ने कार्यलाई पूर्ण तयारीका साथ अघि बढाउने उल्लेख गर्दै त्यसमा जुट्न कर्मचारीलाई निर्देशन दिनुभयो ।राष्ट्रिय योजना आयोगका उपाध्यक्ष प्राडा शिवराज अधिकारीले सङ्क्रमणकालीन रणनीतिलाई समयसान्दर्भिक बनाई सबै पक्षसँगको समन्वयमा अघि बढ्न आवश्यक रहेको बताउनुभयो । बैठकमा आर्थिक वर्ष २०८२/८३ को बजेट बनाउँदा प्रस्ताव गरिने, नीति, योजना र कार्यक्रमले सहज र दिगो बनाउन योगदान गर्ने गरी तयारीमा जुट्नुपर्नेमा पनि जोड दिइएको छ । अर्थ मन्त्रालयको कार्य जिम्मेवारीमा दिगो आर्थिक वृद्धि र रोजगारी सिर्जनामा आधारित वित्त नीति, स्थिर मौद्रिक नीति, कोषको उपलब्धता र विकास सहायता परिचालन पर्छन् । यसै गरी व्यापारिक विश्लेषण तथा उच्च प्रतिफलयुक्त परियोजनाका लागि क्षमता र वित्तीय पहुँच वृद्धि पनि कार्य जिम्मेवारीमा छन् । स्तरोन्नतिका मापदण्डमा प्रतिव्यक्ति कुल राष्ट्रिय आय, मानव सम्पत्ति सूचक, आर्थिक तथा वातावरणीय जोखिम सूचकलगायत छन् । स्तरोन्नतिपछि नेपालमा विकास तथा व्यावसायिक लगानीमा सुदृढ पहुँच, नयाँ व्यापार र आर्थिक साझेदारीको विकासमा योगदान, दिगो विकास, राष्ट्रिय छवि निर्माण, विश्वसनीयतामा वृद्धिलगायतका प्रभाव पर्न सक्ने आकलन गरिएको छ । यसै गरी वस्तु निर्यात, मूल्य, रोजगारीलगायतमा पनि प्रभाव पर्न सक्ने आकलन गरिएको छ ।",
      "link": "https://gorkhapatraonline.com/news/147764",
      "image": "https://gorkhapatraonline.com/storage/media/260666/conversions/Image-1(1)-original-thumb.jpg"
    },
    {
      "slug": "147737",
      "title": "जापानी कार निर्माताकम्पनीद्वारा अमेरिकी करको असरबारे चेतावनी",
      "timestamp": 1742342400000,
      "source": "gp",
      "content": "अमेरिकी राष्ट्रपति डोनाल्ड ट्रम्पले सवारी साधनको आयातमा कर लगाउने योजना अघि बढाए जापानका शीर्ष कार उत्पादन कम्पनीहरूले उत्पादन कटौती गर्न बाध्य हुनसक्ने बताउनुभएको छ । उद्योग जापानी अर्थव्यवस्थाको एक विशाल स्तम्भ हो ।",
      "longContent": "टोकियो, चैत ६ गते । अमेरिकी राष्ट्रपति डोनाल्ड ट्रम्पले सवारी साधनको आयातमा कर लगाउने योजना अघि बढाए जापानका शीर्ष कार उत्पादन कम्पनीहरूले उत्पादन कटौती गर्न बाध्य हुनसक्ने बताउनुभएको छ । उद्योग जापानी अर्थव्यवस्थाको एक विशाल स्तम्भ हो । जापानमा कार उत्पादन उद्योग लगभग १० प्रतिशत रोजगारी क्षेत्रसँग जोडिएको छ । जापानको टोयोटा विश्वको सबैभन्दा बढी बिक्री हुने कार निर्माता कम्पनी हो । ‘जापान अटोमोबाइल म्यानुफ्याक्चरर्स एसोसिएसन (जामा)’ का अध्यक्ष मासानोरी काटायामाले टोकियोमा आयोजित पत्रकार सम्मेलनमा अमेरिकी व्यापार संरक्षणवादको प्रभावबारे चेतावनी दिँदै भन्नुभयो, “अमेरिकाले लागू गर्ने भनिएको कर वृद्धि जापान, मेक्सिको र क्यानडाका निर्यातकर्तालाई लागू गरिएमा ट्रम्प प्रशासनले विचार गरिरहेको समग्र अमेरिका र जापानको अर्थतन्त्रमा नकारात्मक प्रभाव पार्नेमा हामी चिन्तित छौँ ।”ट्रक उत्पादक इसुजु मोटर्सका प्रमुख कार्यकारी समेत रहेका कातायामाले भन्नुभयो, “यदि यस्तो भयो भने उत्पादनमा उल्लेखनीय समायोजन हुन सक्छ ।” सन् २०२४ मा जापानको २१.३ ट्रिलियन येन (१४२ बिलियन अमेरिकी डलर) को अमेरिकी निर्यातको लगभग एक तिहाई हिस्सा सवारी साधनले ओगटेको छ । मन्त्रीहरूले आफ्ना अमेरिकी समकक्षीहरूलाई स्टील र सवारी साधन जस्ता जापानी सामानहरूमा कर छूट सुनिश्चित गर्न लबिङ गर्दै आएका छन्, तर अहिलेसम्म यी अनुरोधहरू अस्वीकार गरिएको छ । सन् १९८६ मा ३४ लाख ३० हजार गाडी बिक्री भएकोमा सन् १९८६ मा जापानमा १३ लाख ७० हजार सवारी साधन निर्यात हुने गरेको टोयोटा, होन्डा र अन्य प्रमुख औद्योगिक कम्पनीका अधिकारीहरूको समेत सहभागिता रहेको पत्रकार सम्मेलनमा कातायामाले बताउनुभयो ।“यी निर्यातहरू अमेरिकी मोटर चालकहरूलाई कार निर्माताको पूर्ण उत्पादन लाइनहरू प्रदान गर्न आवश्यक छन्,” उहाँले भन्नुभयो । कातायामाले अन्तर्राष्ट्रिय आर्थिक ’अनिश्चितता’ले लगानीसम्बन्धी निर्णयलाई थप कठिन बनाइरहेको पनि बताउनुभयो । उहाँले जापानी ब्रान्डहरूले अमेरिकामा रोजगारी सिर्जना गरेको र अमेरिकाको कर्पोरेट सदस्यको रूपमा काम गरेको पनि बताउनुभयो । जामाले जापानका १४ शीर्ष कार र मोटरसाइकल उत्पादकलाई समूह बनाएको छ । रासस/एएफपी",
      "link": "https://gorkhapatraonline.com/news/147737",
      "image": "https://gorkhapatraonline.com/storage/media/260628/conversions/trump-original-thumb.jpg"
    },
    {
      "slug": "148093",
      "title": "‘बाल शिक्षालाई प्राथमिकता क्षेत्रमा समेटिनुपर्छ’",
      "timestamp": 1742601600000,
      "source": "gp",
      "content": "सभामुख देवराज घिमिरेले बाल शिक्षालाई राष्ट्रिय प्राथमिकताको क्षेत्रमा समावेश गर्नुपर्ने बताउनुभएको छ । काठमाडौँको राष्ट्रिय मन्टेश्वरी तालिम केन्द्रको २५ औँ वार्षिकोत्सव कार्यक्रमलाई शनिबार सम्बोधन गर्दै उहाँले सो कुरा बताउनुभएको हो ।",
      "longContent": "गोरखापत्र समाचारदाताकाठमाडौँ, चैत ९ गते । सभामुख देवराज घिमिरेले बाल शिक्षालाई राष्ट्रिय प्राथमिकताको क्षेत्रमा समावेश गर्नुपर्ने बताउनुभएको छ । काठमाडौँको राष्ट्रिय मन्टेश्वरी तालिम केन्द्रको २५ औँ वार्षिकोत्सव कार्यक्रमलाई शनिबार सम्बोधन गर्दै उहाँले सो कुरा बताउनुभएको हो ।उहाँले नेपालको शिक्षामा निजी क्षेत्रको योगदानको चर्चा गर्दै संसदमा रहेको विद्यालय शिक्षासम्बन्धी विधेयकमा निजी क्षेत्रको योगदानको कदर हुने बताउनुभयो । उहाँले नेपालमा मन्टेश्वरी पद्धति राणाकालमा भित्रिएको बताउँदै त्यो बेलाको प्रयासले निरन्तरता पाएको भए नेपालको शिक्षामा परिवर्तन भइसक्ने थियो भन्नुभयो । कार्यक्रममा राष्ट्रिय निजी तथा आवासीय विद्यालय एसोसिएसन नेपाल (राष्ट्रिय प्याब्सन) का अध्यक्ष सुवास न्यौपानेले मुलुकमा गणतन्त्र स्थापना भएको लामो समय भइसक्दा पनि नयाँ शिक्षा ऐन जारी हुन नसक्नु दुःखद रहेको बताउँदै छिट्टै शिक्षा ऐन जारी गर्नुपर्नेमा जोड दिनुभयो । निजी तथा आवासीय विद्यालय अर्गनाइजेसन नेपाल (प्याब्सन) का अध्यक्ष कृष्ण अधिकारीले कतिपय मन्टेश्वरी शिक्षालय गलत बाटोतर्फ गएको र संख्या थप्नुभन्दा स्तरवृद्धिमा जोड दिनुपर्ने धारणा व्यक्त गर्दै शिक्षा विधेयकले गरेको कम्पनी खारेजीको व्यवस्था आफूहरुलाई स्वीकार्य नहुने स्पष्ट गर्नुभयो । विधेयकमा निजी विद्यालय कम्पनीको सट्टा गुठीअन्तर्गत सञ्चालित हुनुपर्ने व्यवस्था प्रस्ताव गरिएको छ ।कार्यक्रममा तालिम केन्द्रका संस्थापक प्रबन्ध निर्देशक बसन्त थापा र संस्थापक निर्देशक पवित्र लिम्बूले नेपालमा मन्टेस्वरी शिक्षाको तालिम प्रदान गर्ने संस्था स्थापनापछि यस्ता शिक्षालय झाँगिएको बताउनुभयो । सो संस्था सन् २००१ मा सुरु भएको थियो । राणा प्रधानमन्त्री मोहनशमशेरको पालामा २००५ सालमा नेपालमा मन्टेश्वरी भित्रिएको थियो । त्योबेला भारतमा तालिम लिएका नेपाली तथा भारतीय शिक्षक ल्याइएको थियो । सरकारी स्तरबाट सञ्चालित सो संस्था पछि कलेज अफ एजुकेसनको ल्याबोरेटरी स्कुलमा गाभिएको थियो ।",
      "link": "https://gorkhapatraonline.com/news/148093",
      "image": "https://gorkhapatraonline.com/storage/media/261162/conversions/Prakriti-original-thumb.jpg"
    },
    {
      "slug": "148080",
      "title": "डुबेर बालकको मृत्यु",
      "timestamp": 1742601600000,
      "source": "gp",
      "content": "महोत्तरी जिल्लाको एकडारा गाउँपालिकामा शनिबार एक बालकको डुबेर मृत्यु भएको छ । मृत्यु हुनेमा एकडारा गाउँपालिका –४ बस्ने श्रवण यादवको १० वर्षिय छोरा आलोक यादव रहेको प्रहरीले जनाएको छ ।",
      "longContent": "नगेन्द्रकुमार कर्णमहोत्तरी, चैत ९ गते । महोत्तरी जिल्लाको एकडारा गाउँपालिकामा शनिबार एक बालकको डुबेर मृत्यु भएको छ । मृत्यु हुनेमा एकडारा गाउँपालिका –४ बस्ने श्रवण यादवको १० वर्षिय छोरा आलोक यादव रहेको प्रहरीले जनाएको छ ।साथीभाइसँग खेल्दाखेल्दै सोही वडामा नयाँ बनेको पोखरीमा नुहाउने क्रममा डुबेर मृत्यु भएको काका सुकेश यादवलाई उदृत गर्दै प्रहरीले जनाएको छ । जिल्ला प्रहरी कार्यालय महोत्तरीका अनुसार नुहाउने क्रममा पोखरीभित्र उनी डुबेका थिए ।अभिभावकले पोखरीबाट बालकलाई निकालेर उपचारका लागि प्रादेशिक अस्पताल  जलेश्वर लगिएको थियो । तर चिकित्सकले उनलाई मृत घोषणा गरेका थिए । बालकको शवलाई पोष्टमार्टमको लागि अस्पतालमै राखिएको छ । थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/148080",
      "image": "https://gorkhapatraonline.com/storage/media/261140/conversions/death-child2-original-thumb.jpg"
    },
    {
      "slug": "148078",
      "title": "माओवादी केन्द्र फक्ताङ्लुङकाे तेस्रो अधिवेशन सुरु",
      "timestamp": 1742601600000,
      "source": "gp",
      "content": "ताप्लेजुङको फक्ताङ्लुङ गाउँपालिकास्थित नेकपा (माओवादी केन्द्र) को तेस्रो पालिका अधिवेशन सुरु भएको छ । गाउँपालिका कमिटीको नयाँ नेतृत्व चयन गर्नेगरी माओवादी केन्द्रको पालिका अधिवेशन शनिबार सुरु भएको हो ।",
      "longContent": "चन्द्र पन्दाकताप्लेजुङ, चैत ९ गते । ताप्लेजुङको फक्ताङ्लुङ गाउँपालिकास्थित नेकपा (माओवादी केन्द्र) को तेस्रो पालिका अधिवेशन सुरु भएको छ । गाउँपालिका कमिटीको नयाँ नेतृत्व चयन गर्नेगरी माओवादी केन्द्रको पालिका अधिवेशन शनिबार सुरु भएको हो ।फक्ताङ्लुङ गाउँपालिका –३ लिङ्खिमको सिवा बजारमा सुरु भएको पालिका अधिवेशनको उद्घाटन माओवादी केन्द्रका उपमहासचिव एवम् पूर्व गृह, अर्थ तथा ऊर्जामन्त्री जनार्दन शर्मा (प्रभाकर) ले गर्नुभयो । जिल्लाको एक भौगोलिक विकटता रहेको गाउँपालिकास्थित माओवादी पार्टीको पालिका अधिवेशन उद्घाटन गर्न पार्टीका प्रभावशाली नेता एवम् उपमहासचिव शर्मा पुग्नुभएको छ ।अधिवेशनमार्फत माओवादी केन्द्र फक्ताङ्लुङ गाउँपालिका कमिटीको नयाँ नेतृत्व चयन हुने माओवादीका जिल्ला संयोजक विष्णुकुमार लिम्बूले जानकारी दिनुभयो । पालिका कमिटीका वर्तमान अध्यक्ष एवम् फक्ताङ्लुङ गाउँपालिका अध्यक्ष राजन लिम्बू (मुक्ति) ले अधिवेशनमार्फत पार्टीको नयाँ कमिटी सर्वसम्मत चयन गर्नेगरी पहल भइरहेको जानकारी दिनुभयो । अधिवेशन उद्घाटनमा माओवादी केन्द्र कोशी प्रदेश कमिटी अध्यक्ष हर्क नेम्बाङ (मिक्सो), केन्द्रीय सदस्य तथा जिल्ला इन्चार्ज खेलप्रसाद बुढाक्षेत्री (पराग), वैकल्पिक केन्द्रीय सदस्य तथा मैवाखोला गाउँपालिका अध्यक्ष विजयप्रकाश वनेम, वैकल्पिक केन्द्रीय सदस्य मिङ्माडण्डु शेर्पालगायतको उपस्थिति छ ।",
      "link": "https://gorkhapatraonline.com/news/148078",
      "image": "https://gorkhapatraonline.com/storage/media/261138/conversions/Maist-Faktanglung-Taplejung-original-thumb.jpg"
    },
    {
      "slug": "148073",
      "title": "सेनाद्वारा माइस्थान मन्दिर हस्तान्तरण",
      "timestamp": 1742601600000,
      "source": "gp",
      "content": "इलामको ऐतिहासिक तथा पुुरानो माइस्थान धार्मिक विकास समितिलाई स्तरोन्नति गरी नेपाली सेनाले मन्दिर व्यवस्थापन समितिलाई हस्तान्तरण गरेको छ  ।",
      "longContent": "कोकिला ढकालइलाम,  चैत ९ गते । इलामको ऐतिहासिक तथा पुुरानो माइस्थान धार्मिक विकास समितिलाई स्तरोन्नति गरी नेपाली सेनाले मन्दिर व्यवस्थापन समितिलाई हस्तान्तरण गरेको छ  । नेपाली सेनाको इलामस्थित रणशार्दूल गणले माइस्थान धार्मिक विकास समितिलाई  हस्तान्तरण गरेको हो । पृथ्वीनारायण शाहका पालामा पूूर्वी सीमाना वियज गरेर गाडिएका निसान र त्यसबेला प्रयोग गरिएका तोपलाई संरक्षण गरी राखिएको माइस्थान मन्दिरको नेपाली सेनाले स्तरोन्नति गरेको हो । हस्तान्तरणका अवसरमा प्रितनापति पवनराज घिमिरेले नेपाली सेनासँग जोडिएको ऐतिहासिक सम्पदालाई स्तरोन्नति गर्न पाउँदा खुशी रहेको बताउनुुभयो । ‘इलामको प्राकृतिक तथा सांस्कृतिक सम्पदा, जस्ले इलामको सिङ्गो पर्यटनलाई सहयोग गरेको छ’ घिमिरेले भन्नुुभयो ‘आफ्नो इतिहास, धार्मिक परम्परालाई जीवन्त राख्न सक्नुुपर्छ, त्यसमा नेपाली सेना लागिपर्नेछ ।’ कार्यक्रममा इलामका इतिहासकार युद्धप्रसाद वैद्यले माइ सभ्यतालाई यो मन्दिरले जीवन्त राखेको बताउनुुभयो । प्यागोडा शैलीमा बनिएको यो मन्दिरमा माइखोलाबाट शिला ल्याएर राखिएको र यसको पूूजा गर्ने गरिएको वैद्यले बताउनुुभयो । इलामका भीमसेनस्थान, पञ्चकन्या, गजुमुखी, सिंहवाहिनी माइ सभ्यताभित्र पर्ने धार्मिक स्थलहरु रहेको वैद्यको भनाइ छ । ‘इलाममा केही समस्या आए, अप्ठ्यारोमा परे माइस्थानमा पूूजा गर्ने प्रचलन छ’ वैद्यले भन्नुुभयो, ‘इलामको धार्मिक क्षेत्रमा माइस्थानले महत्वपूूर्ण स्थान राखेको छ ।’",
      "link": "https://gorkhapatraonline.com/news/148073",
      "image": "https://gorkhapatraonline.com/storage/media/261128/conversions/maithann-ilam-original-thumb.jpg"
    },
    {
      "slug": "148070",
      "title": "असिना पानीले बाली नष्ट, किसान चिन्तित",
      "timestamp": 1742601600000,
      "source": "gp",
      "content": "शुक्रबार मध्यरातमा आएको हावाहुरीसहितको असिनापानीले खाद्यान्न तथा तरकारी बाली नष्टहुँदा रौतहटको उत्तरीक्षेत्रका किसान चिन्ता व्यक्त गरेका छन् ।",
      "longContent": "यादवराज पुरीरौतहट, चैत ९ गते । शुक्रबार मध्यरातमा आएको हावाहुरीसहितको असिनापानीले खाद्यान्न तथा तरकारी बाली नष्टहुँदा रौतहटको उत्तरीक्षेत्रका किसानले चिन्ता व्यक्त गरेका छन् ।  जिल्लाको उत्तरी क्षेत्रमा मात्र परेको असिनापानीले उक्त क्षेत्रका किसानको मकै, गहुँ, मसुरो र तरकारी बाली नष्ट गरी क्षति गरेको हो । विशेषगरी चन्द्रपुर, गुजरा, फतुवाविजयपुर र वृन्दावन नगरपालिकाका विभिन्न वडामा लगाइएका बालीनाली नष्ट भएको छ ।गुजरा नगरपालिका –१ का किसान हीरालाल राउतको डेठ बिघा जमिनमा लगाएको मकै पूर्णरुपमा सखाप भएको छ । यस्तै, फतुवाविजयपुरका किसान गोविन्द चौधरीको दश कठ्ठा जमिनमा लगाएको लसुन र प्याज पनि सखाप भएको छ । धेरै मेहनत गरेर रोपेको लसुन प्याज एक रातमा सखाप भएपछि चिन्ता परेको उहाँले बताउनुभयो । यस्तै, चन्द्रपुर –६ का किसान तेजीलाल महतोको एक बिघा जमिनको मकै र दश कठ्ठाको गहुँ पूर्णरुपमा नष्ट भएको छ । खेत हुन्डामा लिएर लगाएको बाली एकै रातमा नष्ट हुँदा हुन्डाको रकम कसरी तिर्ने भनी उहाँ चिन्तित हुनुहुन्छ । असिनापानीको कारण वृन्दावन –१ बलेरीका किसान प्रेमलाल पटेल, रविन्द्र पटेल र हेमन राउते समेतले नोक्सानी व्यहोर्नुपरेको गुनासो गर्नुभयो । प्रेमलालको दश कठ्ठा, रविन्द्रको १५ कठ्ठामा लगाएको मकै र हेमनको १५ कठ्ठाको गहुँबाली र १० कठ्ठाको मकै बालीमा क्षति पुगेको छ । सो क्षेत्रमा व्यावसायिक रुपमा तथा करेसाबालीमा लगाएको तरकारी बाली समेत नष्ट भएको वृन्दावन जल उपभोक्ता समितिका सचिव सुरेन्द्रप्रसाद पटेलले जानकारी दिनुभयो । उहाँका अनुसार बलेरी क्षेत्रमा मात्रै करिब पाँचसय बिघा जमिनमा लगाएको मकैबाली नष्ट भएको छ । गहुँबाली र तरकारी बालीमा पनि ठुलो क्षति पुगेको छ । यता, चन्द्रपुर नगरपालिकाका कृषि अधिकृत सन्दीप देवकोटाले पालिकाभित्र रहेको खेतीयोग्य जमिनको करिब ६० प्रतिशत भूभागमा मकैखेती गरिएको र ३० प्रतिशत जमिनमा गहुँ र बाँकीमा तरकारी र दलहन खेती भएको बताउनुभयो । उहाँका अनुसार असिनाका कारण धानचमर निस्किएको र सुत्ला च्यापेका मकै पूर्णरुपमा नष्ट भएको छ । बाला लागेका र बाला निस्किन लागेको गहुँबाली समेत नष्ट भएको छ । सागसब्जी र साना बिरुवाका तरकारी बालीमा पनि क्षति गरेको छ ।",
      "link": "https://gorkhapatraonline.com/news/148070",
      "image": "https://gorkhapatraonline.com/storage/media/261121/conversions/Asina-Pani-Le-Ksheti-Puryeko-Gahu-original-thumb.jpg"
    },
    {
      "slug": "147991",
      "title": "‘स्थानीय तहभन्दा अघि सङ्घीय निर्वाचन हुनुपर्छ’",
      "timestamp": 1742601600000,
      "source": "gp",
      "content": "वि.सं. २०२३ बाट विद्यार्थी राजनीतिमा लाग्नुभएका नेपाली कांग्रेसका केन्द्रीय सदस्य तथा पूर्वमन्त्री डा. नारायण खड्का उदयपुर जिल्लाबाट चार पटक निर्वाचित सांसद भइसक्नु भएको छ ।",
      "longContent": "काठमाडौँ, चैत ९ गते । वि.सं. २०२३ बाट विद्यार्थी राजनीतिमा लाग्नुभएका नेपाली कांग्रेसका केन्द्रीय सदस्य तथा पूर्वमन्त्री डा. नारायण खड्का उदयपुर जिल्लाबाट चार पटक निर्वाचित सांसद भइसक्नु भएको छ । भोजपुरको दावाँमा प्रारम्भिक शिक्षा हासिल गर्नुभएका खड्का बुबा चित्रबहादुर र आमा धर्मकुमारी खड्का सुपुत्र हुनुहुन्छ । उहाँले विराटनगरको मोरङ क्याम्पसबाट स्नातक, त्रिभुवन विश्वविद्यालय कीर्तिपुरबाट स्नातकोत्तर तह पूरा गरेर भारतको पुणे विश्वविद्यालयबाट अर्थशास्त्रमा विद्यावारिधि (पिएचडी) गर्नुभएको हो । अध्ययनकै क्रममा उहाँले जर्मनीमा दुई वर्ष र युरोपका विभिन्न मुलुकमा रहेर रिसर्च फेलोको रुपमा काम गर्नुभएको छ । त्यसपछि त्रिभुवन विश्वविद्यालयका जनप्रशासन पढाइ हुने क्याम्पसमा प्राध्यापन गर्नु भएका नेता खड्का उदयपुर जिल्लाको निर्वाचन क्षेत्र नं. १ बाट लगातार चार पटक निर्वाचित हुनुभएको छ । शहरी विकास र परराष्ट्र मन्त्रालयको नेतृत्व गरिसक्नु भएका खड्कासँग राष्ट्रिय योजना आयोजना आयोगको उपाध्यक्ष र तत्कालीन प्रधानमन्त्री कृष्णप्रसाद भट्टराईको प्रमुख राजनीतिक सल्लाहकार भएर काम गरेको अनुभव पनि छ । प्रजातन्त्र पुनःस्थापनाका लागि भएका आन्दोलनमा सक्रिय सहभागी हुँदा उहाँ पटक पटक जेल पर्नुभयो । आन्दोलनमा सहभागी भएकै नाममा उहाँले प्रहरीको यातना सहनु परेको थियो ।  उहाँका अन्तर्राष्ट्रिय ‘जर्नल’मा दर्जनभन्दा बढी अनुसन्धानात्मक लेख प्रकाशित छन् । उहाँका केही पुस्तक प्रकाशित छन् ।  प्रस्तुत छ– ‘सांसदलाई सवाल’ शृङ्खलामा डा. नारायण खड्कासँग देश विदेशको समसामयिक राजनीतिक, परराष्ट्र मामिला, विश्व अर्थ व्यवस्था, संविधान संशोधन, सरकारका काम कारबाही र उदयपुर जिल्लाको विकास प्रयासबारेमा केन्द्रित रहेर गरिएको भिडियो वार्ता : भिडियो : मनोजरत्न शाही/केशब गुरुङ",
      "link": "https://gorkhapatraonline.com/news/147991",
      "image": "https://gorkhapatraonline.com/storage/media/261146/conversions/Narayan-khadka-cover-original-thumb.jpg"
    },
    {
      "slug": "148068",
      "title": "पानीका स्रोतहरूको संरक्षण गर्न राष्ट्रपति पौडेलको आह्वान",
      "timestamp": 1742601600000,
      "source": "gp",
      "content": "राष्ट्रपति रामचन्द्र पौडेलले विश्व पानी दिवस २०२५ (२२ मार्च) को अवसरमा शुभकामना व्यक्त गर्दै पानीका स्रोतहरूको संरक्षणमार्फत पर्यावरण सन्तुलन कायम राख्न सबैलाई प्रेरित गर्नुभएको छ।",
      "longContent": "काठमाडौं, चैत  ९ गते । राष्ट्रपति रामचन्द्र पौडेलले विश्व पानी दिवस २०२५ (२२ मार्च) को अवसरमा शुभकामना व्यक्त गर्दै पानीका स्रोतहरूको संरक्षणमार्फत पर्यावरण सन्तुलन कायम राख्न सबैलाई प्रेरित गर्नुभएको छ।राष्ट्रपति पौडेलले दिनुभएको शुभकामना सन्देशमा प्रकृतिप्रदत्त वरदानका रूपमा रहेको पानीको महत्त्व, संरक्षण र दिगो प्रयोगका विषयमा जनचेतना अभिवृद्धि गर्ने उद्देश्यले संयुक्त राष्ट्रसङ्घको आह्वानमा सन् १९९३ देखि हरेक वर्ष २२ मार्चलाई विश्व पानी दिवसका रूपमा मनाइँदै आएको उल्लेख छ। नेपालमा यस वर्ष ‘हिमनदी संरक्षण’ भन्ने नाराका साथ विविध जनचेतनामूलक कार्यक्रमसहित यो दिवस मनाइँदैछ।राष्ट्रपतिले पानी र प्रकृतिसँग प्राणी जगतको अस्तित्व गाँसिएको उल्लेख गर्दै पृथ्वीमा जीवको उत्पत्ति नै पानीभित्र भएको र प्राचीन मानव सभ्यताहरू नदीकिनारमा विकसित भएको स्मरण गर्नुभएको छ। उहाँका अनुसार जीवनको अस्तित्व जोगाउन प्रकृति र पानीको संरक्षण चुनौतीपूर्ण बन्दै गएको छ।भूमिगत जलस्रोतलाई महत्वपूर्ण प्राकृतिक सम्पदाका रूपमा उल्लेख गर्दै राष्ट्रपतिले यसले पारिस्थितिक प्रणालीलाई दिगो बनाउन, नदीहरूको बहावलाई व्यवस्थित गर्न, जलवायु परिवर्तनको प्रभाव न्यूनीकरण गर्न र सुरक्षित पिउने पानी परिपूर्ति गर्न मद्दत पुर्‍याउने बताउनुभएको छ। तर बढ्दो शहरीकरण, भौतिक पूर्वाधार निर्माण, जलवायु परिवर्तन र प्रदूषणका कारण पानीका स्रोतहरू नष्ट भइरहेको भन्दै उहाँले जलस्रोत तथा नदी प्रणालीको संरक्षणका लागि समयमै पूर्वसूचना प्रणालीको प्रयोग गरी प्राकृतिक विनाश तथा जनधनको क्षति न्यूनीकरण गर्नुपर्ने आवश्यकता औंल्याउनुभएको छ।भूमिगत जलस्रोतको अतिदोहन तथा शहरी क्षेत्रमा निर्माण गरिएका पक्की संरचनाका कारण पुनर्भरणमा अवरोध उत्पन्न हुँदा जमिनमुनिको पानीको सतह घट्दै गएको राष्ट्रपति पौडेलले उल्लेख गर्नुभएको छ। साथै, अव्यवस्थित मानव वस्ती र बढ्दो औद्योगीकरणका कारण भूमिगत जलस्रोत प्रदूषित हुँदै गएकामा उहाँले चिन्ता व्यक्त गर्नुभएको छ।उहाँले भविष्यमा आउन सक्ने जलसंकटको चुनौतीलाई मध्यनजर गर्दै जलाधार क्षेत्रको संरक्षण, ग्रामीण भेगमा आहाल, पोखरी र तालतलैयाहरूको निर्माण तथा शहरी क्षेत्रमा वर्षातको पानी संकलनमार्फत पुनर्भरणका उपायहरू अवलम्बन गर्नुपर्नेमा जोड दिनुभएको छ। साथै, प्राचीन तथा आधुनिक प्रविधिको संयोजन गरी जलाशययुक्त योजना बनाउनुपर्ने आवश्यकता रहेको बताउनुभएको छ।राष्ट्रपति पौडेलले पानीको संरक्षण र सदुपयोगमार्फत दिगो विकासका लक्ष्य हासिल गर्न विश्व पानी दिवसले प्रेरणा प्रदान गरोस् भन्ने शुभकामना व्यक्त गर्नुभएको छ।",
      "link": "https://gorkhapatraonline.com/news/148068",
      "image": "https://gorkhapatraonline.com/storage/media/261103/conversions/president-Ram-chandra-poudel-original-thumb.jpg"
    },
    {
      "slug": "148065",
      "title": "लेखानीलाई धार्मिक पर्यटनको गन्तव्य बनाउन महायज्ञ",
      "timestamp": 1742601600000,
      "source": "gp",
      "content": "काठेखोला गाउँपालिका वडा ८ स्थित नर्मदेश्वर शिवालय मन्दिरमा ९ दिनसम्म श्रीमद्देवी भागवत महापुराण नवाह, ज्ञान महायज्ञ सञ्चालन गरिने भएको छ ।",
      "longContent": "रामकृष्ण बोहराबागलुङ, चैत ९ गते । काठेखोला गाउँपालिका वडा ८ स्थित नर्मदेश्वर शिवालय मन्दिरमा ९ दिनसम्म श्रीमद्देवीभागवत महापुराण नवाह, ज्ञान महायज्ञ सञ्चालन गरिने भएको छ । मन्दिर संरक्षण समिति र स्थानीयको अगुवाइमा चैत १७ देखि २५ गतेसम्म महायज्ञ गर्न लागिएको पत्रकार सम्मेलन गरेर जानकारी दिइएको छ । महायज्ञबाट सङ्कलन रकमले लेखानीलाई धार्मिक पर्यटनको गन्तव्य बनाउने, त्यसका लागि आवश्यक पूर्वाधार निर्माण गर्ने लक्ष्य राखिएको छ । शुक्रबार भएको पत्रकार सम्मेलनमा महायज्ञ आयोजक समितिका संयोजक विष्णुप्रसाद कँडेलले महायज्ञले विश्वशान्तिको कामना गर्ने र एकसय ८ धारा निर्माण गर्ने लक्ष्य राखेको बताउनुभयो । त्यसबाहेक पोखरीमा जटाधारी शिवको मूर्तिसमेत बनाइने भएको छ ।लेखानीस्थित नर्मदेश्वर शिवालयमा केही वर्षअघि एकसय ८ शिवलिङ्ग स्थापना गरिसकिएको छ । उक्त स्थानमा एकसय ८ धारा बनाएर पानीको व्यवस्थापन गर्न महायज्ञ आयोजना गरिएको हो । महायज्ञ अवधिमा देशविदेशमा बसेका स्थानीयलाई भित्र्याउने लक्ष्य छ । ब्रम्हलिन स्वामी परमानन्द सरस्वती महाराज र ज्ञानानन्द सरस्वतीको जन्मस्थल भएकोले देवघाटधाम आएका धार्मिक पर्यटक पनि यहाँ ल्याउने अभियान जोडिने बताइएको छ । हाल ज्ञानानन्द सरस्वतीको अगुवाइमा देवघाटस्थित हरिहर सन्यास आश्रम सञ्चालनमा छ ।महायज्ञमा १ करोड सङ्कलन गर्ने र २५ लाख खर्च हुने अनुमान गरिएको छ । बाँकी रकमले धारा, पानी ट्याङ्कीलगायतका संरचना बनाइने नर्मदेश्वर शिवालय मन्दिर संरक्षण समितिका अध्यक्ष विष्णुप्रसाद कँडेलले बताउनुभयो । लेखानीमा रहेका गुम्बा र मठमन्दिरले पर्यटक आकर्षण गर्ने कँडेलको भनाइ छ । महायज्ञबाट सङ्कलित रकमबाट मध्यपहाडी लोकमार्गको वैकल्पिक सडक बनाउन पहल गर्ने र त्यसबाट पर्यटक भित्र्याउने स्थानीयको लक्ष्य छ ।नर्मदेश्वर शिवालय मन्दिर संरक्षण समितिका अध्यक्ष विष्णुप्रसाद कँडेलको अध्यक्षता, स्थानीय बलराम कंडेलको सञ्चालनमा सम्पन्न पत्रकार सम्मेलनमा समितिका सदस्य सचिव खिमानन्द कँडेल, बागलुङ उद्योग बाणिज्य सङ्घका अध्यक्ष नरेश कँडेलले लेखानीमा भएका अन्य क्षेत्रको प्रचार प्रसारका लागि पनि यो महायज्ञ फलदायी हुने बताउनुभयो ।",
      "link": "https://gorkhapatraonline.com/news/148065",
      "image": "https://gorkhapatraonline.com/storage/media/261095/conversions/Mahayagye-Photo-original-thumb.jpg"
    },
    {
      "slug": "148063",
      "title": "पानी संरक्षणमा उपराष्ट्रपति यादवको जोड",
      "timestamp": 1742601600000,
      "source": "gp",
      "content": "उपराष्ट्रपति रामसहाय प्रसाद यादवले समस्त जीवन र जगतको अस्तित्व रक्षा गर्ने प्रकृतिप्रदत्त वरदान पानीको संरक्षण गर्नुपर्ने आवश्यकता औँल्याउनु भएको छ ।",
      "longContent": "काठमाडौँ, चैत ९ गते । उपराष्ट्रपति रामसहाय प्रसाद यादवले समस्त जीवन र जगतको अस्तित्व रक्षा गर्ने प्रकृतिप्रदत्त वरदान पानीको संरक्षण गर्नुपर्ने आवश्यकता औँल्याउनुभएको छ ।     उहाँले विश्व पानी दिवस, २०२५ (२२ मार्च) को अवसरमा शुभकामना व्यक्त गर्दै भावी पुस्ताहरुको सुरक्षित र समृद्ध जीवनका लागि पानीको संरक्षण जरुरी रहेको उल्लेख गर्नुभएको छ ।      “पानी बिना जीवनको कल्पनासम्म गर्न सकिन्न । पानीको संरक्षण र यसको समुचित उपयोगका लागि सक्दो प्रयास र सार्थक पहल गर्दै भावी पिँढीका लागि सुरक्षित र स्वच्छ पानी उपलब्ध गराउन एकजुट भई अग्रसर हुन आवश्यक छ,” उहाँले भन्नुभएको छ ।      सन् १९९३ यता हरेक वर्ष २२ मार्चमा मनाइने यो दिवस सुरक्षित तथा स्वच्छ पानीको महत्वमा केन्द्रित संयुक्त राष्ट्रसङ्घको विश्वव्यापी पहल हो । सुरक्षित र स्वच्छ पानी व्यवस्थापनका लागि आवश्यक रणनीतिसहितको कदम चाल्न र यसबारे जनचेतना अभिवृद्धि गर्न यो दिवसले सहयोग पुग्दछ ।     सन् २०२५ मा यो दिवसको नारा ‘ग्लेसियर प्रिजर्भेसन (हिमनदी संरक्षण)’ रहेको छ ।      उपराष्टपति यादवले बढ्दो सहरीकरण, औद्योगीकरण, जलवायु परिवर्तन, वर्षाको ढाँचामा आएको परिवर्तन, अत्यधिक पानीको उपयोगसहितका कैयौँ कारकबाट पानी सङ्कट उत्पन्न हुने बताउनुभएको छ । त्यसैगरी, पानीको कमजोर व्यवस्थापन, प्रदूषण, अपर्याप्त संरचना, सरोकारवालाको सहभागितामा कमी, माटो क्षयीकरणलगायतले पनि पानीको सङ्कट गहिरिँदै गएको उहाँको भनाइ छ ।      उहाँले भन्नुभएको छ, “पानीको अपर्याप्तताले पारिस्थितिक प्रणालीलाई अवरोध सिर्जना गर्दै खाद्य र पानी सुरक्षालाई सङ्कटमा पार्न सक्नेछ, नेपालमा पानीको स्रोतको स्तर तीव्ररूपमा घट्दो छ ।”",
      "link": "https://gorkhapatraonline.com/news/148063",
      "image": "https://gorkhapatraonline.com/storage/media/261088/conversions/uparastapati-ram-sahaya-p-yadav-original-thumb.jpg"
    },
    {
      "slug": "148061",
      "title": "ढुङ्गे औजारको सभ्यता",
      "timestamp": 1742601600000,
      "source": "gp",
      "content": "इतिहासका धेरै घटनाक्रममा दाङ जिल्लाको आफ्नै विशेषता, महत्व र विरासत छ ।",
      "longContent": "इतिहासका धेरै घटनाक्रममा दाङ जिल्लाको आफ्नै विशेषता, महत्व र विरासत छ । राजनीतिक, सामाजिक, आर्थिक हिसाबले उन्नत दाङ जिल्ला संस्कृति, सम्पदा र पर्यटनमा पनि उत्तिकै महत्व राख्छ । दाङमा पाण्डवेश्वर मन्दिर धारापानीसहित सिद्धरत्ननाथ मन्दिर (चौघेरा), वराहक्षेत्र (बाह्रकुने) मन्दिर, अम्बिकेश्वरी मन्दिर, बगारबाबा मन्दिर (रिहार) लगायत धार्मिक स्थल रहेका छन् ।  दाङको प्रसिद्ध धार्मिक एवं पर्यटकीय स्थल पाण्डवेश्वर महादेव मन्दिर पछिल्लो समय पर्यटकीय आकर्षणको केन्द्रका रूपमा विकास भएको छ । घोराही उपमहानगरपालिका–५, धारापानीस्थित पाण्डवेश्वर धार्मिक धाम ४९.५० हेक्टर क्षेत्रफलमा फैलिएको छ । घोराही बजारदेखि करिब ९ किलोमिटर दक्षिणतर्फ लागेपछि चुरे पर्वत शृङ्खलाको फेदीमा रहेको प्रख्यात धार्मिक स्थल पाण्डवेश्वर पुग्न सकिन्छ ।सरयु नदीको किनार र चुरे पर्वतको फेदीमा ऐतिहासिक, धार्मिक, सांस्कृतिक, जैविक र पर्यटकीय हिसाबले अत्यन्तै सुन्दर ठाउँमा पाण्डवेश्वर महादेव मन्दिर रहेको छ । उत्तरमा बबई नदी (सरयु), दक्षिणमा ऐतिहासिक सुनकोट र सरिकोट, पूर्वमा बबई नदीको उद्गम स्थल र पश्चिममा चुरे पहाडको विशाल जङ्गलबिचमा प्रसिद्ध धार्मिक स्थल पाण्डवेश्वर रहेको छ । समुद्रको सतहबाट ६३३ मिटरको उचाइमा अवस्थित मन्दिरमा नेपालका विभिन्न स्थान र भारतबाट भक्तजन आउने गर्छन् । स्वच्छ मनले मन्दिरमा पूजाअर्चना गरेमा मनले चिताएको पूरा हुने जनविश्वास रहेको छ ।  तीन सय वर्षअघि धारापानीमा भेटिएको ज्योतिर्लिङ्ग एउटै शिलामा अवस्थित छ, जहाँ विष्णुपादुका, कुण्ड, बाघका आँखा सहजै देख्न सकिन्छ । खुला आकाशमुनि रहेको ज्योतिर्लिङ्गमा विक्रम संवत् १८९७ सालदेखि पूजाआजा भएको पाइन्छ । १९९७ सालदेखि मन्दिरको सामान्य संरचना निर्माण गरिँदै २०४७ सालमा मूल मन्दिर निर्माण गरिएको र त्यसपछि सो स्थानमा विभिन्न निर्माण हुँदै आएको पाइन्छ । २०७२ सालमा धार्मिक तपोवनको कार्ययोजना बनाई मन्दिर क्षेत्रको विकासका लागि विभिन्न कार्य हुँदै आएको छ । पाण्डवेश्वर महादेव मन्दिर व्यवस्थापन समितिका अध्यक्ष गणेश अधिकारीका अनुसार दाङमा धारापानी क्षेत्र प्रमुख धार्मिक एवं पर्यटकीय आकर्षणको केन्द्रका रूपमा विकास भएको छ । मन्दिरमा पूजापाठ, दर्शन, अवलोकनसँगै वनभोज खाने, फोटो, भिडियो खिच्ने जस्ता कार्यका लागि भक्तजन तथा पर्यटक आउने गरेका छन् । खासगरी चाडपर्व र बिदाको समयमा मन्दिर क्षेत्र भरिभराउ हुने गरेको बताइन्छ । अन्य दिनको तुलनामा चाडपर्व र बिदाको समयमा भक्तजनको भिडभाड हुने गर्छ । २०७१ सालमा विश्वकै अग्लो त्रिशूल धरमपानीमा स्थापना भएपछि सो क्षेत्रले देशव्यापी रूपमा अझ चर्चा पाएको हो । स्थानीयको सक्रियतामा सुन, चाँदी, पित्तल, तामा र फलामबाट तयार गरिएको विश्वकै अग्लो त्रिशूल स्थापना गरिएको थियो । ५५.५ फिट उचाइको पञ्चधातु त्रिशूल निर्माण गरिएपछिका दिनमा रोल्पा, प्युठान, सल्यान, रुकुम, बाँके, बर्दिया, कैलाली, सुर्खेत, अर्घाखाँची, कपिलवस्तुलगायतका जिल्लासँगै छिमेकी देश भारतबाट समेत मन्दिरमा पूजापाठ एवं दर्शनका लागि आउने क्रम बढेको छ । पाण्डवेश्वर महादेव मन्दिर धारापानीमा मुख्य महादेव मन्दिरसँगै त्रिशूल, गायत्री मन्दिर, रामजानकी मन्दिर, गणेश मन्दिर, हनुमान मन्दिर, सूर्यनारायण मन्दिर, गङ्गावासुकी नाग मन्दिर, भगवती मन्दिर, लक्ष्मीनारायण मन्दिर, गायत्री माता मन्दिर, सूर्य स्तम्भ, कमलपोखरी, हवन कुण्ड, यज्ञ मण्डव, श्राद्धघर, वनभोज स्थल, धर्मशाला, पार्क, विशाल बोटिङसहितको ताल, सुनकोट खड्गदेवी मन्दिर, सुनकोटसम्म पुग्नका लागि चार हजार नौ सय ६४ सिँढी निर्माणाधीन अवस्थामा छ । यस्तै स्तम्भ पार्क, शिव पार्क र गुरुकुल वेद पाठशाला निर्माणाधीन रहेका छन् । सो गुरुकुल निर्माणपछि वैदिक गुरुकुल शिक्षा पद्धतिमा आधारित वेद पाठशाला सञ्चालन गर्ने तयारी रहेको बताइन्छ । पाण्डवेश्वर मन्दिर व्यवस्थापन समितिका सचिव विष्णुराम आचार्यका अनुसार मन्दिरमा दर्शन, अवलोकनसँगै घुमघामका लागि पछिल्लो समय धेरै आन्तरिक पर्यटक धारापानी पुग्ने गरेका छन् । धार्मिक आस्थासँगै वनभोज खाने र धारापानीबाट दाङ उपत्यकाको अवलोकनका लागि धारापानी पाण्डवेश्वर धाममा पुग्ने गरेका छन् । पाण्डवेश्वर महादेव धार्मिक धाम धारापानी धार्मिक गन्तव्यका रूपमा विकास हुँदै जिल्लाको फरक पहिचान दिन सफल भएको दाबी सचिव आचार्यको छ । पाण्डवेश्वर धार्मिक धामको विकासका लागि विभिन्न भौतिक पूर्वाधार निर्माण गर्न गुरुयोजना बनेको छ । गुरुयोजना अनुसार पाण्डवेश्वर धार्मिक धामदेखि करिब पाँच किलोमिटर दक्षिण डाँडामाथि पर्ने सुनकोट डाँडासम्म सिँढीसँगै सुनकोट खड्गदेवी मन्दिर निर्माण भएको छ । सिमेन्टको प्रयोगबिना ढुङ्गा र काठ प्रयोग गरेर भगवतीको मन्दिर निर्माण गरिएको छ । उक्त स्थानमा पहिला स्थापित मन्दिर जीर्ण भएपछि उत्खनन गरेर मन्दिरको मौलिकता नहराउने गरी जीर्णोद्वार गर्ने काम गरिएको छ । सुनकोट भगवतीधारापानीदेखि भगवती मन्दिर सुनकोट पुग्नका लागि मोटरबाटो छैन । हिँडेर जाँदा करिब डेढ घण्टा हिँड्नु पर्छ । धारापानी मन्दिरबाट सिँढी निर्माण सुरु भए पनि अझै बाँकी रहेको सिँढीलाई सुनकोट भगवती मन्दिरसम्म जोड्न सके थप आकर्षण थपिने सचिव आचार्य बताउनुहुन्छ । भगवती मन्दिर पुग्नका लागि दाताबाट सहयोग जुटाएर चार हजार ९६३ सिँढी निर्माण गर्ने तयारी रहे पनि अहिलेसम्म करिब २५० जति सिँढी मात्र निर्माण गरिएको छ । एउटा सिँढी एक जनाले बनाउने उद्देश्य अनुसार बनाउने काम भइरहेको छ । सचिव आचार्यका अनुसार जनसहभागितामा स्रोत जुटाएर सिँढी निर्माणलाई अघि बढाइएको छ । अहिलेसम्म करिब २५० बढी सिँढी निर्माण भएका छन् । पाण्डवेश्वर महादेव मन्दिरदेखि सरिकोट भगवती मन्दिरसम्म सिँढी निर्माणपछि मन्दिर पुग्न सहजतासँगै थप आकर्षण बढ्ने छ ।सुनकोट भगवती मन्दिर समुद्री सतहबाट ६३३ मिटरको उचाइमा रहेको छ । पाण्डवेश्वर क्षेत्रकै अर्को महत्वपूर्ण गन्तव्य स्थल सरिकोट हो । पाण्डवेश्वर मन्दिरबाट करिब २.५ किलोमिटर पश्चिम धर्नाको पहाडमा सरिकोट मन्दिर रहेको छ । पाण्डवेश्वर धामको शिरमा पर्ने सुनकोट खड्गदेवी भगवती मन्दिरदेखि करिब चार किलोमिटर पश्चिममा पर्ने यो स्थानसम्म पुग्न सुनकोटदेखि डाँडैडाँडा उत्तरतिर दाङको समतल फाँट र दक्षिणतिर घना जङ्गल अवलोकन गर्दै पदयात्रा गर्न सकिने छ । सरिकोट क्षेत्रमा धार्मिक र ऐतिहासिक सम्पदा रहेका छन् । शिव सरोवरमन्दिरको उत्तरतर्फ करिब चार बिघा क्षेत्रफलमा जलाशय (शिव सरोवर) निर्माण गरेर बोटिङ सुरु गरिएको छ । सचिव आचार्यका अनुसार मन्दिरसम्म पुग्ने दर्शनार्थीले घुमफिरसँगै जलाशयमा डुङ्गा सयर गर्ने व्यवस्था मिलाइएको छ । धारापानीमा यी संरचना निर्माणका लागि करिब एक दशकको अवधिमा डेढ करोड बढी लगानी भएको मन्दिर व्यवस्थापन समितिले जनाएको छ । साजमा विश्वासपाण्डवेश्वर महादेव मन्दिरभित्र साजको रुख छ । धार्मिक विश्वास अनुसार उक्त साजको रुखसँग पाण्डवेश्वर महादेवको उत्पत्तिसम्बन्धी किंवदन्ती जोडिएको छ । उक्त साजको रुख करिब तीन सय वर्ष पुरानो भएको जनविश्वास छ । दाङ उपत्यकामा तत्कालीन समयमा थारू समुदायको बसोवास बढी थियो । गुरुवागाउँका  एक जना थारूले १५० वर्षपहिले साजको रुख काट्ने क्रममा शिवलिङ्ग फेला पारेको जनविश्वास रहेको छ । धारापानी वन क्षेत्रमा रुख काट्न गएका थारू समुदायले दिनभर आलोपालो गरी साजको रुख काट्दा पनि ढाल्न सकेनन् । रुख काट्न नसकेपछि उनीहरू घर फर्किए । भोलिपल्ट उनीहरू फेरि उक्त रुख काट्न धारापानी गए तर हिजो बन्चरोले काट्दा रूखको फेदमा लागेको चोट भोलिपल्ट केही देखिएन । त्यो देखेपछि रुख काट्न गएका थारूहरू आचश्र्यमा परे । उनीहरूले त्यहाँ देवता रहेको विश्वास गरे । वरिपरि पातपतिङ्गर पन्छाएर हेर्दा शिवलिङ्ग र जलकुण्डी फेला पारेका थिए । त्यसपछि उनीहरूले नै उक्त रुखलाई पूजा गर्न थालेको धार्मिक विश्वास पाइन्छ । मन्दिर व्यवस्थापन समितिका अध्यक्ष अधिकारीका अनुसार औलो उन्मूलन भएपछि यस क्षेत्रमा अन्य जातिको बसोवास बढ्दै गयो । पहाडबाट अन्य जाति दाङमा झर्न थाले । पछि अन्य समुदाय (ब्राह्मण/क्षेत्रीलगायत) ले धारापानीमा रुखमुनि शिवलिङ्गसँगै शिवपार्वतीको मूर्ति भेटाएछन् । उक्त मूर्तिमा सुरुदेखि नै पूजा हुँदै आएको थियो । पौराणिक महाभारतको भीषण युद्धपछि पाँच पाण्डव उत्तरापन्थको बाटो हुँदै स्वर्ग जाने क्रममा यस स्थानमा आएर शिवका विभिन्न आकृति बनाई पूजाअर्चना गरेको किंवदन्तीसमेत पाइन्छ । साथै पाँच पाण्डवले ज्योतिर्लिङ्ग स्थापना गरेकाले मन्दिरको नाम पाण्डवेश्वर महादेव रहन गएको भन्ने जनविश्वास पाइन्छ । विश्वकै अग्लो त्रिशूल पाण्डवेश्वर महादेव मन्दिरको आकर्षणका रूपमा विश्वकै अग्लो त्रिशूल रहेको छ । ५५.५ फिट अग्लो र ४४ इन्च गोलाइ भएको त्रिशूल २०७१ साल कात्तिकमा स्थापना गरिएको थियो । त्रिशूलमा जगको भागसहित १३ हजार ३८० किलो धातु प्रयोग भएको बताइन्छ । सात हजार ७१८ किलो फलाम, २०५ किलो तामा र १० किलो काँस प्रयोग गरिएको त्रिशूलको तौल छ टन बढी रहेको छ । त्रिशूल निर्माणमा सुन, चाँदी, पित्तल, तामा र फलाम प्रयोग गरिएको छ । त्रिशूल स्थापना गर्दा २०७१ सालमा पनि अर्को साजको रूख ढलाउन सकिएन । त्यसैले त्रिशूलसँगै रहेको अर्को साजको रुखलाई समेत पछिल्लो समय पूजा गर्दै आइरहेको मन्दिर व्यवस्थापन समितिका अध्यक्ष अधिकारी बताउनुहुन्छ । पहिले दिनभर काट्दा पनि नढलेको अलौकिक साजको वृक्ष र २०७१ सालमा त्रिशूल राख्दा ढाल्न नसकेको अर्को साजको वृक्ष अहिले पनि रहेका कारण यस स्थानलाई धार्मिक तपोभूमि भएको भन्न सकिने व्यवस्थापन समितिका अध्यक्ष अधिकारी बताउनुहुन्छ । त्रिशूल स्थापनासँगै २०७५ सालदेखि नेपाली सेनाले पाण्डवेश्वर महादेव मन्दिरमा पुगेर शिवरात्रिको दिन सलामी दिने गरेको छ । शिवरात्रिका अवसरमा धारापानीमा ठुलो मेला लाग्ने गर्छ । १००८ वरपिपल जोडीधार्मिक एवं पर्यटकीय क्षेत्रका रूपमा विकसित धारापानीको अर्को आकर्षण हो, मन्दिर क्षेत्रमा हुर्कंदै गरेका वरपिपल जोडी । गाउँगाउँमा सडक विकास सँगै देशैभर वरपिपल चौतारा मासिँदै गएको समयमा यहाँ १००८ वरपिपल जोडी हुर्काउने योजना छ । हुर्काइँदै छ । यो एउटा धार्मिक विश्वास, पर्यावरण चिन्तन र प्रेमको प्रतीकसमेत हो । मन्दिर क्षेत्रमा रहेको खुला डाँडालाई पार्कका रूपमा विकास गर्दै १००८ जोडी वरपिपल रोप्ने अभियान अन्तर्गत हालसम्म करिब सात सय बढी वरपिपल हुर्किंदै गरेको मन्दिर व्यवस्थापन समिति आचार्य बताउनुहुन्छ । धार्मिक क्षेत्र भएकाले वरपिपल ओम आकारमा रोपिएका छन् । वरपिपललाई ‘ड्रोन भ्यु’ बाट हेर्दा ओम आकार देखिन्छ । वर्तमान विश्व समस्या बनेको कार्बन उत्सर्जनमा पिपलको ठुलो प्रभाव रहने भएको हुँदा बिरुवा हुर्किसकेपछि यहाँबाट प्राप्त हुने अक्सिजनले बढ्दो प्रदूषण र उच्च तापमान नियन्त्रण गर्न महत्वपूर्ण भूमिका खेल्ने विश्वास रहेको छ । ऐतिहासिक पक्ष संस्कृतिविद् प्राडा शिवकुमार सुवेदीका अनुसार पाण्डवेश्वर धार्मिक क्षेत्रको ऐतिहासिक पक्ष अत्यन्त रोचक छ । मानव संस्कृतिको प्रारम्भदेखि विकाससम्मको क्रमबद्ध ढुङ्गे औजार उक्त क्षेत्रमा प्राप्त भएका छन् । धारापानी क्षेत्रमा पाइएका औजार धेरै रहेका छन् । पाण्डवेश्वर मन्दिरको पूर्वमा कुरेपानीदेखि पश्चिममा वसन्तापुरसम्मको सीमित क्षेत्रमा ती सबै चरणका प्रमाण पाइएका छन् । तीमध्ये पाण्डवेश्वर मन्दिरको फेदीमा रहेको गँदारीको ढुङ्गे औजार सबैभन्दा पुरानो औजार मानिएको छ । त्यसको समय करिब ८० हजार वर्ष पुरानो भएको विश्वास गरिन्छ । त्यसपछिको समयका औजारमा क्रमशः कुइरेपानी, गैराखु्टी, वसन्तापुरमा प्राप्त भएका ढुङ्गे औजार त्यो युगको अन्तिम चरणका भएको संस्कृतिविद् डा. सुवेदी बताउनुहुन्छ । जसको इतिहास चार हजार वर्षअघिको मानिन्छ । त्यस्ताखालका औजार प्रयोगसँगै त्यस समयका मानिसले स्थायी बसोवासको प्रक्रिया तथा कृषि र पशुपालन व्यवसायको प्रारम्भ गरेको विश्वास छ । उहाँका अनुसार सम्भवतः यिनै ऐतिहासिक साक्षी प्रमाणका आधारमा पण्डित टेकनाथ गौतमले रनघरा नजिकैको भैसकुमालाई दाङमा राज्य व्यवस्थाको प्राम्भिक केन्द्र भनी उल्लेख गर्नुभएको थियो । तर थप प्रमाण अभावका कारण पुष्टि हुन भने नसकेको सुवेदी बताउनुहुन्छ । उहाँका अनुसार पाण्डवेश्वर क्षेत्र मानव संस्कृतिको प्रारम्भिक केन्द्रमध्येको एक महत्वपूर्ण क्षेत्र रहेको मानिन्छ । दाङको मात्र नभएर नेपालकै दुर्लभ उदाहरण मानिने धारापानी मन्दिरभित्रको मुख्य आकर्षण त्यसको शैव प्रतीक शिवलिङ्ग हो । जो एउटै विशाल चट्टानमा शास्त्रसम्मत रूपले पीठिका, शिवलिङ्ग, जलकुण्ड र पादुका निर्माण गरिएको छ । कसरी पुग्ने धारापानी पाण्डवेश्वर धार्मिक धाम दाङको प्रशासनिक केन्द्र घोराहीदेखि नौ किलोमिटर दक्षिणमा अवस्थित छ । कुनै समय धारापानी पुग्न पैदल यात्रा गर्नुपर्ने अवस्था भए पनि अहिले सहजै यातायात साधनका माध्यमबाट पुग्न सकिन्छ । यातायातको सहज व्यवस्थाका लागि घोराही बजारदेखि पाण्डवेश्वर मन्दिरसम्मै पक्की सडक रहेको छ । मन्दिर पुग्नका लागि तीर्थयात्रीका लागि बजारदेखि अटोसँगै ठुला गाडी जाने गरेको छ ।",
      "link": "https://gorkhapatraonline.com/news/148061",
      "image": "https://gorkhapatraonline.com/storage/media/261081/conversions/Untitled-1-original-thumb.jpg"
    },
    {
      "slug": "148062",
      "title": "गाउँपालिका अध्यक्षसहित दुई जना प्रहरी नियन्त्रणमा",
      "timestamp": 1742601600000,
      "source": "gp",
      "content": "यहाँको औरहीमा महायज्ञका नाममा दलित परिवारमाथि गरिएको जातीय विभेदको घटनामा औरही गाउँपालिका अध्यक्ष शिवजी यादव र सोही ठाउँका पूर्व वडाध्यक्ष तथा जनमत पार्टीका नेता दिलीप यादवलाई प्रहरीले शुक्रबार साँझ नियन्त्रणमा लिएको छ ।",
      "longContent": "सिरहा, चैत ९ गते । यहाँको औरहीमा महायज्ञका नाममा दलित परिवारमाथि गरिएको जातीय विभेदको घटनामा औरही गाउँपालिका अध्यक्ष शिवजी यादव र सोही ठाउँका पूर्व वडाध्यक्ष तथा जनमत पार्टीका नेता दिलीप यादवलाई प्रहरीले शुक्रबार साँझ नियन्त्रणमा लिएको छ । मधेश प्रदेशका प्रहरी प्रमुख तथा प्रहरी नायव महानिरीक्षक लालमणि आचार्यले दिनुभएको जानकारीअनुसार उनीहरूसँग सोधपुछ भइरहेको छ । पीडितबाट जाहेरी आएपछि उनीहरूलाई सोही बमोजिम कारबाही प्रक्रिया अघि बढाइने प्रहरी नायब महानिरीक्षक आचार्यले बताउनुभयो । चैत १७ गतेदेखि महायज्ञ लगाउनका लागि सिरहाको औरही –५ का दलित दीपक मलिक (डोम) को घर गत फागुन १० गते भत्काइएको थियो । घर भत्काउन गाउँपालिकाको जेसीबीसहित अध्यक्ष यादव आफैँ गएका थिए । घर भत्काएपछि उक्त घरले चर्चेको जमिनको माटोसमेत ताछेर फालेपछि उनीमाथि जातीय विभेद गरेको भन्दै तीव्र विरोध भएको थियो । यसै घटनामा संवेदनशील भएर कार्य नगरेको भन्दै गृह मन्त्रालयले सिराहाका प्रमुख जिल्ला अधिकारी बासुदेव दाहाललाई शुक्रबारै मन्त्रालय तानेको छ । राष्ट्रिय मानवअधिकार आयोग तथा राष्ट्रिय दलित आयोगसमेतले घटनालाई महत्व दिएर स्थलगत अनुगमन गरेको थियो । प्रतिनिधि सभाको बैठकमा समेत सांसदले पटक पटक यस घट्नाका सम्बन्धमा संसदीय छानविन समिति गठनको माग गर्दै दोषीमाथि तत्काल आवश्यक कारबाही गर्न सरकारको ध्यानाकर्षण गराएका थिए । रासस",
      "link": "https://gorkhapatraonline.com/news/148062",
      "image": "https://gorkhapatraonline.com/storage/media/261084/conversions/Pakrau-original-thumb.jpg"
    },
    {
      "slug": "148045",
      "title": "मोटरसाइकल ठोक्किएर एकको मृत्यु",
      "timestamp": 1742601600000,
      "source": "gp",
      "content": "दुई वटा मोटरसाइकल एक आपसमा ठोक्किदा एक जनाको मृत्यु भएको छ । दुर्घटनामा परी तुलसीपुर उपमहानगरपालिका ६ गाइडहरका २२ वर्षीय विवेक सुवेदीको मृत्यु भएको हो ।",
      "longContent": "गोकर्ण पौडेल तुलसीपुर, चैत ९ गते । दुई वटा मोटरसाइकल एक आपसमा ठोक्किदा एक जनाको मृत्यु भएको छ । दुर्घटनामा परी तुलसीपुर उपमहानगरपालिका ६ गाइडहरका २२ वर्षीय विवेक सुवेदीको मृत्यु भएको हो । गम्भीर घाइते भएका सुवेदीको राप्ती स्वास्थ्यविज्ञान प्रतिष्ठानमा उपचारको क्रममा निधन भएको हो । घोराहीबाट तुलसीपुरतर्फ पत्रिका ल्याउनेक्रममा सुवेदी दुर्घटनामा परेको प्रहरीले जनाएको छ । जिल्ला प्रहरी कार्यालय दाङका प्रहरी निरीक्षक कविराज रोकायका अनुसार घोराही–तुलसीपुर सडक खण्डको गुज्रेखोला नजिकै शनिबार बिहान पौने ५ बजेतिर दुई मोटरसाइकल ठोक्किएका थिए ।  घोराहीबाट तुलसीपुरतर्फ आउदैगरेको रा ८ प ३४१ नम्बरको मोटरसाइकल र तुलसीपुरबाट घोराहीतर्फ जाँदैगरेको रा २ प ६१६३ नम्बरको मोटरसाइकल एकआपसमा ठोक्किएर दुर्घटना भएको प्रहरी निरीक्षक रोकायाले बताउनुभयो  ।दुर्घटनामा परी रा २ प ६१६३ नम्बरको मोटरसाइकल चालक घोराही –११ का ३४ वर्षीय दLपक बस्नेत गम्भीर घाइते हुनुभएको छ । उहाँको राप्ती स्वास्थ्यविज्ञान प्रतिष्ठानमा उपचार भइरहेको प्रहरीले जनाएको छ।",
      "link": "https://gorkhapatraonline.com/news/148045",
      "image": "https://gorkhapatraonline.com/storage/media/261089/conversions/Bike-accident-original-thumb.jpg"
    },
    {
      "slug": "148029",
      "title": "तीन अर्ब अठसट्ठी करोड लगानी",
      "timestamp": 1742601600000,
      "source": "gp",
      "content": "कोशी प्रदेशका ८४ अर्थोडक्स चिया उद्योगमा तीन अर्ब ६८ करोड ७४ लाख रुपियाँ लगानी रहेको छ । त्यसको ३६.४ प्रतिशत हिस्सा ऋणको रहेको छ भने ६३.६ प्रतिशत हिस्सा स्वपुँजी रहेको छ ।",
      "longContent": "गोरखापत्र समाचारदाताकाठमाडौँ, चैत ९ गते । कोशी प्रदेशका ८४ अर्थोडक्स चिया उद्योगमा तीन अर्ब ६८ करोड ७४ लाख रुपियाँ लगानी छ । त्यसको ३६.४ प्रतिशत हिस्सा ऋणको छ भने ६३.६ प्रतिशत हिस्सा स्वपुँजी  छ ।नेपाल राष्ट्र बैङ्कले तयार गरेको ‘कोशी प्रदेशमा उत्पादित अर्थोडक्स चियाले राष्ट्रिय अर्थतन्त्रमा पुर्‍याएको योगदान एवं आन्तरिक र बाह्य बजारमा यसको सम्भावना र चुनौती विशेष अध्ययन प्रतिवेदन २०८०/८१’ अनुसार दुई वटा उद्योगमा मात्रै वैदेशिक लगानी छ । कोशी प्रदेशमा २१ अर्गानिक सर्टिफाइड र ७९ अर्गानिक अनसर्टिफाइड गरी कुल एक सय अर्थाेडक्स चिया प्रशोधन उद्योग सञ्चालनमा छन् ।अध्ययन अनुसार ती उद्योगबाट आर्थिक वर्ष २०७९/८० मा ७८ लाख ३८ हजार ९४६ केजी प्रशोधित अर्थोडक्स चिया उत्पादन भएको छ । जसमा अर्गानिक सर्टिफाइड र अनसर्टिफाइड अर्थोडक्स चियाको हिस्सा क्रमशः ११.९ र ८८.१ प्रतिशत छ । अध्ययनमा कुल ८४ अर्थोडक्स चिया उद्योग र ४२ अर्थोडक्स चिया खेती गर्ने किसान समावेश भएका छन् । अर्गानिक सर्टिफाइड र अनसर्टिफाइड अर्थोडक्स चिया उद्योगमा लगानीको प्रतिफल दर क्रमशः १३.५ र १०.८० प्रतिशत छ । अध्ययनमा सहभागी अर्थोडक्स चिया उद्योगीले व्यक्तिगत किसान, किसान समूह, सहकारीबाट खरिद गर्ने तथा आफ्नै बगानबाट उत्पादन गर्ने हरियोपत्ताको प्रतिकेजी औसत खरिद/लागत मूल्य ५४.९३ रहेको बताए ।यसमा अर्गानिक सर्टिफाइड र अनसर्टिफाइड अर्थोडक्स चिया उद्योगको प्रतिकेजी औसत खरिद/लागत मूल्य क्रमशः ८७ रुपियाँ र ४९.३५ रुपियाँ रहेको छ । प्रशोधित अर्गानिक सर्टिफाइड अर्थोडक्स चियाको प्रतिकेजी आन्तरिक बजार मूल्य ९४१.६० रुपियाँ र अन्तर्राष्ट्रिय बजार मूल्य ८०१.५१ रुपियाँ रहेको छ भने अर्गानिक अनसर्टिफाइड अर्थोडक्स चियाको मूल्य क्रमशः ४३३.७१ रुपियाँ र ४०८.३१ रुपियाँ मात्र रहेको पाइएको छ ।औसतमा अर्गानिक सर्टिफाइड र अनसर्टिफाइड अर्थोडक्स चियाको प्रतिकेजी बिक्री मूल्य क्रमशः ८२३.१४ रुपियाँ र ४११.१२ रुपियाँ छ । अर्थोडक्स चिया उद्योगबाट उत्पादित अर्थोडक्स चियामध्ये ८८.६ प्रतिशत भारत तथा तेस्रो मुलुकमा निर्यात हुने गरेको छ भने ११.४ प्रतिशत आन्तरिक बजारमा बिक्री हुने गरेको छ ।अर्गानिक सर्टिफाइड अर्थोडक्स चियाको तेस्रो मुलुकमा निर्यात २१.६३ प्रतिशत रहेको छ भने अर्गानिक अनसर्टिफाइड अर्थोडक्स चियाको तेस्रो मुलुकमा निर्यात न्यून मात्रामा छ ।प्रशोधित अर्थोडक्स चियाको बिक्री आय दुई अर्ब ५७ करोड ५५ लाख २१ हजार ९१३ रुपियाँ रहेको छ, जसमा निर्यातको हिस्सा ८६.७२ प्रतिशत छ । यसले उद्योगको अधिकांश आय अन्तर्राष्ट्रिय बजारबाट प्राप्त हुने र उद्योगको आर्थिक सफलता निर्यातमा निर्भर देखिन्छ ।अध्ययनका अनुसार आव २०७९/८० मा कोशी प्रदेशमा सञ्चालित अर्थोडक्स चिया उद्योगहरूको औसत क्षमता उपयोग ५६.२१ प्रतिशत रहेको छ । प्रतिवेदन अनुसार उद्योग कम क्षमतामा सञ्चालन हुनुको प्रमुख कारणमा कच्चा पदार्थको अभाव, विद्युत् आपूर्तिमा अनियमितता, प्राविधिक र दक्ष जनशक्तिको अभाव, मागमा कमी आदि छन् ।",
      "link": "https://gorkhapatraonline.com/news/148029",
      "image": "https://gorkhapatraonline.com/storage/media/261036/conversions/Tea-leaf-original-thumb.jpg"
    },
    {
      "slug": "148026",
      "title": "परिपक्व छ, ढाकामा पाका हातको सिप",
      "timestamp": 1742601600000,
      "source": "gp",
      "content": "उमेरले ५० टेक्नुभएकी शान्तिला फुदुङले १२ वर्षको उमेर हुँदा खाँडीको कपडा तानमा बुन्ने सिप सिक्नुभयो । खाँडीलाई बिस्तारै ढाकामा रूपान्तरण गरेदेखि तेह्रथुम जिल्लाको म्याङ्लुङ–१ मा फक्ताङ्लुङ ढाका कपडा उद्योग २२ वर्षदेखि सञ्चालनमा छ ।",
      "longContent": "नवराज कट्टेलविराटनगर, चैत ९ गते । उमेरले ५० टेक्नुभएकी शान्तिला फुदुङले १२ वर्षको उमेर हुँदा खाँडीको कपडा तानमा बुन्ने सिप सिक्नुभयो । खाँडीलाई बिस्तारै ढाकामा रूपान्तरण गरेदेखि तेह्रथुम जिल्लाको म्याङ्लुङ–१ मा फक्ताङ्लुङ ढाका कपडा उद्योग २२ वर्षदेखि सञ्चालनमा छ । बाल उमेरदेखि तानमा मन दिनुभएकी फुदुङ अहिले ढाका उद्योगीका रूपमा चिनिनुहुन्छ । २०५९ सालमा आफैँ उद्योग स्थापना गरेर १० वटा तानमा पाँच जनालाई रोजगारी दिएर ढाकाका कपडा उत्पादन गर्दै आउनुभएको छ । विराटनगरमा ढाका कपडा महोत्सव लाग्ने भएपछि फुदुङ तानसहित प्रदर्शनीमा आउनुभएको छ । उहाँका लागि यो सुनौलो अवसर पनि हो । “धेरै बिक्दैन भनेर तयारी कपडा कम लिएर आएँ, बिहीबार महोत्सव उद्घाटनका क्रममा १२ हजार रुपियाँको कपडा बिक्री भयो,” फुदुङले भन्नुभयो, “आफैँले उत्पादन गरेको कपडा महोत्सवमा सजाएर राख्न पाउँदा खुसी लागेको छ ।” ताप्लेजुङको फुङ्लिङ नगरपालिका–७ को सोनी ढाका कपडा उद्योग सञ्चालक वचनकुमारी लिम्बू पनि दैनिक मन तानमै झुम्मिनुहुन्छ । २०५३ सालदेखि ढाका उद्योग स्थापना गरेर कपडा बुन्दै आएकी लिम्बूको जीविकोपार्जन मात्रै चलिरहेको छैन, ढाकामा फेसनको साइनो जोड्न पनि आउन थालेको छ । उहाँले आफ्नै उद्योगमा उत्पादन गरेका महिला र पुरुषका ढाका कपडाले अहिले बजार पनि राम्रो पाएको छ । ५३ वर्षीय लिम्बूका अनुसार सिपले पेसा पक्रायो, पेसाले उद्योगी बनाएर चिनाएको छ । उहाँको उद्योगमा पनि १० वटा तानमा ढाका कपडा उत्पादन हुँदै आएको छ । धरान उपमहानगरपालिका–११ मा २०५२ सालदेखि कल्पना ढाका उद्योग स्थापना गरेर कपडा बुन्दै आउनुभएकी कल्पना राई, आफ्नो मेहनत खेर नजाने बताउनुहुन्छ । “जे होस् १८ वर्षको हुँदा तानमा बसेकी म, २२ वर्षदेखि लगातार तानमै बिताउँदा पनि थाकेकी छैन,” राईले भन्नुभयो, “गाउँमा उत्पादन भएको ढाका सहरमा फेसनेबल भएर प्रयोगमा आइरहेको छ ।” माग अनुसार यसमा बुट्टा भर्नेदेखि डिजाइन पस्कनेसम्मको सिपमा महिलालाई पोख्तसमेत बनाइरहेको उहाँको बुझाइ छ । उहाँ भन्नुहुन्छ, “धागो बुनाइ सिप हो, यो हातमा बसेपछि नयाँ डिजाइन पस्कन कुनै असजिलो भएको छैन ।” ढाकामा पाका भएकाको अनुभवमा अहिले युवापुस्ताको रोजाइमा यो पोसाक पर्न थालेको छ । त्यसले व्यवसायमा नयाँपनसमेत भिœयाएको छ । ढाकामा फेब्रिकको संयोजन गरेर बनाइने लेहेङ्गा, चोली, वानपिस, कोट, साडीदेखि जुत्ताचप्पल र ब्यागसमेत आकर्षक हुने गरेका छन् । ढाकाको छुट्टै पहिचान र मौलिकता पनि छ, फक्ताङ्लुङ ढाका कपडा उद्योग सञ्चालक फुदुङ भन्नुहुन्छ, फेसन भित्र्याएर त्यसलाई तेह्रथुमे भनियो तर त्यो चाँहि भन्न हुँदैन । तेह्रथुमको ढाकालाई फेब्रिकसँग संयोजन गरेर दिइने नयाँ डिजाइन समयको माग हो, त्यो अर्गानिक चाँहि हैन । फुदुङले उद्योग सञ्चालन गर्न सहज असहज दुवै रहेको सुनाउनुभयो । असहज चाँहि ढाकाका लागि धागो देशमा छैन । आयात हुने धागोबाट बुन्ने ढाकाको मूल्य बढी पर्छ । उहाँले स्थानीय सरकारले केही आर्थिक सहयोग गरिरहेको बताउँदै यसलाई प्रदेशले प्राथमिकतामा राख्नुपर्ने माग गर्नुभयो । नेपाली ढाकाको पोसाकले गौरवको सङ्केत गर्छ । पहिला चोलो, टोपी, सल मात्रै बन्ने ढाकाबाट अहिले वानपिस, गाउन, लेहेङ्गा, सारीब्लाउज, स्कर्ट, ज्याकेट, वेस्टकोट, टिसर्ट, ट्राउजर, दौरासुरुवालसमेत बन्ने गरेको धरानको कल्पना ढाका उद्योग सञ्चालक राईले जानकारी दिनुभयो । जति धेरै किसिमका कपडा बुन्ने उति नै धेरै किसिमको तान पनि लगाउनुपर्ने हुन्छ । नेपालको मौलिक संस्कृति, परम्परा र पहिचानको पोसाकलाई बजारीकरण गर्न विराटनगरमा बिहीबारबाट ढाका कपडा महोत्सव सुरु भएको हो । नेपाल उद्योग वाणिज्य महासङ्घले कोशीले प्रदेशका ताप्लेजुङ, पाँचथर, इलाम, धनकुटा, तेह्रथुमलगायतका क्षेत्रमा उत्पादन हुने ढाकालाई तराईका बजारमा प्रयोग बढाउने उद्देश्यसहित विराटनगरमा आयोजना गरेको महोत्सवमा ३० उद्योगका उत्पादन स्टलमा राखिएका छन् । त्यसमध्ये तानसहित उद्योगीले ढाकाका कपडा प्रदर्शनमा राखेका छन् । नेपाल उद्योग वाणिज्य महासङ्घ कोशी, महिला उद्यम समिति संयोजक सुरु केसीले पहाडी ग्रामीण क्षेत्रका महिला जोडिएका उद्योगको प्रवर्धन गर्ने उद्देश्य पनि महोत्सवमार्फत राखिएको बताउनुभयो ।",
      "link": "https://gorkhapatraonline.com/news/148026",
      "image": "https://gorkhapatraonline.com/storage/media/261030/conversions/Daka-(2)-original-thumb.jpg"
    },
    {
      "slug": "148025",
      "title": "न्यूनतम पारिश्रमिक बढाउने गृहकार्य",
      "timestamp": 1742601600000,
      "source": "gp",
      "content": "श्रम तथा व्यवसायजन्य सुरक्षा विभागले आगामी साउन १ गतेदेखि लागु हुने गरी श्रमिकको न्यूनतम पारिश्रमिक बढाउन गृहकार्य सुरु भएको जानकारी दिएको छ ।",
      "longContent": "गोरखापत्र समाचारदाता काठमाडौँ, चैत ९ गते । श्रम तथा व्यवसायजन्य सुरक्षा विभागले आगामी साउन १ गतेदेखि लागु हुने गरी श्रमिकको न्यूनतम पारिश्रमिक बढाउन गृहकार्य सुरु भएको जानकारी दिएको छ । विभागले शुक्रबार पत्रकार सम्मेलनमार्फत न्यूनतम पारिश्रमिक निर्धारण समितिले आगामी २०८२ साउन १ गतेदेखि लागु गर्ने श्रमिकको पारिश्रमिक वृद्धिको काम सुरु गरेको जानकारी गराएको हो । विभागका महानिर्देशक कमलप्रसाद भट्टराईले अघिल्लो पटक वृद्धि गरिएको पारिश्रमिक अझै कतिपय प्रतिष्ठानमा कार्यान्वयन नभएको पाइएकाले त्यसको कार्यान्वयनका लागि सबै रोजगारदाता प्रतिष्ठानलाई जिम्मेवार बन्न आग्रह गर्नुभयो हाल श्रमिकको मासिक पारिश्रमिक १७ हजार तीन सय रुपियाँ तोकिएको छ । जसमा आधारभूत पारिश्रमिक १० हजार ८२० रुपियाँ तोकिएको छ भने महँगी भत्ता छ हजार ४८० रुपियाँ छ । २०८० साउन १ गतेदेखि लागु भएको श्रमिकको न्यूनतम पारिश्रमिक १७ हजार तीन सय रुपियाँ कार्यान्वयन गरेको हो ।आगामी वर्षदेखि लागु हुने नयाँ पारिश्रमिक अहिलेको महँगीलगायत सबै कुरालाई ध्यानमा राखेर निर्धारण गरिने महानिर्देशक भट्टराईले जानकारी दिनुभयो । पत्रकार सम्मेलनमा मर्यादित श्रम सम्बन्ध एवं असल श्रम अभ्यासको सुनिश्चित गर्ने विषयमा अधिकांश रोजगारदाता प्रतिष्ठानले अझै धेरै काम गर्नुपर्ने बताइयो । महानिर्देशक भट्टराईले विभागबाट बेला बेलामा हुने आकस्मिक अनुगमनमा धेरै रोजगारदाता प्रतिष्ठानमा सुधार भएको पाइए पनि अझै केही प्रतिष्ठानमा कार्यरत श्रमिक न्यूनतम अधिकारबाट वञ्चित भएको पाइएको जानकारी दिनुभयो । उहाँले मर्यादित श्रमका लागि श्रमसम्बन्धी अन्तर्राष्ट्रिय अभिसन्धिको अनुमोदनका लागि कार्यायोजना बनाई प्रतिष्ठान र श्रमिकलाई अनौपचारीकरण गर्दै लैजानका लागि पूर्वतयारीका काम भएको पनि जानकारी दिनुभयो ।दर्ता भएर सञ्चालन भएका रोजगारदाता प्रतिष्ठानलाई अब ऐनविपरीत सञ्चालन गर्न छुट नहुने र ती व्यवसायी प्रतिष्ठानलाई कानुन अनुसार कारबाही हुने उहाँको भनाइ छ ।विभागको कार्य क्षेत्राधिकार धेरै भए पनि राज्यबाट विभागलाई उपलब्ध गराइने साधनस्रोत र जनशक्ति असाध्यै सीमित भएकाले अपेक्षा अनुसार काम गर्न सक्ने अवस्था नरहेको महानिर्देशक भट्टराईले गुनासो गर्नुभयो । उहाँले मर्यादित एवं असल श्रम अभ्यासमा रोजगारदाता प्रतिष्ठान र श्रमिकसँग गर्नुपर्ने सहजीकरण, अनुगमन, निरीक्षण एवं नियमनलगायतमा विभागले जति गर्नुपथ्र्यो त्यति गर्न नसकेको स्वीकार गर्नुभयो । आन्तरिक रोजगारी प्रवर्धन एवं श्रम प्रशासनको सुदृढीकरणमा श्रम, रोजगार तथा सामाजिक सुरक्षा मन्त्रालयले गरेको प्रतिबद्धतालाई कार्यान्वयनमा लैजाने विषयमा विभागले काम अगाडि बढाएको पनि सोही पत्रकार सम्मेलनमार्फत जानकारी दिइयो ।पत्रकार सम्मेलनमा विभागले न्यूनतम पारिश्रमिकको कार्यान्वयन, सामाजिक सुरक्षा कोषमा सूचीकरण, बालश्रम एवं बाध्यकारी श्रमको निवारण, श्रमिकको व्यवसायजन्य सुरक्षा र स्वास्थ्यको सुनिश्चितताका विषयमा पनि काम गरिरहेको जानकारी दिइयो ।",
      "link": "https://gorkhapatraonline.com/news/148025",
      "image": "https://gorkhapatraonline.com/storage/media/261029/conversions/nyunatam-parishramik1690523964-(1)-original-thumb.jpg"
    },
    {
      "slug": "148024",
      "title": "दबाबमा राजनीतिक नियुक्ति",
      "timestamp": 1742601600000,
      "source": "gp",
      "content": "नेपाल नागरिक उड्डयन प्राधिकरण (क्यान) का महानिर्देशक र नेपाल वायुसेवा निगमका कार्यकारी अध्यक्ष नियुक्ति राजनीतिक दबाबमा भएको मन्त्रीपरिषद्का तत्कालीन सदस्यले नै स्वीकार गर्नुभएको छ ।",
      "longContent": "गोरखापत्र समाचारदाताकाठमाडौँ, चैत ९ गते । नेपाल नागरिक उड्डयन प्राधिकरण (क्यान) का महानिर्देशक र नेपाल वायुसेवा निगमका कार्यकारी अध्यक्ष नियुक्ति राजनीतिक दबाबमा भएको मन्त्रीपरिषद्का तत्कालीन सदस्यले नै स्वीकार गर्नुभएको छ । क्यानका महानिर्देशक प्रदीप अधिकारी र निगम अध्यक्ष युवराज अधिकारीको नियुक्तिको प्रस्तावक तत्कालीन संस्कृति पर्यटन तथा नागरिक उड्डयनमन्त्री प्रेमबहादुर आलेले पार्टी नेताको दबाबमा प्रस्ताव लगेको बताउनुभएको हो । नेकपा (एकीकृत समाजवादी) का तर्फबाट आले पर्यटनमन्त्री रहेको बेला अधिकारीद्वय नियुक्त हुनुभएको थियो । विभागीय मन्त्रीका हिसाबले दुवै नियुक्तिको प्रस्तावक आले हुनुहुन्थ्यो ।प्रतिनिधि सभा सार्वजनिक लेखा समितिमा शुक्रबार आलेले पार्टीका नेताहरूको दबाबमा प्रस्ताव लगेको स्वीकार गर्नुभएको हो । आलेले पार्टीका सम्मानित नेता एवं पूर्वप्रधानमन्त्री झलनाथ खनालको सिफारिसमा युवराजलाई कार्यकारी अध्यक्ष र अन्य नेताको सिफारिसमा प्रदीपलाई महानिर्देशकमा नियुक्ति दिइएको स्वीकार गर्नुभएको हो । अन्य नेता को हुन् भन्ने समितिमा आलेले खुलाउनु भएन । समितिमा आलेले भन्नुभयो, “मलाई पार्टीबाटै एक पटक पत्र पनि आएको थियो । यो यो मान्छेलाई यहाँ यहाँ नियुक्त गर्ने भनेर नाम आएको थियो । त्यसमा प्रदीप अधिकारीको नाम थियो । वरिष्ठताका आधारमा १२ औँ तहका पाँच जना भएका ठाउँमा ११ औँ तहका अधिकारीलाई मैले हुँदैन नै भनेँ तर अब के गर्ने ? समाजवादी पार्टी भर्खर भर्खरको, नयाँ चलायमान पनि बनाउनुपर्ने भयो, प्रदीप अधिकारी र युवराज अधिकारी यसरी नियुक्त हुनुभयो ।”नेकपा एमालेसँग विभाजन भएर २०७८ भदौमा एकीकृत समाजवादी गठन भएको थियो । तत्कालीन सरकारमा समाजवादीका तर्फबाट आले पर्यटनमन्त्री हुनुहुन्थ्यो । आले मन्त्री रहेका बेला निगम कार्यकारी अध्यक्षमा अधिकारी २०७८ कात्तिक ८ गते नियुक्त हुनुभएको थियो । क्यान महानिर्देशकमा अधिकारी २०७८ माघ १८ गते नियुक्त हुनुभएको थियो । दुवै नेतृत्वमाथि कार्यशैलीलाई लिएर संसदीय समितिमा समेत आलोचना भइरहेका बेला नियुक्तिका प्रस्तावक आलेले नै दबाबको विषय बाहिर ल्याउनुभएको हो । प्रतिनिधि सभाकै अन्तर्राष्ट्रिय सम्बन्ध तथा पर्यटन समितिले निगमको विषयमा अध्ययनका लागि उपसमिति नै बनाएको छ । यद्यपि उपसमितिले काम सुरु गरिसकेको छैन । यस्तै समिति अन्तर्गतको उपसमितिले अध्ययन गरिरहेको दुई विमानस्थल निर्माण अनियमितताको विषय छानबिनबाट तत्कालीन पर्यटनमन्त्री बाहिरिने सहमति भएको छ । तत्कालीन मन्त्री आले र योगेश भट्टराई उपसमितिमा नरहने समझदारी भएको छ । तर दुवै उपसमितिले प्रतिवेदनलाई करिब अन्तिम रूप दिइसकेका छन् । पोखरा र भैरहवा विमानस्थल निर्माण अनियमितताका विषयमा छानबिनका लागि उपसमिति गठन भएको थियो । भैरहवा विमानस्थल छानबिनको संयोजकमा तत्कालीन मन्त्री भट्टराई हुनुहुन्थ्यो । आले पोखरा विमानस्थलको छानबिन समितिमा सदस्य हुनुहुन्थ्यो । तत्कालीन मन्त्री समितिमा नरहँदा उपयुक्त हुने प्रश्न उठाइएपछि उहाँहरू बाहिरिने निर्णय गर्नुभएको हो ।",
      "link": "https://gorkhapatraonline.com/news/148024",
      "image": "https://gorkhapatraonline.com/storage/media/261028/conversions/prem-ale-original-thumb.jpg"
    },
    {
      "slug": "148023",
      "title": "काठमाडौँमै खेताला शिक्षक",
      "timestamp": 1742601600000,
      "source": "gp",
      "content": "काठमाडौँकै विद्यालयमा गैरकानुनी रूपमा खेताला शिक्षक राख्ने गरेको पाइएको छ । सम्बन्धित निकायलाई जानकारी नै नगराई विद्यालयका प्रधानाध्यापकै मिलेमतोमा यस्ता शिक्षक राख्ने गरेको अखितयार दुरुपयोग अनुसन्धान आयोगले जनाएको छ ।",
      "longContent": "गोरखापत्र समाचारदाताकाठमाडौँ, चैत ९ गते । काठमाडौँकै विद्यालयमा गैरकानुनी रूपमा खेताला शिक्षक राख्ने गरेको पाइएको छ । सम्बन्धित निकायलाई जानकारी नै नगराई विद्यालयका प्रधानाध्यापकै मिलेमतोमा यस्ता शिक्षक राख्ने गरेको अखितयार दुरुपयोग अनुसन्धान आयोगले जनाएको छ । गैरकानुनी रूपमा खेताला शिक्षक राखेको आरोपमा आयोगले काठमाडौँको कुलेश्वरस्थित कुलेश्वर माध्यमिक विद्यालयका प्रधानाध्यापक सानुकान्छा नेपालसहित चार जनाविरुद्ध विशेष अदालत काठमाडौँमा भ्रष्टाचार मुद्दा दायर गरेको छ । आयोगका अनुसार प्रधानाध्यापक नेपालको मिलेमतोमा राहत शिक्षकको ठाउँमा खेताला शिक्षक राखेर राहत शिक्षककै नामबाट तलब भत्ता निकासा गरेर लिएको अनुसन्धानबाट पुष्टि भएको छ । काठमाडौँ महानगरपालिकालाई जानकारी नै नगराई विद्यालयले आफूखुसी निर्णय गरेको आयोगले जनाएको छ । प्रधानाध्यापक नेपालले सहायक प्रधानाध्यापक शिवहरि घिमिरेको नाता पर्ने श्रुती भण्डारी भनिने अम्बिका घिमिरेलाई सट्टा शिक्षकका रूपमा नियुक्त गर्नुभएको हो । आयोगले राहत शिक्षकको नाम भने खुलाएको छैन । तर यस कार्यमा संलग्न भएको आरोपमा नेपालसहित सहायक प्रअ घिमिरे, सट्टा शिक्षकका रूपमा काम गर्नुभएका भण्डारी र विद्यालयका विद्यालय सहायक (लेखापाल) स्मृति रेग्मीविरुद्ध पनि भ्रष्टाचार मुद्दा दायर गरेको आयोगका प्रवक्ता राजेन्द्रकुमार पौडेलले जानकारी दिनुभयो । उहाँहरूको संलग्नतामा विद्यालयमा अनुपस्थित राहत शिक्षकको नाममा तलब माग गरी निकासा लिई निजकै नामबाट चेक जारी गरी तलबसमेत खुवाएको आयोगले जनाएको छ । विद्यालयमा अनुपस्थित शिक्षकको नाममा झुटा बिल भर्पाइ बनाई २०८० माघदेखि २०८१ असारसम्मको तलब भत्ता निकासा भएको थियो । यस अवधिमा एक लाख ५७ हजार ९१५ रुपियाँ नियमविपरीत अनुपस्थित शिक्षककै नामबाट चेक जारी गराई भुक्तानी भएको आयोगले जनाएको छ । पाँच मुद्दामा पुनरावेदनविगतमा आफूले दायर गरेको भ्रष्टाचार मुद्दामा विशेष अदालतबाट भएको फैसलामा असन्तुष्टि जनाउँदै अख्तियार दुरुपयोग अनुसन्धान आयोगले सर्वोच्च अदालतमा पुनरावेदन गरेको छ । रौतहटको चन्द्रपुर नगरपालिकामा नदीजन्य सामग्री बिक्री वितरण गर्दा अनियमितता गरेको आरोपमा आयोगले नगरपालिकाका तत्कालीन प्रमुख प्रशासकीय अधिकृत कृष्णप्रसाद सिग्देलसहित कीर्तिराज सुवेदी र विनोद राउत बरैलाई प्रतिवादी बनाएर पुनरावेदन गरेको हो । यस मुद्दामा विशेष अदालतले गत वैशाख ३१ गते फैसला गरेको थियो । उक्त फैसला त्रुटिपूर्ण रहेकाले बदर गर्नुपर्ने आयोगले दाबी गरेको छ । बिहीबारै आयोगले जिल्ला वन कार्यालय रसुवामा तत्कालीन जिल्ला वन अधिकृत विष्णुकान्त मिश्रलाई प्रतिवादी बनाएर अर्को मुद्दामा पुनरावेदन गरेको छ । यस मुद्दामा विशेष अदालतले २०८० फागुन २७ गते फैसला गरेको थियो । त्यस्तै दोलखाको तामाकोशी गाउँपालिका वडा नं. ३ मा सभाहल तथा सार्वजनिक शौचालय निर्माणका क्रममा अनियमितता गरेको मुद्दामा पनि आयोगले पुनरावेदन गरेको छ । यस मुद्दामा आयोगले उक्त गाउँपालिकाका तत्कालीन उपाध्यक्ष उर्मिला खड्का केसीसहित रामप्रसाद काफ्ले, महेश काफ्ले, होमबहादुर श्रेष्ठ, निमेष मिश्र, सुबोधकुमार चापागाईं, सिर्जना दुवाल, विजय लुइँटेल, रामबहादुर कार्की, इराजन पोखरेल, माण्डवी पोखरेल र नम्रता महतलाई प्रतिवादी बनाएको छ ।आयोगले मुगुको रारा छायाँनाथ नगरपालिकामा बाटो निर्माणमा आर्थिक अनियमितता गरेको आरोपमा अर्को मुद्दामा पनि पुनरावेदन गरेको छ । यसमा आयोगले नगरपालिकाका तत्कालीन प्रमुख हरिजङ्ग शाहीसहित सुन्तला रोकाया, पशुपति शाही, पीताम्बर सारू, महेशसिंह कठायत, हस्तबहादुर मल्ल, रामप्यारी शाही र साधना शाही र नानी कामीलाई प्रतिवादी बनाएको छ । नक्कली शैक्षिक प्रमाणपत्र पेस गरेर धनुषाको नवयुवक माध्यमिक विद्यालयमा प्राथमिक तह राहत शिक्षकमा नियुक्ति लिएको आरोपमा सीताकुमारी यादवलाई प्रतिवादी बनाएर आयोगले सर्वोच्च अदालतमा पुनरावेदन गरेको छ ।घुससहित पक्राउ अख्तियार दुरुपयोग अनुसन्धान आयोगको कार्यालय, पोखराको टोलीले पोखरा महानगरपालिकाको उजुरी फर्स्याैट समन्वय शाखामा कार्यरत प्रशासकीय अधिकृत (सातौँ तह) कपिल गिरीलाई सेवाग्राहीबाट २५ हजार रुपियाँ घुस/रिसवत लिइसकेको अवस्थामा उक्त रकमसहित पोखरा महानगरपालिकाको गेट अगाडिबाट बिहीबार पक्राउ गरेको छ । ‘अख्तियारमा उजुरी परी पत्र आएको छ, उक्त उजुरीसँग सम्बन्धित केस मिलाइदिने’ सेवाग्राहीसँग घुस/रिसवत माग गरिरहेको भन्ने सूचना एवं उजुरीका आधारमा टोलीले गिरीलाई नियन्त्रणमा लिई थप अनुसन्धान भइरहेको आयोगका प्रवक्ता राजेन्द्रकुमार पौडेलले जानकारी दिनुभएको छ ।",
      "link": "https://gorkhapatraonline.com/news/148023",
      "image": "https://gorkhapatraonline.com/storage/media/261033/conversions/teacher-original-thumb.jpg"
    },
    {
      "slug": "148022",
      "title": "राष्ट्रिय दल बन्न नयाँ सर्त",
      "timestamp": 1742601600000,
      "source": "gp",
      "content": "राजनीतिक दलले तीन वटा प्रदेशमा कम्तीमा एक/एक सिट जितेपछि मात्रै राष्ट्रिय दलको मान्यता पाउने गरी राजनीतिक दलसम्बन्धी ऐन, २०७३ मा निर्वाचन आयोगले संशोधनको प्रस्ताव गरेको छ ।",
      "longContent": "गोरखापत्र समाचारदाताकाठमाडौँ, चैत ९ गते । राजनीतिक दलले तीन वटा प्रदेशमा कम्तीमा एक/एक सिट जितेपछि मात्रै राष्ट्रिय दलको मान्यता पाउने गरी राजनीतिक दलसम्बन्धी ऐन, २०७३ मा निर्वाचन आयोगले संशोधनको प्रस्ताव गरेको छ । राजनीतिक दलसम्बन्धी ऐन, २०७३ लाई परिमार्जन गर्न लागेको आयोगले राष्ट्रिय दलको मान्यता पाउने सर्तमा समेत संशोधन प्रस्ताव गरेको हो । आयोगले प्रतिनिधि सभाको निर्वाचनमा समानुपातिक निर्वाचन प्रणालीतर्फ खसेको सदर मतको कम्तीमा तीन प्रतिशत मत, प्रतिनिधि सभाको प्रत्यक्षतर्फ कम्तीमा ७० प्रतिशत सिटमा उम्मेदवारी दिएको र तीन प्रदेशमा कम्तीमा एक एक सिट प्राप्त गरेपछि मात्रै राष्ट्रिय दलको मान्यता पाउने व्यवस्था प्रस्ताव गरेको छ । विद्यमान व्यवस्थामा भने प्रतिनिधि सभाको समानुपातिकतर्फ कम्तीमा तीन प्रतिशत मत र प्रतिनिधि सभाको प्रत्यक्षतर्फ कम्तीमा एक सिट प्राप्त गरेको हुनु पर्छ ।आयुक्त रामप्रसाद भण्डारीले कानुनी रिक्ततालाई पूरा गर्न राष्ट्रिय दलको मान्यता प्राप्त गर्न प्रदेशमा दलको प्रतिनिधित्व हुनुपर्ने व्यवस्था थपिएको बताउनुभयो । आयुक्त भण्डारी मस्यौदा निर्देशन समितिका संयोजक हुनुहुन्छ ।  उहाँले भन्नुभयो, “संविधानले तीन तहको सरकारको परिकल्पना ग¥यो । कानुनले स्थानीय र सङ्घलाई मात्रै प्रोत्साहन गरे सङ्घीयता कसरी कार्यान्वयन हुन्छ ? संविधान कार्यान्वयनका लागि पनि प्रदेशमा प्रतिनिधित्व हुने गरी ऐन परिमार्जन गर्न लागिएको हो ।”राष्ट्रिय स्वतन्त्र पार्टी प्रदेश सभा सदस्य निर्वाचनमा भाग नै नलिए पनि समानुपातिकतर्फको थ्रेसहोल्ड पार गर्दै १२ सिट र प्रत्यक्षतर्फ आठ सिट जितेर राष्ट्रिय दलको मान्यता प्राप्त गर्‍यो । प्रदेशको प्रत्यक्ष र समानुपातिकतर्फ सिट जितेर पनि तीन दल राष्ट्रिय दलको मान्यता पाउनबाट वञ्चित भए । नेकपा (एकीकृत समाजवादी), नागरिक उन्मुक्ति पार्टी र लोकतान्त्रिक समाजवादी पार्टीले आमनिर्वाचन २०७९ मा समानुपातिकतर्फ तीन प्रतिशत मत कटाउन नसक्दा राष्ट्रिय दलको मान्यता पाएनन् ।मस्यौदा निर्देशन समितिका संयोजक भण्डारीले समानुपातिकतर्फ थ्रेसहोल्डको विषय नितान्त राजनीतिक विषय भएकाले यस विषयमा राजनीतिक दलबिच संसद्मै सहमति हुनुपर्ने धारणा व्यक्त गर्नुभयो । उहाँले भन्नुभयो, “ठुला दल बढी थ्रेसहोल्ड राख्नुपर्ने र साना दल घटाउनुपर्ने आआफ्ना अडानमा छन् । आयोगले सो विषय यथावत् राखेको छ । संसद्मा छलफल गरेर राजनीतिक रूपमै सहमति हुनु पर्छ ।”आयोगले ऐनमा परिमार्जनको प्रस्तावमा राष्ट्रको विविधता देखिने गरी समानुपातिक समावेशी भएको केन्द्रमा केन्द्रीय समिति, प्रत्येक प्रदेशमा प्रदेश समिति, प्रत्येक जिल्लामा जिल्ला समिति र कम्तीमा ८० प्रतिशत स्थानीय तहमा स्थानीय समिति रहेपछि मात्रै राष्ट्रिय दलको मान्यता दिइने उल्लेख गरेको छ । मस्यौदामा यी व्यवस्था थपिएका छन् । आयोगले २०८० फागुन २९ गते राजनीतिक दलसम्बन्धी ऐन, २०७३ लाई संशोधन एवं परिमार्जन गर्न ऐन संशोधन तर्जुमा समिति गठन गरेको थियो । आयोगका सचिवको संयोजकत्वमा गठित सो समितिलाई आवश्यक निर्देशन दिन तथा समितिले पेस गरेको मस्यौदाउपर छलफल गरी अन्तिम मस्यौदा तयार गर्न आयुक्त रामप्रसाद भण्डारीको संयोजकत्वमा निर्देशन समिति गठन ग¥यो । निर्देशन समितिमा आयुक्तका अतिरिक्त प्रधानमन्त्री कार्यालयका सचिव, गृह मन्त्रालयका सचिव, कानुन तथा संसदीय मामिला मन्त्रालयका सचिव, आयोगका सचिव, नायब महान्यायाधिवक्ता र आयोगको राजनीतिक दल व्यवस्थापन महाशाखाका सहसचिव सदस्य हुनुहुन्छ । ऐन संशोधन तर्जुमा समितिले गत भदौ ९ गते निर्देशन समितिसमक्ष मस्यौदा पेस गरेकोमा निर्देशन समितिले चैत ७ गते बिहीबार मस्यौदालाई राय सुझावका लागि खुला गरेको छ । आयोगले सो विषयमा सम्बन्धित पक्षबाट सके छिटो सुझाव राख्न आग्रह गरेको छ । आयोगले प्रदेशस्तरीय दलको मान्यता पाउन प्रदेश सभाको निर्वाचनमा समानुपातिकतर्फ कम्तीमा तीन प्रतिशत र प्रत्यक्षतर्फ कम्तीमा ७० प्रतिशत सिटमा उम्मेदवारी दिएको र एक सिट प्राप्त गरेको हुनुपर्ने मस्यौदामा प्रस्ताव गरेको छ । दलको लेखा परीक्षण आयोगले महालेखा परीक्षकको कार्यालयबाट गराउने, एकल चुनाव चिह्न लिएर निर्वाचनमा भाग लिन नपाउने तथा तोकिएको मापदण्डका आधारमा दललाई राज्यकोषबाट अनुदान दिन सकिने व्यवस्था प्रस्ताव गरेको छ । राजनीतिक दलसम्बन्धी ऐन, २०७३ मा राज्यकोषबाट अनुदान, एकल चुनाव चिह्न लिएर निर्वाचनमा भाग लिन पाउने तथा महालेखा परीक्षकको कार्यालयबाट दलको लेखा परीक्षण गराउने व्यवस्था छैन । आयोगले तीन वटै व्यवस्था थप्न प्रस्ताव गरेको छ । स्वतन्त्र उम्मेदवारको हैसियतमा निर्वाचित सदस्यले उक्त पदको कार्यकाल रहेसम्म दलको सदस्यता लिन नहुने व्यवस्था आयोगले प्रस्ताव गरेको छ । त्यसै गरी विदेशको स्थायी आवासीय अनुमतिपत्र लिएका व्यक्ति दलको सदस्यता प्राप्त गर्न नसक्ने व्यवस्था थपिएको छ । केन्द्रीय समितिको ४० प्रतिशत वा सोभन्दा बढी सदस्य वा सङ्घीय संसद्को संसदीय दलको ४० प्रतिशत वा सोभन्दा बढी सदस्यले एकै पटक छुट्टै नयाँ दल बनाएमा वा अर्को कुनै दलमा प्रवेश गरेमा त्यस्ता सदस्यहरूसमेत भई नयाँ दल गठन गरेमा त्यस्तो संसदीय दलका सदस्यले दल त्याग गरेको मानिने आयोगले प्रस्ताव गरेको छ ।",
      "link": "https://gorkhapatraonline.com/news/148022",
      "image": "https://gorkhapatraonline.com/storage/media/261026/conversions/555-original-thumb.jpg"
    },
    {
      "slug": "148021",
      "title": "फोनिज कपिलवस्तुको अध्यक्षमा चौधरी",
      "timestamp": 1742515200000,
      "source": "gp",
      "content": "नेपाल आदिवासी जनजाति पत्रकार महासंघ (फोनिज) कपिलवस्तुको अध्यक्षमा रामअवतार चौधरी सर्वसम्मत चयन हुनुभएको छ । बाणगंगा नगरपालिका –४ स्थित सामुदायिक रेडियो बुद्ध आवाजको प्रांगणमा सम्पन्न फोनिजको दोस्रो जिल्ला अधिवेशनले चौधरीको अध्यक्षतामा ९ सदस्यीय नयाँ कार्यसमिति चयन गरेको हो ।",
      "longContent": "सन्तोष दहित दाङ, चैत ८ गते । नेपाल आदिवासी जनजाति पत्रकार महासंघ (फोनिज) कपिलवस्तुको अध्यक्षमा रामअवतार चौधरी सर्वसम्मत चयन हुनुभएको छ । बाणगंगा नगरपालिका –४ स्थित सामुदायिक रेडियो बुद्ध आवाजको प्रांगणमा सम्पन्न फोनिजको दोस्रो जिल्ला अधिवेशनले चौधरीको अध्यक्षतामा ९ सदस्यीय नयाँ कार्यसमिति चयन गरेको हो । समितिको उपाध्यक्षमा रचना खासु मगर, सचिवमा सिर्जना थारु, कोषाध्यक्षमा उत्तम चौधरी, सहसचिवमा नरेश थारु चयन हुनुभएको फोनिजका केन्द्रीय सदस्य कमलसिंह थारुले जानकारी दिनुभयो ।  यस्तै सदस्यहरूमा सरस्वती श्रेष्ठ, मनिषा मगर, सुमन थारु सर्वसम्मत निर्वाचित भएको उहाँले बताउनुभयो । अधिवेशन उद्घाटनसत्रमा बोल्ने बक्ताहरुले आदिवासी समुदायको हकहितमा फोनिजको भूमिकालाई थप प्रभावकारी बनाउनुपर्ने जोडदिनुभयो । फोनिजका अध्यक्ष सैलेन्द्रकुमार श्रेष्ठको अध्यक्षता भएको कार्यक्रममा नेपाल आदिवासी जनजाति पत्रकार महासंघ (फोनिज) का केन्द्रीय सदस्य कमलसिंह थारु, नेपाल पत्रकार महासंघ लुम्बिनी प्रदेश सदस्य सरिता थारु, थारु कल्याणकारी सभाका पूर्व केन्द्रीय सदस्य जन्जिरप्रसाद थारु, थारु कल्याणकारी सभाका केन्द्रीय सदस्य उमाशंकर चौधरी लगायतले बोल्नु भएकोथियो ।",
      "link": "https://gorkhapatraonline.com/news/148021",
      "image": "https://gorkhapatraonline.com/storage/media/261025/conversions/ramabtar-original-thumb.jpg"
    },
    {
      "slug": "148014",
      "title": "कांग्रेस मानव अधिकारप्रति संवेदनशील छ : सभापति देउवा",
      "timestamp": 1742515200000,
      "source": "gp",
      "content": "नेपाली कांग्रेसका सभापति एवं पूर्वप्रधानमन्त्री शेरबहादुर देउवाले आफू नेतृत्वको पार्टी अपाङ्गता भएका व्यक्तिको मानव अधिकारप्रति संवेदनशील रहेको बताउनुभएको छ।",
      "longContent": "पाटन, चैत ८ गते। नेपाली कांग्रेसका सभापति एवं पूर्वप्रधानमन्त्री शेरबहादुर देउवाले आफू नेतृत्वको पार्टी अपाङ्गता भएका व्यक्तिको मानव अधिकारप्रति संवेदनशील रहेको बताउनुभएको छ।पार्टीको केन्द्रीय कार्यालय सानेपामा आज आयोजित राष्ट्रिय लोकतान्त्रिक अपाङ्ग सङ्घको प्रथम महाधिवेशनको उद्घाटन समारोहमा सभापति देउवाले नेपालको लोकतान्त्रिक आन्दोलनमा अपाङ्गता भएका व्यक्तिहरूको महत्त्वपूर्ण योगदान रहेको बताउनुभयो।“नेपाललाई आधुनिक विकासको बाटोमा अघि बढाउने क्रममा अपाङ्गता भएका व्यक्तिहरूको उत्प्रेरणा, सुझाव, सहयोग र सकारात्मक भूमिका सदा प्रशंसायुक्त रह्यो, २००७ सालको जनक्रान्तिदेखि आजसम्म शारीरिक, मानसिक, वौद्धिक तथा अन्य प्रकारको अपाङ्गताका बाबजुद कांग्रेसको आह्वान र नेतृत्वमा भएका सङ्घर्षमा साथ दिने सबैलाई ससम्मान सम्झना गर्न चाहन्छु”, उहाँले भन्नुभयो।लोकतन्त्रले मात्र सबै वर्ग, क्षेत्र, लिङ्ग, वर्ण वा समुदायको हकहितको रक्षा गर्दछ भन्ने कुरा नेपालको आफ्नै अनुभवले प्रष्ट पारेको सभापति देउवाको भनाइ छ। “विसं २०४६ मा प्रजातन्त्र पुनःस्थापना भएपछि मात्र अन्य क्षेत्रले झै अपाङ्गता भएका व्यक्तिहरूको अधिकार सुनिश्चित गर्न नेपालमा ठोस कदम चालिएका हुन्, अपाङ्गता भएका व्यक्तिहरूको अधिकारसम्बन्धी अन्तरराष्ट्रिय महासन्धिमा नेपालले सुरूमै हस्ताक्षर गरेको हो, अपाङ्गताको परिभाषा, वर्गीकरण, परिचय–पत्रको व्यवस्था, सामाजिक सुरक्षा भत्ताको सुरूवात तथा आवश्यक नीति, रणनीति, कार्ययोजना निर्माण भएका हुन्”, सभापति देउवाले भन्नुभयो, “नेपालको वर्तमान संविधान अपाङ्गता भएका व्यक्तिहरूको शिक्षा, स्वास्थ्य, रोजगारी, सहज र सुलभ जीवनयापनको पक्षमा उभिएको छ। अपाङ्गता भएका व्यक्तिहरूको मानव अधिकारप्रति संवेदनशील छ।” सरकारले चाहेर पनि अपाङ्गता भएका व्यक्तिहरूलाई पर्याप्त सेवा सुविधा दिन नसकिरहेको तर्फ पार्टी सचेत रहेको भन्दै सभापति देउवाले मुलुकको आर्थिक विकाससँगै यस क्षेत्रको सेवा, सुविधा र रोजगारी अभिवृद्धिमा प्राथमिकता दिन आफूहरू प्रतिबद्ध रहेको बताउनुभयो। “राष्ट्रिय लोकतान्त्रिक अपाङ्ग सङ्घले नेपाली कांग्रेसको केन्द्रीय समितिले तोकेको निर्धारित समयसीमाभित्र तल्ला तहका अधिवेशन सम्पन्न गरी पहिलो केन्द्रीय महाधिवेशन सम्पन्न गर्न लागेकोमा सम्वद्ध सबैलाई धन्यवाद दिन चाहन्छु”, सभापति देउवाले भन्नुभयो। महाधिवेशनले सङ्घलाई संस्थागत रूपमा थप सशक्त बनाउँदै उहाँले समावेशी लोकतान्त्रिक अभियानलाई प्रवर्द्धन गर्न तथा अपाङ्गता भएका व्यक्तिहरूको हक, अधिकार र पहिचानलाई थप स्थापित गर्न दिशा मार्गनिर्देश गर्नेछ भन्दै शुभेच्छा व्यक्त गर्नुभयो।सभापति देउवाले अपाङ्गता भएका व्यक्तिहरूको हक, अधिकारलाई थप सुनिश्चित गर्न यस राष्ट्रिय लोकतान्त्रिक अपाङ्ग सङ्घले उठाएका सवाल र सुझावलाई कार्यान्वयन गराउँदै जानेतर्फ कांग्रेस प्रतिबद्ध रहेको जानकारी गराउनुभयो। उपसभापति धनराज गुरूङले जनताको आवाजलाई बुलन्द गर्ने क्षमता अपाङ्गता भएका व्यक्तिहरूसँगमा रहेको भन्दै सिङ्गो मुलुकलाई समृद्धिको यात्रामा बढाउने क्षमता भएको बताउनुभयो। “दृष्टि नभएकोमा हीनताबोध गर्नु आवश्यक छैन, तपाईंहरूसँग दृष्टिकोण छ, सँगसँगै काम गर्ने क्षमता तपाईंहरूसँग छ, कानून र ऐनमा भएको कमजोरीलाई सुधार गर्ने काममा कांग्रेसले नीतिगत रूपमा सुधार गर्छ, असमानतालाई हटाउँछ, अपाङ्गता भएका व्यक्तिहरूलाई पछाडि छोडेर हामी एक्लै अगाडि बढ्न सक्दैनौँ”, उहाँले भन्नुभयो।महामन्त्री विश्वप्रकाश शर्माले एकताबद्ध रूपमा उभिएर लोकतन्त्र र गणतन्त्रको पक्षमा रहेको सन्देश दिनुपर्ने भन्दै महाधिवेशनले नयाँ तागतको विकास गर्दै अपाङ्गता भएका व्यक्तिहरूले पनि धेरै काम गर्न सक्छन् भन्ने सन्देश दिनुपर्ने बताउनुभयो। “दुवै आँखा गुमाएको व्यक्तिले वेल लिपिको आविस्कार गरे, विश्वमा अपाङ्गता भएका व्यक्तिहरूले धेरै काम गरेका छन्,  ह्वीलचियरमा हुँदैमा केही गर्न सक्दैन भन्ने हैन, नेपालका गाउँगाउँमा रहेका अपाङ्गता भएकाहरूले उत्कृष्ट काम गर्न सक्छन्”, उहाँले भन्नुभयो।पार्टीका सहमहामन्त्री जीवन परियारले अपाङ्गता भएका व्यक्तिहरूले विश्वभरि अत्यन्तै कहालिलाग्दो जीवन व्यतीत गरिरहनुभएको भन्दै  पार्टीले पनि नेपालका अपाङ्गहरूको हकहीत र राजनीतिक प्रतिनिधित्व सुनिश्चितताका लागि छुट्टै समूह बनाएर केन्द्रीय समिति र माताहातका विभिन्न समितिमा प्रतिनिधित्वको अधिकार दिनुपर्नेमा जोड दिनुभयो।पार्टीका प्रवक्ता डा. प्रकाशशरण महतले महाधिवेशनले नेतृत्व चयनसँगै अपाङ्गता भएकाहरूको समस्या समाधानका लागि राष्ट्रियस्तरमा नीति निर्माणका लागि भूमिका निर्वाह गर्ने विश्वास व्यक्त गर्नुभयो। उहाँले दुर्घटनाबाट हुने विभिन्न किसिमका अपाङ्गता हुन नदिन अभियान बढाउनुपर्ने, अपाङ्गता भएकाहरूको अधिकारका विषयलाई प्राथमिकतामा राख्नुपर्नेमा जोड दिनुभयो।कांग्रेसका केन्द्रीय सदस्य एवम् महाधिवेशन निर्देशक समितिका सभापति मधु आचार्यले समाजमा पछाडि परेकालाई राजनीतिक प्रक्रियामा सहभागी गराएर समावेशी राजनीतिलाई कांग्रेसले नै अगाडि बढाएको बताउनुभयो। उहाँले अपाङ्गता भएकाहरूमा सारक्षता प्रतिशत कम, रोजगारीको अवस्था कमजोर रहेको र गरिबीको दुस्चक्रमा फसेकाले विभिन्न किसिममा अपाङ्गलाई अगाडि बढाउन पार्टी र राज्यले उचित कदम चाल्नुपर्नेमा जोड दिनुभयो।कांग्रेसका केन्द्रीय सदस्य एवं महाधिवेशन निर्देशक समितिका सदस्य मदनकृष्ण श्रेष्ठले विभिन्न किसिमका अपाङ्गता भएका व्यक्तिहरूको फरकफरक समस्या छ भन्दै सबै किसिमका अपाङ्गका समस्या एकै आधारमा समाधान हुन सक्दैन भन्नुभयो। उहाँले वर्तमान संविधानले केही अधिकार त दिएको छ भन्दै त्यो भएको केही उपलब्धि पर्याप्त नभएको बताउनुभयो। कांग्रेस ललितपुरका सभापति जीतेन्द्रकुमार श्रेष्ठले महाधिवेशनबाट अपाङ्गता भएकाको हकहितमा काम गर्ने नेतृत्व चयन होस् भन्ने कामना गर्दै नेपालको प्रजातान्त्रिक आन्दोलनमा गर्नुभएको योगदान पार्टीले विर्सने छैन भन्नुभयो।राष्ट्रिय लोकतान्त्रिक अपाङ्ग सङ्घका वर्तमान अध्यक्ष प्रकाश पन्तले केन्द्रीय समितिमा ७७ वटै जिल्लाको प्रतिनिधित्व रहेको जानकारी गराउँदै २०६२/६३ को अधिकारपछि संविधानमा धेरै अधिकार समेटिएको बताउनुभयो। “संविधानमा अधिकार समेटिएको छ, अब हामीले व्यवहारमा उतार्ने हो, ७४ जिल्लाका एक ६३ भन्दा बढी निर्वाचन क्षेत्रमा अधिवेशन सम्पन्न भएको छ, हामीले माघ मसान्तभित्रै अधिवेशन सम्पन्न गर्ने तयारी गरेका थियौँ, समयमै महाधिवेशन गर्ने तेस्रो सङ्घ भएका छौँ”, उहाँले भन्नुभयो।संस्थापक अध्यक्ष भोजराज श्रेष्ठले २०४६ साल अगाडि अपाङ्गता भएकालाई दोस्रो दर्जाको नागरिकको रूपमा लिइएको थियो भन्दै २०४६ पछि सङ्घसंस्था खोल्ने अधिकार प्राप्त भएको बताउनुभयो। उहाँले २०६२/६३ को आन्दोलनपछि अधिकारका पक्षमा प्रभावकारी र सकारात्मक काम भएको बताउनुभयो। “गिरिजाप्रसाद कोइरालाले विधान पठाइदिनुस्, म भातृ संस्थाको निर्णय गरिदिन्छु भनेर प्रतिबद्धता जनाउनुभएको थियो। त्यहीअनुसार उहाँले काम गरेर हामीलाई माया र सद्भाव दिनुभयो, कांग्रेसको १२औँ महाधिवेशनबाट अपाङ्गता भएकाको प्रतिनिधित्व सुनिश्चित भयो। राष्ट्रिय लोकतान्त्रिक अपाङ्ग सङ्घ नेपालको सबैभन्दा ठूलो अपाङ्गता भएकाको संस्था बनेको छ”, उहाँले भन्नुभयो।गण्डकी प्रदेशसभा सदस्य सुनिता थापाले यो महाधिवेशन अपाङ्गता  व्यक्तिहरूको अधिकार र समान प्रतिनिधित्व गराउने अवसर भएको बताउँदै लोकतान्त्रिक मूल्यमान्यता अनुरूप समान अवसर, समान अधिकार र समावेशी प्रतिनिधित्वका लागि कांग्रेस अगाडि रहेको धारणा राख्नुभयो। रासस",
      "link": "https://gorkhapatraonline.com/news/148014",
      "image": "https://gorkhapatraonline.com/storage/media/261014/conversions/MPG-Patan-Lalitpur1-original-thumb.jpg"
    },
    {
      "slug": "148013",
      "title": "मिर्गौलाको उपचारमा नेपालले उपलब्धि हासिल गरेको छ : प्रधानमन्त्री ओली",
      "timestamp": 1742515200000,
      "source": "gp",
      "content": "प्रधानमन्त्री केपी शर्मा ओलीले मिर्गौलाको उपचारमा नेपाल सम्भवतः विश्वमै सुलभ मूल्यमा स्वास्थ्य सेवा दिने मुलुक पर्ने बताउनुभएको छ।",
      "longContent": "काठमाडौँ, चैत ८ गते। प्रधानमन्त्री केपी शर्मा ओलीले मिर्गौलाको उपचारमा नेपाल सम्भवतः विश्वमै सुलभ मूल्यमा स्वास्थ्य सेवा दिने मुलुक पर्ने बताउनुभएको छ।नेपाल सोसाइटी अफ नेफ्रोलोजीको पाँचौ सम्मेलनको उद्घाटन गर्नुहुँदै प्रधानमन्त्री ओलीले मिर्गौलासम्बन्धी उपचार र हेरचाहमा नेपालले प्रगति गर्दै गएकोमा सन्तोष व्यक्त गर्दै यस्तो बताउनुभएको हो।गरिबीको निवारणसहित स्वास्थ्यसम्बन्धी जनचेतना फैलाउँदै निरोगी नेपालको अभियानलाई सार्थक तुल्याउन उहाँले जोड दिनुभएको छ। दुई पटक मिर्गौला प्रत्यारोपण गराउनुभएका प्रधानमन्त्री ओलीले पहिलो प्रत्यारोपण गराउँदा नेपालमा सुविधा नभएकाले भारतमा गरेको र दोस्रो पटक सुविधा उपलब्ध भएपछि नेपालमै प्रधानमन्त्रीका हैसियतमा प्रत्यारोपण गराउँन पाउँदा गर्व महसुस भएको उल्लेख गर्नुभयो। सम्मेलनबाट प्राप्त निष्कर्ष सरकारलाई नीतिगत सुधारका लागि उपयोगी हुने बताउँदै प्रधानमन्त्री ओलीले मिर्गौला रोग विशेषज्ञका साथमा सरकार सदैव रहने स्पष्ट गर्नुभयो।कार्यक्रममा समाजका अध्यक्ष प्रा. डा. दिव्या सिंह शाहले दक्षिण एसियामा मिर्गौला रोगको समस्या र निदानका प्रयासबारे प्रस्तुतिकरण गर्नुभएको थियो।",
      "link": "https://gorkhapatraonline.com/news/148013",
      "image": "https://gorkhapatraonline.com/storage/media/261011/conversions/pm-speech-helth-original-thumb.jpg"
    },
    {
      "slug": "148003",
      "title": "जातीय भेदभाव उन्मूलनका लागि मानसिकता परिवर्तन हुनुपर्छ",
      "timestamp": 1742515200000,
      "source": "gp",
      "content": "हरेक वर्ष मार्च २१ मा अन्तर्राष्ट्रिय जातीय भेदभाव उन्मूलन दिवस मनाइन्छ । यो वर्ष नेपालमा ‘समान हक, समान अवसर, एकताबद्ध दलित आन्दोलनको सरोकार, पूर्ण समानुपातिक प्रतिनिधित्व दलित समुदायको अधिकार’ भन्ने नाराका साथ यो दिवस मनाइएको छ ।",
      "longContent": "काठमाडौँ, चैत ८ गते ।  हरेक वर्ष मार्च २१ मा अन्तर्राष्ट्रिय जातीय भेदभाव उन्मूलन दिवस मनाइन्छ । यो वर्ष नेपालमा ‘समान हक, समान अवसर, एकताबद्ध दलित आन्दोलनको सरोकार, पूर्ण समानुपातिक प्रतिनिधित्व दलित समुदायको अधिकार’ भन्ने नाराका साथ यो दिवस मनाइएको छ । राष्ट्रिय दलित आयोगका अध्यक्ष देवराज विश्वकर्माले इतिहासमा अफ्रिकाका काला जातिले रङ्ग भेदविरुद्ध गरेको सङ्घर्ष एवम् आन्दोलनको स्मरण गरेर यो दिवस मनाउने गरिएको बताउनुभयो । उहाँले भन्नुभयो, “काला जातिलाई बहिष्करण गर्ने, विभिन्न खालका सेवा, सुविधाबाट वञ्चित गर्ने किसिमले बनाएको कानुनविरुद्ध दक्षिण अफ्रिकाका काला जातिका मानवले सन् १९६० ताका निरन्तर आन्दोलन गरेका थिए । तत्कालीन समयमा उक्त आन्दोलनमा सयौं महिला, बालबालिकाको समेत निमर्मतापूर्वक हत्या भयो । सन् १९६६ मा संयुक्त राष्ट्र सङ्घले काला जातिमाथि त्यसरी दमन गर्न हुँदैन भनि घोषणापत्र जारी गर्‍यो ।”उहाँले जाति, रङ्ग भेदविरुद्ध संयुक्त राष्ट्र सङ्घले काला जातिको सङ्घर्ष एवम् बलिदानको सम्बोधन गरेको दिनका रुपमा यस दिवसलाई लिनुपर्ने बताउनुभयो । अध्यक्ष विश्वकर्माले भन्नुभयो, “विश्वभरी रङ्ग भेद र जाति प्रथाविरुद्ध संयुक्त राष्ट्र सङ्घले मार्च २१ लाई अन्तर्राष्ट्रिय जातीय भेदभाव उन्मूलन दिवसको रुपमा मनाउने क्रम सुरु गर्‍यो । त्यसैको फलस्वरुप, विश्वभरीमा सो दिवस मनाउने क्रममा नेपालमा पनि वर्गीकरणको अथवा विभेदको संस्करणमा मनाउने गरिन्छ । नेपालमा रङ्ग भेद आंशिकरुपमा होला तर जाति भेद तीव्ररुपमा छ ।”उहाँले लामो समयको सचेतनासँगै समाजमा स्वभाविक परिवर्तन हुँदै गएको बताउनुभयो । हजारौं वर्षदेखि चलिआएको धार्मिक मान्यता, कुरिती, परम्पराका कारण बहिष्करण र भेदभावको सोच समाजमा रहेको उहाँको भनाइ छ । उहाँले भन्नुभयो, “सबै खालका सेवा, सुविधाबाट वञ्चित गर्नुपर्छ भन्ने जुन धार्मिक मान्यता थियो । त्यो धार्मिक मान्यता हजारौं वर्षदेखि चलेको हुनाले यसका विरुद्ध प्रयास भएको केही समय मात्रै भएको छ । २०२० सालको मुलुकी ऐनले यस्तो कुरा मान्नुहुँदै भनेर सम्बोधन गर्‍यो तर यसलाई अपराधको रुपमा लिइएन । विभेद गर्नेलाई के सजाय गर्ने भनिएन । २०४७ को व्यवस्थाले पनि पर्याप्त व्यवस्था गरेन ।”उहाँले यस दिवसले सचेतना अभिवृद्धि गर्ने तथा पुरातन सोच, मूल्य र मान्यतालाई परिवर्तन गर्न महत्वपूर्ण भूमिका खेल्ने बताउनुभयो । यसैगरी, अभियान्ता गौरा नेपालीले समाजमा अझै पनि जातीय छुवाछूत, लैङ्गिक विभेद, हानिकारक प्रथा र परम्परा कायम रहेको बताउनुभयो ।नेपालीले भन्नुभयो, “हाम्रो समाजमा अझै जातीय छुवाछूत, लैङ्गिक विभेद, हानिकारक प्रथा, परम्परा कायम छन् । त्यो अझै पनि अन्त्य गर्न सकिरहेका छैनौं । हामीसँग कानुन, नीति छन् तर, कार्यान्वयन गर्न सकिरहेका छैनौं । त्यसको अन्त्य गर्न राज्यले अझै धेरै तत्परता देखाउनुपर्छ ।”उहाँले अन्तर्राष्ट्रिय जातीय भेदभाव उन्मूलन दिवस उत्सवभन्दा पनि आन्दोलनको रुपमा मनाउनुपर्ने बताउनुभयो । दलित, आदिवासी जनजाति र पछाडि पारिएका समुदायका महिलाको अवस्था झनै दयनीय रहेको उहाँको भनाइ छ । उहाँले भन्नुभयो, “दलित होस् या जनजाति वा पछाडि पारिएका समुदायका महिलाले पनि परिवर्तनमा उत्तिकै योगदान पुर्‍याउनुभएको छ । तर, त्यसको आधारमा अधिकार प्राप्त गरेको देख्दिनँ । पहिलाको अवस्थाभन्दा परिवर्तन त छ तर सोचेजस्तै अझै पनि परिवर्तन भएको छैन । पितृ सत्ताकै विभेदित मानसिकताबाट कानुन निर्देशित छ ।”",
      "link": "https://gorkhapatraonline.com/news/148003",
      "image": "https://gorkhapatraonline.com/storage/media/261002/conversions/final-cover-original-thumb.jpg"
    },
    {
      "slug": "148002",
      "title": "‘कोही किन बर्बाद होस्’ नाटक मञ्चन",
      "timestamp": 1742515200000,
      "source": "gp",
      "content": "बाल मनोविज्ञानमा आधारित विजय मल्लद्वारा लिखित ‘कोही किन बर्बाद होस्’ नाटक मञ्चन भएको छ। शुक्रबार थापाथलीस्थित सेन्ट जेभियर्स कलेजमा अध्ययनरत स्नातक चौंथो वर्षका विद्यार्थीहरूले उक्त नाटक मञ्चन गरेका हुन्।",
      "longContent": "गोरखापत्र अनलाइनकाठमाडौं, चैत ८ गते । बाल मनोविज्ञानमा आधारित विजय मल्लद्वारा लिखित ‘कोही किन बर्बाद होस्’ नाटक मञ्चन भएको छ। शुक्रबार थापाथलीस्थित सेन्ट जेभियर्स कलेजमा अध्ययनरत स्नातक चौंथो वर्षका विद्यार्थीहरूले उक्त नाटक मञ्चन गरेका हुन्।नाटकले बाल मनोविज्ञानजस्तो संवेदनशील विषयलाई उजागर गरेको छ भने त्यसले व्यक्ति, समाज र देशको सभ्यता तथा समृद्धिमा कस्तो भूमिका खेल्छ भन्ने विषयलाई देखाइएको छ। यसैगरी कुनै पनि व्यक्तिको विचार, उसले गर्ने निर्णय र कामले व्यक्तिगत तथा सामाजमा कस्तो असर पर्छ भन्ने कुरा नजिकबाट दर्साएको छ। नाटक ध्रुव नाम गरेका विद्यार्थीबारे रहेको छ। विद्यार्थीकै सेरोफोरोमा कथावस्तु प्रस्तुत गरिएको छ। पर्वत लावतीको नेतृत्वमा नाटक तयार गरिएको हो। नाटक निर्देशन मुस्कान स्थापितले गर्नुभएको छ । नाटकमा अदिति मिश्र, प्रिन्सिला नेपाली, मिमांसा ढुंगेल, सान्त्वना भट्टराई लगायतको अभिनय रहेको छ।",
      "link": "https://gorkhapatraonline.com/news/148002",
      "image": "https://gorkhapatraonline.com/storage/media/260981/conversions/kafle-original-thumb.jpg"
    },
    {
      "slug": "147999",
      "title": "दुलेगौडा–हर्कपुर मोटरमार्गको काम धमाधम",
      "timestamp": 1742515200000,
      "source": "gp",
      "content": "गण्डकी प्रदेशको ‘एक निर्वाचन क्षेत्रः एक रणनीतिक सडक’ अन्तर्गत दुलेगौँडा–हर्कपुर मोटरमार्गको स्तरोन्नतीको कामले तीब्रता पाएको छ । शुक्लागण्डकी नगरपालिकाले निर्माणको काम चाँडै सम्पन्न गर्न दबाब दिएपछि अलपत्र पारेर छाडेको निर्माण कम्पनी हाल काममा फर्किएर तदारुकतासाथ काममा फर्किएको छ ।",
      "longContent": "अमरराज नहर्कीतनहुँ, चैत ८ गते । गण्डकी प्रदेशको ‘एक निर्वाचन क्षेत्रः एक रणनीतिक सडक’ अन्तर्गत दुलेगौँडा–हर्कपुर मोटरमार्गको स्तरोन्नतीको कामले तीब्रता पाएको छ । शुक्लागण्डकी नगरपालिकाले निर्माणको काम चाँडै सम्पन्न गर्न दबाब दिएपछि अलपत्र पारेर छाडेको निर्माण कम्पनी हाल काममा फर्किएर तदारुकतासाथ काममा फर्किएको छ । शङ्करमाली जेभिका प्रतिनिधि श्याम लामा अहिले मोटरमार्ग निर्माणमा आफै खटिएर स्तरोन्नतिको काम गर्न थालेको शुक्लागण्डकी नगरपालिका प्रमुख कृष्णराज पण्डितले जानकारी दिनुभयो । शुक्लागण्डकी नगरपालिका –३ को बन्केवाको बगैचासम्मको १० किलोमिटर मोटरमार्ग कालोपत्रे गर्ने बनाउनेगरी काम भइरहेको नगरपालिकाले जनाएको छ । गौरवको आयोजना समयमा नै पूरा गर्न पटक–पटक दबाव दिएपछि हाल कामले गति पाएको नगर प्रमुख पण्डितले जानकारी दिनुभयो । विसं २०५२ मा ट्रयाक खोलिएको दुलेगौडा–हर्कपुर सडक १० दशमलव १८ किलोमिटर सडक कालोपत्रका लागि विसं २०७६ कात्तिक ४ गते सम्झौता भइ २०७६ साल मङ्सिर २४ गते शिलान्यास गरिएको थियो । विसं २०७८ माघ १० गतेभित्र सम्पन्न हुनुपर्ने सडकमा पटक–पटक म्याद थप गरिएको छ । आगामी असारसम्म म्याद रहेको उक्त खण्डको प्रगति हालसम्म ४१ प्रतिशत रहेको पूर्वाधार विकास कार्यालय तनहुँले जनाएको छ । उक्त खण्ड कालोपत्रका लागि एमएस शङ्करमाली निर्माण सेवाले २५ करोड १० लाख ६० हजारमा ठेक्का पाएको थियो ।शुक्लागण्डकी नगरपालिका, म्याग्दे गाउँपालिका हुँदै व्यास नगरपालिकासँग जोडिने उक्त खण्डको दूरी २३ किलोमिटर छ । पहिलो चरणमा १० किलोमिटर सडक कालोपत्रका लागि ठेक्का सम्झौता भएको थियो । ट्रयाक खुलेको २४ वर्षपछि स्तरोन्नति सुरू हुँदा स्थानीयवासी खुसी भएका थिए ।कामको प्रगति हुँदा उपभोत्ता चिन्तित बनेका थिए । निर्माण व्यवसायी श्याम लामाले कोभिडसँगै निर्माण कम्पनीलाई आर्थिक रूपमा नोक्सान परेको बताउँदै आर्थिक समस्याका कारण काम सम्पन्न गर्न समस्या परेको बताउनुभयो । उहाँका अनुसार  पहिलो चरणमा १० किमी सडक कालोपत्र हुनेछ । सडकको आठदेखि नौ मिटर चौडाइमा साढे पाँच मिटरको कालोपत्र हुनेछ ।",
      "link": "https://gorkhapatraonline.com/news/147999",
      "image": "https://gorkhapatraonline.com/storage/media/260975/conversions/sadak-1-original-thumb.jpg"
    }
  ]
}