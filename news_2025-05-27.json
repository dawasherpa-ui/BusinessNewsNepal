{
  "date": "2025-05-27T19:32:19.137Z",
  "news": [
    {
      "slug": "156683",
      "title": "जलेश्वर भन्सार : राजश्व सङ्कलन निरन्तर घट्दो",
      "timestamp": 1748304000000,
      "source": "gp",
      "content": "महोत्तरीको प्रमुख व्यापारिक नाका जलेश्वर भन्सारको राजश्व असुलीमा निरन्तर गिरावट आएको छ ।",
      "longContent": "रवीन्द्र उप्रेतीबर्दिबास, जेठ १३ गते । महोत्तरीको प्रमुख व्यापारिक नाका जलेश्वर भन्सारको राजश्व असुलीमा निरन्तर गिरावट आएको छ । आर्थिक वर्ष ०७८-७९ मा लक्ष्यको १८२ प्रतिशत बढी सङ्कलन गरेको जलेश्वर भन्सारको राजश्व त्यस यता निरन्तर ओहृालो लाग्दै आएको हो । चालु आर्थिक वर्ष ०८१-८२ को राजश्व सङ्कलन थप दयनीय देखिएको छ । जलेश्वर भन्सारमा देखा परेको बढ्दो लक्ष्य र घटदो राजश्वले अनेकन प्रश्न खडा गरेका छन् । भन्सार कार्यालयको तथ्याङ्क अनुसार आव ०७९-८० का लागि ३ अर्व ६३ करोड ९१ लाख लक्ष्य तोकिएको थियो । असुली भने २२ प्रतिसत कम अर्थात् २ अर्व ८१ करोड ७३ लाख मात्र भएको थियो । यो अवस्था ०८०-८१ मा सुधार हुने अपेक्षा गरिएको थियो । भारतीय चुनावी वर्षको असर लगाएतका कारणले गर्दा यो आवमा पनि जलेश्वर भन्सारले लक्ष्य चुम्न सकेन । यस आवका लागि ३ अर्व ७६ करोड २३ लाख लक्ष्य तोकिएकोमा सङ्कलन भने लक्ष्यभन्दा ५१ करोड कम अर्थात ३ अर्व २५ करोड ९८ लाखमा सिमित भएको जलेश्वर भन्सारले जनाएको छ । यो असुली पनि लक्ष्यको १३.३६ प्रतिशतले कम हो । चालु आव ०८१-८२ को राजश्व सङ्कलन थप निरासाजनक छ । यस आवमा जलेश्वर भन्सारका लागि चार अर्व ५३ करोड ६२ लाख लक्ष्य तोकिएको छ । भन्सार अधिकृत सन्तोश ज्ञवालीका अनुसार चालु आवको उत्तराद्धमा आइपुग्दा जेठ ९ गतेसम्म लक्ष्यको केवल ५४.६३ प्रतिशत अर्थात् दुई अर्व ४७ करोड ८० लाख रुपियाँ मात्र सङ्कलन भएको छ । आर्थिक वर्ष समाप्त हुन अव एक महिना मात्र बाँकी रहेकोले यो लक्ष्य पुरा हुने तत्काल कुनै सम्भावना देखिदैन । भन्सार अधिकृत ज्ञवालीका अनुसार जलेश्वर भन्सारमा राजश्व ओहृालो लाग्ने अनेकन कारण छन् । त्यसमध्ये पेट्रोलियम पदार्थको आयातलाई प्रमुख कारक मानिएको छ । भारतको वरौनी रिफाइनरीबाट आयात हुने पेट्रोलियमबाट जलेश्वर भन्सारको राजस्वमा ५५ देखि ६० प्रतिशतसम्म योगदान थियो । यसैको आधारमा विभागले लक्ष्य पनि थप्दै लगेको थियो । मोतिहारी अमलेखगञ्ज पाइपलाईन सुचारु भएदेखि भन्सार राजस्वमा गिरावट सुरु भएको ज्ञवालीले बताउनुभयो । उहाँले भन्नुभयो, ‘सुरुको वर्षमा पाइपलाईनबाट डिजेल मात्र आयात हुदासम्म पनि केही ठीकै थियो । गएको फागुन महिनादेखि पेट्रोलसमेत सोही माध्यमले आयात हुन थालेपछि पट्रोलियमबाट प्राप्त हुने राजस्व ठप्प छ ।  त्यस यता राजस्व सङ्कलन पनि झण्डै ५० प्रतिसतले घटेको छ ।’ पेट्रोलियम बाहेक जलेश्वर भन्सार नाकाबाट सवैभन्दा बढी कोइला, सिमेन्ट क्लिङकर (पःलाई यास), आलु, प्याज, चामल, फलफूल, हरीया तरकारी आयात हुने गरेका छन् । पेट्रोलियमको तुलनामा यी सामानबाट आधाजति पनि राजस्व संकलन हुन नसकेको भन्सारले जनाएको छ । भारततर्फ भने पामोलिन र सोयावीन तेल, कोरभेनियर निर्यात हुने गरेको ज्ञवालीले जनाउनुभयो । राजश्वको श्रोत र सङ्कलन घट्दै गएको अवस्थामा भन्सार विभागले वर्षेनी लक्ष्य थप्दै गएकोले पनि जलेश्वर भन्सारको असुलीमा गिरावट देखिएको स्थानीय व्यापारीको भनाइ छ ।",
      "link": "https://gorkhapatraonline.com/news/156683",
      "image": "https://gorkhapatraonline.com/storage/media/275992/conversions/img-original-thumb.jpg"
    },
    {
      "slug": "156675",
      "title": "लमहीमा साढे पाँच करोड राजश्व सङ्कलन",
      "timestamp": 1748304000000,
      "source": "gp",
      "content": "दाङको लमही नगरपालिकाले चालु आर्थिक वर्षको दश महिनामा करिब साढे पाँच करोड रुपियाँ राजश्व सङ्कलन गरेको छ ।",
      "longContent": "लीलाधर वलीघोराही, जेठ १३ गते । दाङको लमही नगरपालिकाले चालु आर्थिक वर्षको दश महिनामा करिब साढे पाँच करोड रुपियाँ राजश्व सङ्कलन गरेको छ । आर्थिक वर्ष २०८१-०८२ मा १४ करोड राजस्व सङ्कलन गर्ने लक्ष्य लिएकोमा लमहीले वैशाखसम्म पाँच करोड ३१ लाख रुपियाँ मात्र राजश्व सङ्कलन गरेको हो ।लमहीले हालसम्म सबैभन्दा धेरै नदीजन्य पदार्थबाट एक करोड ७५ लाख ५१ हजार पाँच सय ६९ रुपिँया राजस्व सङ्कलन गरेको छ । त्यसैगरी सम्पति करबाट २३ लाख ४८ हजार दुई सय तीन रुपियाँ, भूमिकर तथा मालपोतबाट २५ लाख २७ हजार सात सय ३५ रुपियाँ, बहाल करबाट २९ लाख ९७ हजार चार सय ९९ रुपियाँ ४४ पैसा राजस्व सङ्कलन गरेको राजस्व शाखा प्रमुख रेशमलाल शर्माले जानकारी दिनुभएको छ । शाखा प्रमुख शर्माका अनुसार सरकारी सम्पत्तिको बहालबाट प्राप्त करबाट नौ लाख ६२ हजार रुपियाँ, कृषि उत्पादनको बिक्री करबाट पाँच सय, सरकारी सम्पत्तिको बिक्रीबाट प्राप्त रकम ७६ लाख आठ सय रुपियाँ, अन्य बिक्रीबाट प्राप्त रकम ७० हजार सात सय ७२ रुपियाँ, अन्य सेवा शुल्क तथा बिक्रीबाट १७ लाख ३२ हजार ७९ रुपियाँ राजस्व सङ्कलन भएको छ । न्यायिक दस्तुरबाट नौ सय रुपियाँ, शिक्षा क्षेत्रको आम्दानीबाट ८५ हजार दुई सय ५० रुपियाँ, परीक्षा शुल्कबाट एक लाख ९२ हजार पाँच सय ५० रुपियाँ, अन्य प्रशासनिक सेवा शुल्कबाट ६८ हजार रुपियाँ, नक्सापासबाट ३३ लाख ५५ हजार पाँच सय ४० रुपियाँ, सिफारिसबाट ४६ लाख ८९ हजार एक सय ६३ रुपियाँ, व्यक्तिगत घटना दर्ताबाट १३ लाख एक हजार चार सय रुपियाँ, नाता प्रमाणितबाट दुई लाख १२ हजार दुई सय ७० रुपियाँ र अन्यबाट नौ लाख ७३ हजार छ सय ४३ रुपियाँ राजस्व जम्मा भएको प्रमुख शर्माले जानकारी दिनुभएको छ । उहाँका अनुसार व्यवसाय रजिस्ट्रेसनबाट २७ लाख ८४ हजार एक सय ३० रुपियाँ, न्यायिक दण्ड, जरिवाना र जफतबाट एक सय ५० रुपियाँ, प्रशासनिक दण्ड, जरिवाना र जफतबाट पाँच लाख ४३ हजार दुई सय ९९ रुपियाँ, अन्य राजस्वबाट ९९ लाख ३६ हजार तीन सय ३३ रुपियाँ, व्यवसाय करबाट ११ हजार दुई सय ५० रुपियाँ, मनोरञ्जन करबाट २७ हजार रुपियाँ र विज्ञापन करबाट सात लाख सात हजार रुपियाँ राजस्व सङ्कलन गरेको छ । लमहीले आर्थिक वर्ष ०८०-०८१ मा २३ करोड राजस्व सङ्कलन गर्ने लक्ष्य राखेकोमा पाँच करोड ९२ लाख ४८ हजार आठ सय ५४ रुपियाँ नौ पैसा मात्र राजस्व सङ्कलन गरेको थियो । शाखा प्रमुख शर्माका अनुसार लमहीको मुख्य आयस्रोत नदीजन्य पदार्थ भएको र समयममा ठेक्का टेन्डर गर्न नसक्दा राजस्व सङ्कलनमा कमी देखिएको बताउनुभयो । लमही क्षेत्र चुरे वन क्षेत्रमा पर्ने र चुरेले समयमा उत्खनन् गर्ने अनुमति नदिँदा ठेक्कामा ढिलाइ हुने र त्यसको असर राजस्वमा पर्ने गरेको शाखा प्रमुख शर्माले बताउनुभयो । लक्ष्य भेटाउन नसके पनि आर्थिक वर्षको अन्तिमसम्म सात करोड रुपियाँसम्म राजस्व सङ्कलन हुने शाखा प्रमुख शर्माले बताउनुभयाे ।",
      "link": "https://gorkhapatraonline.com/news/156675",
      "image": "https://gorkhapatraonline.com/storage/media/275980/conversions/lamahi-original-thumb.jpg"
    },
    {
      "slug": "156645",
      "title": "सुनचाँदीको मूल्यमा सामान्य गिरावट",
      "timestamp": 1748304000000,
      "source": "gp",
      "content": "सोमबारको तुलनामा आज सुनचाँदीको मूल्य केही घटेको छ ।  सुन तोलामा रु. २०० र सोही परिमाणको चाँदी रु १० ले घटेको छ ।",
      "longContent": "काठमाडौँ,  जेठ १३  गते ।  सोमबारको तुलनामा आज सुनचाँदीको मूल्य केही घटेको छ ।  सुन तोलामा रु. २०० र सोही परिमाणको चाँदी रु. १० ले घटेको छ ।नेपाल सुनचाँदी व्यवसायी महासङ्घका अनुसार एक तोला सुनको मूल्य एक लाख ९० हजार ९०० कायम भएको छ भने त्यति नै परिमाणको चाँदीको मोल रु. एक हजार ९९५ निर्धारण भएको छ । अन्तर्राष्ट्रिय बजारमा आज सुन प्रतिऔँस तीन हजार ३५५अमेरिकी डलर  कारोबार भइरहेको अन्तर्राष्ट्रिय सञ्चारमाध्यमहरुले जनाएका छन् । रासस",
      "link": "https://gorkhapatraonline.com/news/156645",
      "image": "https://gorkhapatraonline.com/storage/media/275939/conversions/_gold-original-thumb.jpg"
    },
    {
      "slug": "156643",
      "title": "निराश बनाउने हैन उत्साह छर्ने बजेट चाहियो: अध्यक्ष न्यौपाने",
      "timestamp": 1748304000000,
      "source": "gp",
      "content": "काठमाडौँ, जेठ १३ गते । नेपाल क्रसर तथा खानी उद्योग व्यवसायी महासङ्घका अध्यक्ष सीताराम न्यौपानेले परम्परागत शैलीबाट बजेट आउँदा नागरिकहरू उत्साहित हुन नसकेको बताउनुभएको छ । उहाँकाअनुसार आगामी आर्थिक वर्ष २०८२–८३ को बजेट आउँदा सुधारोन्मुख ढङ्गले देशको आर्थिक अवस्थालाई चलायमान बनाउन सक्ने बजेट आउनुपर्छ । अहिलेसम्मका बजेटहरूले निराशा छर्ने मात्रै काम गर्यो जस कारण निजी क्षेत्र उत्साहित हुन सकेन । रोजगारीका अवसरहरू पनि बढ्न नसकेको अध्यक्ष न्यौपाने बताउनु भयो । नागरिकले सहज रूपमा जीवनयापन गर्न सक्ने वातावरण बजेटले बनाउनुपर्ने उहाँको भनाइ छ । अध्यक्ष न्यौपानेका अनुसार सरकारले खर्च कटौतीमा निर्मम भएर लाग्नुपर्छ । चलिरहेका आयोजनाहरूको व्यवस्थापन गर्दै नयाँ योजनाको प्राविधिक हिसाबले समेत मूल्याङ्कन गरेर मात्रै बजेट राखिनुपर्छ । अवैज्ञानिक तवरले विकास निर्माणका कामहरू हुँदा भूक्षय भइरहेको भए पनि दोष आफूहरूमाथि लाग्ने गरेको बताउनु भयो ।अध्यक्ष न्यौपानेले भन्नुभयो–‘विकासका नाममा भूक्षय भएको छ । अनि त्यसको दोष हामीमाथि थोपर्ने काम भइरहेको छ । खानी तथा उत्खननबाट यहाँ बिग्रियो, त्यहाँ बिग्रियो भनेर भनिएको छ । त्यो ठिक होइन । अव्यवहारिक हिसाबले विकासका योजनाहरू अघि बढाइएका कारण त्यसको बदनाम खानी तथा उत्खनन व्यवसायीहरू हुनुपरेको छ । विकास पनि अधुरा, व्यवसायीलाई अपजस पनि हुनु ठिक होइन । भूक्षय, नदीनालाको जोखिम बढेको बढ्यै छ । पूर्वाधार विकासमा समेत क्षति गर्न थालेको छ । अहिले रोसी गाउँपालिका, मकवानपुरमा गएर हेरौँ । त्यहाँ व्यापक रूपमा क्षति भएको छ । त्यसो हुनुको कारण वैज्ञानिक हिसाबबाट कुनै योजना नबनाई गरिएका कार्यबाट हुन । विकासको काम गुरुयोजना बनाएर प्राविधिक हिसाबले परिपक्क तवरले गर्नुपर्छ । अहिलेको बजेटले त्यो सोच्न पर्छ । हिजो सञ्चालन गरिएका अधुरा आयोजनाहरू अघि बढाउनुपर्ने छ भने ती आयोजनाहरू अघि बढ्नुपर्छ ।’एक आपसमा दोषरोपण गरेर आर्थिक सुधार नहुने अध्यक्ष न्यौपानेले बताउनुभयो । उहाँकाअनुसार मुलुकभित्र रहेको स्रोत कसरी परिचालन गर्ने त्यसको विधि बनाउन जरुरी छ । आफ्नो देशको स्रोतलाई प्रयोग गरेर आर्थिक सुधार गर्नुपर्छ । अहिले सरकारी सेवा प्रवाह छरिँदा समस्या भएको छ, एक द्वार प्रणाली अवलम्बन गर्नुपर्छ । मुलुकमा तीन तहको सरकार भए पनि नागरिकले सरकार भेट्न सकिरहेको छैन । समस्या पर्दा प्रधानमन्त्री नै गुहार्नुपर्ने अवस्थाको अन्त्य गर्नुपर्छ । अध्यक्ष न्यौपानेकाअनुसार नदीजन्य ढुङ्गा, गिटी बालुवा निकासी गरेर मुलुकले आर्थिक फाइदा लिनुपर्छ । नदी तथा खानीजन्यबाट बन्ने वस्तुहरू धेरै हुने भएकाले त्यो स्रोत उपयोगमा राज्यले जोड दिनुपर्छ । कृषि, वन, जडीबुटीबाट पनि मुलुकले आर्थिक उपार्जन गर्न सक्ने भएकाले यी वस्तुको उपयोग गर्नमा राज्यले ध्यान दिनुपर्ने उहाँको भनाई रहेको छ । आगामी बजेटमा ढुङ्गा, गिटी, बालुवाको व्यवस्थापन गर्नका लागि स्पष्ट खालको व्यवस्था बजेटबाट आउनुपर्छ । अहिले स्थानीय तहले ढुङ्गा, बालुवा, गिटिको ठेक्का गर्न सक्दैन । ठेक्का टेन्डर भए पनि आर्थिक वर्षको अन्त्यतिर गरिँदा स्रोतमाथिको दुरुपयोग बढेको छ । खोला तथा नदीजन्य वस्तुहरूको समयमा व्यवस्थापन गर्न नसकिए त्यसले बर्खामा धेरै ठुलो क्षति गर्न सक्नेछ । बर्खा आउनुभन्दा पहिला त्यसलाई व्यवस्थित गर्न सक्नुपर्ने उहाँले बताउनु भयो ।अध्यक्ष न्यौपानेले योजना बनाएर खोला तथा नदीजन्य सामाग्रीहरूको बर्खाअघि नै व्यवस्थापन गर्न जरुरी रहेको बताउनु भयो । उहाँकाअनुसार मन्त्रालयहरूले कार्यविधि बनाएरै त्यस्ता वस्तुहरूको व्यवस्थापन गर्नुपर्छ । अध्यक्ष न्यौपानेकाअनुसार क्रसर तथा खानी नवीकरण भइरहेका छैनन् । सरकारले अनिर्णयको बन्दीमा यो क्षेत्रलाई राखेको छ । नवीकरण गर्न कानुनी अवरोध नभए पनि नियमको बेइमानी छ । क्रसर तथा खानी उत्खननबाट क्षति भएको जुन प्रचार गरिएको छ, त्यो झुटा हो । आगामी बजेटले कानुन सम्मत दर्ता भएका क्रसर उद्योगले तिर्नुपर्ने कर दस्तुर लिएर नवीकरण गर्ने बाटो खुलाउनु प(यो । क्रसर व्यवसायी कर तिर्न तयार छन् । स्थानीय तहसँग खरिद गरेर ल्याएको कच्चा पदार्थलाई प्रशोधन गरेर आन्तरिक बजारमा पनि खपत गर्ने र निर्यात गर्नेसम्म गर्न सक्ने व्यवस्था बजेटमा गराउनुपर्छ । यसले व्यवसायीलाई निरन्तर व्यापार गर्न सघाउ पुर्याउनेछ । व्यापारीहरूले अनधिकृत रूपमा व्यापार गरेर पैसा कमाउँदै छन् भनेर बिचौलियाहरूले गलत सन्देश प्रवाह गर्ने गरेको न्यौपानेले बताउनु भयो । उहाँकाअनुसार व्यापारीले व्यापार गर्न पाए मात्रै देशको अर्थतन्त्र चलायमान हुनसक्छ । व्यापार हुन सके रोजगारी सिर्जना हुनसक्छ । उद्योगहरू चल्न सके मात्रै राज्यले सबैतिरबाट कर उठाउन सक्छ । उद्योग नै चल्न सकेन भने राज्यको स्रोत समेत खुम्चिनेछ । प्रत्येक साउन १ देखि सम्बन्धित स्थानीय तहले आफ्नो क्षेत्रका खोलानाला व्यवस्थापन तथा परिचालनका विधि बनाउनुपर्छ । खोला तथा नदी उत्खनन गर्दा लम्बाइ, चौडाइ राखिनुपर्ने र त्यही विधिमा टेकेर उत्खनन गर्न दिनुपर्छ । अहिले बजेट तथा नीति तथा कार्यक्रममा आएका विषयवस्तुलाई बजेटमा समेटेर लागू गर्नुपर्ने उहाँको भनाई रहेको छ । निजी क्षेत्रको अभिभावक सरकार भएकाले कमजोरी भएका ठाउँमा सरकारले सच्चिने मौका दिनुपर्छ । आर्थिक सुधार गर्नका लागि निजी क्षेत्र र सरकार एकै ठाउँमा नआई सम्भव नरहेको उहाँले बताउनुभयो । अध्यक्ष न्यौपानेकाअनुसार अहिले कतिपय जेलिएर रहेका कानुनहरूका कारण व्यवसायीहरू मर्कामा परेका छन् । उद्योगधन्दा नै प्रभावित हुनुपरेको छ । त्यसलाई सरकारले हटाउनुपर्छ । उद्योगधन्दामैत्री कानुनहरू बनाएर व्यवसाय गर्ने वातावरण सिर्जना सरकारले बनाउनुपर्छ । अहिले क्रसर तथा खानी व्यवसायीलाई परिरहेका समस्या कसैले पनि नबुझिदिएको उहाँले बताउनुभयो । अध्यक्ष न्यौपानेका अनुसार विभागीय मन्त्रालयले पनि बेवास्ता गरिदिँदा व्यवसायीहरू दिनप्रतिदिन प्रताडित बन्नुपरेको छ । अहिले क्रसर तथा खानीमा भएको लगानी पूरै जोखिममा परेको छ । व्यवसायीहरू पलायनको स्थितिमा पुगेका छन् ।",
      "longContent": "काठमाडौँ, जेठ १३ गते ।  नेपाल क्रसर तथा खानी उद्योग व्यवसायी महासङ्घका अध्यक्ष सीताराम न्यौपानेले परम्परागत शैलीबाट बजेट आउँदा नागरिकहरू उत्साहित हुन नसकेको बताउनुभएको छ । उहाँकाअनुसार आगामी आर्थिक वर्ष २०८२–८३ को बजेट आउँदा सुधारोन्मुख ढङ्गले देशको आर्थिक अवस्थालाई चलायमान बनाउन सक्ने बजेट आउनुपर्छ । अहिलेसम्मका बजेटहरूले निराशा छर्ने मात्रै काम गर्यो जस कारण निजी क्षेत्र उत्साहित हुन सकेन । रोजगारीका अवसरहरू पनि बढ्न नसकेको अध्यक्ष न्यौपाने बताउनु भयो । नागरिकले सहज रूपमा जीवनयापन गर्न सक्ने वातावरण बजेटले बनाउनुपर्ने उहाँको भनाइ छ । अध्यक्ष न्यौपानेका अनुसार सरकारले खर्च कटौतीमा निर्मम भएर लाग्नुपर्छ । चलिरहेका आयोजनाहरूको व्यवस्थापन गर्दै नयाँ योजनाको प्राविधिक हिसाबले समेत मूल्याङ्कन गरेर मात्रै बजेट राखिनुपर्छ । अवैज्ञानिक तवरले विकास निर्माणका कामहरू हुँदा भूक्षय भइरहेको भए पनि दोष आफूहरूमाथि लाग्ने गरेको बताउनु भयो ।अध्यक्ष न्यौपानेले भन्नुभयो–‘विकासका नाममा भूक्षय भएको छ । अनि त्यसको दोष हामीमाथि थोपर्ने काम भइरहेको छ । खानी तथा उत्खननबाट यहाँ बिग्रियो, त्यहाँ बिग्रियो भनेर भनिएको छ । त्यो ठिक होइन । अव्यवहारिक हिसाबले विकासका योजनाहरू अघि बढाइएका कारण त्यसको बदनाम खानी तथा उत्खनन व्यवसायीहरू हुनुपरेको छ । विकास पनि अधुरा, व्यवसायीलाई अपजस पनि हुनु ठिक होइन । भूक्षय, नदीनालाको जोखिम बढेको बढ्यै छ । पूर्वाधार विकासमा समेत क्षति गर्न थालेको छ । अहिले रोसी गाउँपालिका, मकवानपुरमा गएर हेरौँ । त्यहाँ व्यापक रूपमा क्षति भएको छ । त्यसो हुनुको कारण वैज्ञानिक हिसाबबाट कुनै योजना नबनाई गरिएका कार्यबाट हुन । विकासको काम गुरुयोजना बनाएर प्राविधिक हिसाबले परिपक्क  तवरले गर्नुपर्छ । अहिलेको बजेटले त्यो सोच्न पर्छ । हिजो सञ्चालन गरिएका अधुरा आयोजनाहरू अघि बढाउनुपर्ने छ भने ती आयोजनाहरू अघि बढ्नुपर्छ ।’एक आपसमा दोषरोपण गरेर आर्थिक सुधार नहुने अध्यक्ष न्यौपानेले बताउनुभयो । उहाँकाअनुसार मुलुकभित्र रहेको स्रोत कसरी परिचालन गर्ने त्यसको विधि बनाउन जरुरी छ । आफ्नो देशको स्रोतलाई प्रयोग गरेर आर्थिक सुधार गर्नुपर्छ । अहिले सरकारी सेवा प्रवाह छरिँदा समस्या भएको छ, एक द्वार प्रणाली अवलम्बन गर्नुपर्छ । मुलुकमा तीन तहको सरकार भए पनि नागरिकले सरकार भेट्न सकिरहेको छैन । समस्या पर्दा प्रधानमन्त्री नै गुहार्नुपर्ने अवस्थाको अन्त्य गर्नुपर्छ । अध्यक्ष न्यौपानेकाअनुसार नदीजन्य ढुङ्गा, गिटी बालुवा निकासी गरेर मुलुकले आर्थिक फाइदा लिनुपर्छ । नदी तथा खानीजन्यबाट बन्ने वस्तुहरू धेरै हुने भएकाले त्यो स्रोत उपयोगमा राज्यले जोड दिनुपर्छ । कृषि, वन, जडीबुटीबाट पनि मुलुकले आर्थिक उपार्जन गर्न सक्ने भएकाले यी वस्तुको उपयोग गर्नमा राज्यले ध्यान दिनुपर्ने उहाँको भनाई रहेको छ । आगामी बजेटमा ढुङ्गा, गिटी, बालुवाको व्यवस्थापन गर्नका लागि स्पष्ट खालको व्यवस्था बजेटबाट आउनुपर्छ । अहिले स्थानीय तहले ढुङ्गा, बालुवा, गिटिको ठेक्का गर्न सक्दैन । ठेक्का टेन्डर भए पनि आर्थिक वर्षको अन्त्यतिर गरिँदा स्रोतमाथिको दुरुपयोग बढेको छ । खोला तथा नदीजन्य वस्तुहरूको समयमा व्यवस्थापन गर्न नसकिए त्यसले बर्खामा धेरै ठुलो क्षति गर्न सक्नेछ । बर्खा आउनुभन्दा पहिला त्यसलाई व्यवस्थित गर्न सक्नुपर्ने उहाँले बताउनु भयो ।अध्यक्ष न्यौपानेले योजना बनाएर खोला तथा नदीजन्य सामाग्रीहरूको बर्खाअघि नै व्यवस्थापन गर्न जरुरी रहेको बताउनु भयो । उहाँकाअनुसार  मन्त्रालयहरूले कार्यविधि बनाएरै त्यस्ता वस्तुहरूको व्यवस्थापन गर्नुपर्छ । अध्यक्ष न्यौपानेकाअनुसार क्रसर तथा खानी नवीकरण भइरहेका छैनन् । सरकारले अनिर्णयको बन्दीमा यो क्षेत्रलाई राखेको छ । नवीकरण गर्न कानुनी अवरोध नभए पनि नियमको बेइमानी छ । क्रसर तथा खानी उत्खननबाट क्षति भएको जुन प्रचार गरिएको छ, त्यो झुटा हो । आगामी बजेटले कानुन सम्मत दर्ता भएका क्रसर उद्योगले तिर्नुपर्ने कर दस्तुर लिएर नवीकरण गर्ने बाटो खुलाउनु प(यो । क्रसर व्यवसायी कर तिर्न तयार छन् । स्थानीय तहसँग खरिद गरेर ल्याएको कच्चा पदार्थलाई प्रशोधन गरेर आन्तरिक बजारमा पनि खपत गर्ने र निर्यात गर्नेसम्म गर्न सक्ने व्यवस्था बजेटमा गराउनुपर्छ । यसले व्यवसायीलाई निरन्तर व्यापार गर्न सघाउ पुर्याउनेछ । व्यापारीहरूले अनधिकृत रूपमा व्यापार गरेर पैसा कमाउँदै छन् भनेर बिचौलियाहरूले गलत सन्देश प्रवाह गर्ने गरेको न्यौपानेले बताउनु भयो । उहाँकाअनुसार व्यापारीले व्यापार गर्न पाए मात्रै देशको अर्थतन्त्र चलायमान हुनसक्छ । व्यापार हुन सके रोजगारी सिर्जना हुनसक्छ । उद्योगहरू चल्न सके मात्रै राज्यले सबैतिरबाट कर उठाउन सक्छ । उद्योग नै चल्न सकेन भने राज्यको स्रोत समेत खुम्चिनेछ । प्रत्येक साउन १ देखि सम्बन्धित स्थानीय तहले आफ्नो क्षेत्रका खोलानाला व्यवस्थापन तथा परिचालनका विधि बनाउनुपर्छ । खोला तथा नदी उत्खनन गर्दा लम्बाइ, चौडाइ राखिनुपर्ने र त्यही विधिमा टेकेर उत्खनन गर्न दिनुपर्छ । अहिले बजेट तथा नीति तथा कार्यक्रममा आएका विषयवस्तुलाई बजेटमा समेटेर लागू गर्नुपर्ने उहाँको भनाई रहेको छ । निजी क्षेत्रको अभिभावक सरकार भएकाले कमजोरी भएका ठाउँमा सरकारले सच्चिने मौका दिनुपर्छ । आर्थिक सुधार गर्नका लागि निजी क्षेत्र र सरकार एकै ठाउँमा नआई सम्भव नरहेको उहाँले बताउनुभयो । अध्यक्ष न्यौपानेकाअनुसार अहिले कतिपय जेलिएर रहेका कानुनहरूका कारण व्यवसायीहरू मर्कामा परेका छन् । उद्योगधन्दा नै प्रभावित हुनुपरेको छ । त्यसलाई सरकारले हटाउनुपर्छ । उद्योगधन्दामैत्री कानुनहरू बनाएर व्यवसाय गर्ने वातावरण सिर्जना सरकारले बनाउनुपर्छ । अहिले क्रसर तथा खानी व्यवसायीलाई परिरहेका समस्या कसैले पनि नबुझिदिएको उहाँले बताउनुभयो । अध्यक्ष न्यौपानेका अनुसार विभागीय मन्त्रालयले पनि बेवास्ता गरिदिँदा व्यवसायीहरू दिनप्रतिदिन प्रताडित बन्नुपरेको छ । अहिले क्रसर तथा खानीमा भएको लगानी पूरै जोखिममा परेको छ । व्यवसायीहरू पलायनको स्थितिमा पुगेका छन् ।",
      "link": "https://gorkhapatraonline.com/news/156643",
      "image": "https://gorkhapatraonline.com/storage/media/275934/conversions/adfhsfgn-original-thumb.jpg"
    },
    {
      "slug": "156612",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748304000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  जेठ १३ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु ६५, गोलभेँडा सानो (टनेल) प्रतिकिलो रु ८०, गोलभेँडा सानो (भारतीय) प्रतिकिलो रु ६०, आलु रातो प्रतिकिलो रु ३७, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ५०, बन्दा (लोकल) प्रतिकिलो रु २०, काउली (स्थानीय) प्रतिकिलो रु ३५, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३५, तनेबोडीको मूल्य प्रतिकिलो रु ७०, मकैबोडी मूल्य प्रतिकिलो रु ६० कायम गरिएको छ ।\tयसैगरी, मटरकोसा प्रतिकिलो रु ८५, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ४०, राजमा मूल्य प्रतिकिलो रु १००, भटमास कोसा प्रतिकिलो रु १२०, तीतो करेला प्रतिकिलो रु ५०, लौका प्रतिकिलो रु ४५, परबर (लोकल) प्रतिकिलो रु ७०, परबर (तराई) प्रतिकिलो रु ७०, चिचिण्डो प्रतिकिलो रु ४०, घिरौला प्रतिकिलो रु ४०, झिगुनी प्रतिकिलो रु ६५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २०, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, रायोसाग प्रतिकिलो रु ४५, पालुङ्गो साग प्रतिकिलो रु ६०, चमसुरको साग रु ८०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ६०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३१०, कुरिलो प्रतिकिलो रु ४००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ६५, चुकुन्दर प्रतिकिलो रु ६५, सजीवन प्रतिकिलो रु ९०, रातो बन्दा प्रतिकिलो रु ८०, जिरीको साग प्रतिकिलो रु ९०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (दशहरी) प्रतिकिलो रु २३०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ८०, मेवा (भारतीय) प्रतिकिलो रु १००, लिची (भारतीय) प्रतिकिलो रु २०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ३५, खुर्सानी हरियो (अकबरे) प्रतिकेजी रु ३००, भेडेखुर्सानी प्रतिकिलो रु ६०, लसुन हरियो प्रतिकिलो रु ८०, हरियो धनियाँ प्रतिकिलो रु ५०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु १००० तोकेको छ । (रासस",
      "link": "https://gorkhapatraonline.com/news/156612",
      "image": "https://gorkhapatraonline.com/storage/media/275877/conversions/adrhs-original-thumb.jpg"
    },
    {
      "slug": "156598",
      "title": "आम्दानीको मुख्य स्रोत पर्यटन",
      "timestamp": 1748304000000,
      "source": "gp",
      "content": "चितवनको इच्छाकामना गाउँपालिकाको प्रमुख आम्दानीको स्रोत पर्यटन क्षेत्र रहेको छ । उक्त गाउँपालिका चितवनको एक मात्र गाउँपालिका हो ।",
      "longContent": "चितवन समाचारदाताचितवन, जेठ १३ गते । चितवनको इच्छाकामना गाउँपालिकाको प्रमुख आम्दानीको स्रोत पर्यटन क्षेत्र रहेको छ । उक्त गाउँपालिका चितवनको एक मात्र गाउँपालिका हो । जिल्लाको उत्तरी पहाडी क्षेत्रमा रहेको यो गाउँपालिकाको आन्तरिक आम्दानीको स्रोत नदीजन्य पदार्थ भए पनि यसमा विवाद आउँदा आम्दानी हुन समस्या हुँदै आएको छ । नदीजन्य पदार्थ गिट्टी, ढुङ्गा, बालुवापछि पर्यटन क्षेत्रबाटै आम्दानी हुने गरेको इच्छाकामना गाउँपालिकाका अध्यक्ष दानबहादुर गुरुङले जानकारी दिनुभयो । उहाँले भन्नुभयो, “नदीजन्य सामग्रीमा ठेक्का लाग्न समस्या आउने गरेको छ, आम्दानीको स्रोत यही हो तर यसको कुनै भर छैन । नदीजन्य करबाहेक पालिकाको आम्दानीको स्रोत पर्यटनबाटै हो ।” कुरिनटारमा रहेको मनकामना जाने केबुलकारबाट पालिकाले कर सङ्कलन गर्दै आएको छ । यसबाट वार्षिक ६० लाख रुपियाँभन्दा धेरै सङ्कलन हुने गरेको पालिकाका अध्यक्ष गुरुङले बताउनुभयो । पहाडी क्षेत्र भएकाले यहाँका धेरै स्थान पर्यटकीय स्थलका रूपमा विकास गरिएको छ । धार्मिक तथा ऐतिहासिक क्षेत्र आन्तरिक र बाह्य पर्यटकको रोजाइ बनेको छ । उहाँका अनुसार गाउँपालिकाको वडा नं. ६ मा रहेको जलबिरे झरना मुख्य आम्दानीको स्रोत रहेको छ । यसबाट पालिकाले वार्षिक ३५ लाख रुपियाँभन्दा धेरै राजस्व सङ्कलन गर्दै आएको छ । यसलाई अझै प्रचारप्रसार गरेर वार्षिक एक करोड रुपियाँ राजस्व उठाउने गरी पालिकाले योजना बनाएको अध्यक्ष गुरुङले बताउनुभयो । १०२ मिटरभन्दा लामो यो झरना नारायणगढबाट मुग्लिङतर्फ २७ किलोमिटर र मुग्लिङबाट नारायणगढतर्फ सात किमीको दुरीमा पर्दछ । सडकबाट एक किमी उकालो बाटो हिँडेपछि झरनामा पुग्न सकिन्छ ।जलबिरे झरना पर्यटन विकास समितिका अध्यक्ष देवकुमार गुरुङले यहाँ बढी चितवन, नवलपुर, तनहुँ, मकवानपुर, पर्सा, पोखरा, काठमाडौँलगायत सहरबाट पर्यटक आउने गरेको बताउनुभयो । शनिबार तथा सार्वजनिक बिदाका दिन धेरै पर्यटन यहाँ आउने गरेका छन् । शनिबार मात्रै पाँच सयभन्दा बढी पर्यटक यहाँ आउने गरेको गुरुङले जानकारी दिनुभयो । जलबिरे झरनामा असोजसम्म पर्यटकको भिड लाग्ने गरेको छ । वडा, गाउँपालिका र समितिमार्फत सरसफाइ व्यवस्थापन र रेखदेखको काम भइरहेको छ । विसं २०६९ देखि जलबिरे झरनामा पर्यटन विकास सुरु भएको गुरुङले बताउनुभयो । पालिकाको अर्को आम्दानीको पर्यटकीय क्षेत्र ऐतिहासिक उपरदाङगढी हो । वार्षिक ४० हजारभन्दा बढीले यस स्थानको अवलोकन गर्ने गरेका छन् । यस स्थानबाट पालिकाले २० लाख रुपियाँभन्दा धेरै राजस्व सङ्कलन गर्दै आएको छ । यहाँ दुई दर्जनभन्दा धेरै घरबास सञ्चालनमा रहेका छन् । यहाँ साना ग्रामीण रिसोर्ट सञ्चालनमा छ । गर्मीमा पनि चिसो हुने भएकाले चैतदेखि कात्तिकसम्म यस क्षेत्रमा आन्तरिक पर्यटकको भिड लाग्ने गरेको छ । जिल्लाको सबैभन्दा अग्लो चुचुरो सिराइचुली यस पालिकाको वडा नं. १ मा पर्दछ । यसको संरक्षण र प्रवर्धनका लागि गाउँपालिकाले सिँढीसहितको बाटो बनाउने, सरसफाइ गर्ने काम गरिराखेको छ । “यहाँ रेलिङ, फलामे बेन्च, हेर्ने ठाउँ बनाइएको छ । नजिकैको काली र सिद्धबाबा मन्दिरको संरक्षण गर्ने काम भएको छ,” अध्यक्ष गुरुङले भन्नुभयो, “थप निर्माणमा झन्डा राख्ने, स्तम्भ बनाउने, अन्य सानातिना पूर्वाधार बनाउने काम गरिरहेका छौँ । यहाँको सौन्दर्य नबिगार्ने गरी संरचना बनाउने काम गरिरहेका छौँ ।” यहाँ वार्षिक करिब २० हजार पर्यटक आउने गरेको अध्यक्ष गुरुङले जानकारी दिनुभयो । यसबाट पनि पालिकाले आम्दानी गर्दै आएको छ । यसै गरी पालिकाको अर्को धार्मिक तथा पर्यटकीय स्थल हो इच्छाकामना मन्दिर । गोरखाको मनकामना, इच्छाकामना र त्रिवेणी वराह दिदीबहिनीका रूपमा परिचित रहेको छ ।  वार्षिक ६० हजारभन्दा बढी पर्यटक मन्दिर दर्शनका लागि आउने गरेको पालिका अध्यक्ष गुरुङले बताउनुभयो । त्यहाँबाट उठेको भेटी गाउँपालिकाको राजस्वमा जम्मा हुने व्यवस्था गरिएको छ ।",
      "link": "https://gorkhapatraonline.com/news/156598",
      "image": "https://gorkhapatraonline.com/storage/media/275857/conversions/1234-original-thumb.jpg"
    },
    {
      "slug": "156596",
      "title": "व्यवसाय र मानव अधिकारलाई एकसाथ अघि बढाउन जोड",
      "timestamp": 1748304000000,
      "source": "gp",
      "content": "व्यवसाय र मानव अधिकारको विषयलाई एकसाथ अगाडि लैजानुपर्नेमा सरोकारवालाले जोड दिएका छन् ।",
      "longContent": "गोरखापत्र समाचारदाताकाठमाडौँ, जेठ १३ गते । व्यवसाय र मानव अधिकारको विषयलाई एकसाथ अगाडि लैजानुपर्नेमा सरोकारवालाले जोड दिएका छन् । नेपाल उद्योग वाणिज्य महासङ्घको आयोजना तथा संयुक्त राष्ट्रसङ्घीय विकास कार्यक्रम (युएनडिपी) र स्विस सरकार विकास सहयोग (एसडिसी) को सहयोगमा व्यवसायमा मानव अधिकार सम्मानका सम्बन्धमा आयोजित अन्तर्क्रियामा सरोकारवालाले सो कुरामा जोड दिएका हुन् ।  कार्यक्रममा श्रम, रोजगार तथा सामाजिक सुरक्षा मन्त्रालयका सचिव डा. कृष्णहरि पुष्करले यो कुनै नयाँ नीति वा कानुन नभई मानव अधिकार संरक्षणसम्बन्धी बनेका अन्य नीति तथा कानुन पालना गराउन बनेको कार्ययोजना भएको बताउनुभयो । मानव अधिकार संरक्षण राज्यको मूल दायित्व भए पनि विभिन्न राष्ट्रिय तथा अन्तर्राष्ट्रिय कानुनका हिसाबले अन्य सरोकारवालाको भूमिका पनि उत्तिकै महत्वपूर्ण रहने उहाँको भनाइ छ । महासङ्घका उपाध्यक्ष सुरकृष्ण वैद्यले उद्योग व्यवसाय क्षेत्रले व्यवसाय र मानव अधिकारप्रतिको सजगता अपनाउँदा आफ्नो व्यवसाय सञ्चालनबाट हुन सक्ने सम्भावित जोखिम पहिचान गर्न मद्दत पुग्ने बताउनुभयो । उहाँले व्यवसायले मानव अधिकारलाई आफ्नो व्यवस्थापन प्रणालीमा समाहित गर्दा कम्पनीको सुशासनमा सुधार र नयाँ अवसर सिर्जना हुन सक्ने धारणा राख्नुभयो । उपाध्यक्ष वैद्यले व्यवसाय तथा मानव अधिकार राष्ट्रि«य कार्ययोजनालाई कार्यान्वयन गर्नमा पनि सक्रिय रहने प्रतिबद्धता व्यक्त गर्नुभयो ।  युएनडिपीका पोर्टफोलियो म्यानेजर टेक टमाटाले व्यवसाय र मानव अधिकारको क्षेत्र बहुसरोकारको विषय भएको उल्लेख गर्दै यसको कार्यान्वयनका लागि सबै पक्ष उत्तिकै जिम्मेवार रहने बताउनुभयो । नेपाल विश्व बजारमा प्रवेश गर्दै गर्दा व्यवसाय र मानव अधिकार लागु भएका देशमा हाम्रो व्यापार व्यवसाय विस्तार गर्दा यो विषय आवश्यक पर्ने धारणा व्यक्त गर्नुभयो । महासङ्घले व्यवसाय र मानव अधिकारका विषयमा जानकारी गराउन सातै प्रदेशमा सरोकारवालासँग अन्तर्क्रिया कार्यक्रम आयोजना गरिसकेको जनाएको छ ।",
      "link": "https://gorkhapatraonline.com/news/156596",
      "image": "https://gorkhapatraonline.com/storage/media/275855/conversions/FNCCI-original-thumb.jpg"
    },
    {
      "slug": "156594",
      "title": "लुम्बिनीलाई बौद्ध तीर्थयात्राको केन्द्र बनाइने",
      "timestamp": 1748304000000,
      "source": "gp",
      "content": "लुम्बिनी प्रदेशका मुख्यमन्त्री चेतनारायण आचार्यले लुम्बिनीलाई बौद्ध तीर्थयात्रा र आध्यात्मिक पर्यटनको प्रमुख गन्तव्यका रूपमा स्थापित गर्न खोजिएको बताउनुभएको छ ।",
      "longContent": "भैरहवा समाचारदताभैरहवा, जेठ १३ गते । लुम्बिनी प्रदेशका मुख्यमन्त्री चेतनारायण आचार्यले लुम्बिनीलाई बौद्ध तीर्थयात्रा र आध्यात्मिक पर्यटनको प्रमुख गन्तव्यका रूपमा स्थापित गर्न खोजिएको बताउनुभएको छ ।तेस्रो बौद्ध अन्तर्राष्ट्रिय यात्रा मेला–२०८२ को समापन कार्यक्रमलाई भैरहवामा सम्बोधन गर्दै उहाँले यस यात्राले लुम्बिनीलाई मात्र नभई समग्र नेपाललाई बौद्ध तीर्थयात्रा र आध्यात्मिक पर्यटनको प्रमुख गन्तव्यका रूपमा स्थापित गर्न महत्वपूर्ण योगदान पुगेको विश्वास व्यक्त गर्नुभयो । नेपाल पर्यटन व्यवसायी सङ्घ (नाट्टा) को आयोजना तथा संस्कृति, पर्यटन तथा नागरिक उड्डयन मन्त्रालय, नेपाल पर्यटन बोर्ड, लुम्बिनी विकास कोषलगायतका निकायको सहकार्यमा यात्राको आयोजना गरिएको थियो । प्रदेश सरकारले बौद्ध सर्किट र समग्र लुम्बिनीको विकासका लागि लुम्बिनी पर्यटन सर्किटको अवधारणा अघि बढाएको र यसले लुम्बिनीलाई नयाँ उचाइमा पुर्‍याउने अपेक्षा गरिएको उहाँको भनाइ छ ।उहाँका अनुसार लुम्बिनीलाई केन्द्रमा राखी देवदह, रामग्राम, तिलौराकोटलगायत सम्पदालाई जोड्दै बौद्ध सर्किटको विकासलाई उच्च प्राथमिकतामा राखिएको छ । लुम्बिनी विकास गुरुयोजनाको प्रभावकारी कार्यान्वयन तथा लुम्बिनी विकास प्राधिकरण गठनको तयारी भइरहेको छ ।मुख्यमन्त्री आचार्यले प्रदेश सरकारले प्राचीन स्मारक, पुरातात्त्विक र सांस्कृतिक सम्पदाको संरक्षण तथा प्रवर्धन, पर्यटकीय सूचना प्रवाहका लागि डिजिटल प्लेटफर्मको विकास, उत्तरगण्डकी महास्नान मेला, रुरुक्षेत्रको गुरुयोजना कार्यान्वयन, विभिन्न मेला महोत्सवको आयोजना, होमस्टे प्रवर्धनलगायतका कार्यक्रमलाई प्राथमिकताका साथ अघि बढाइरहेको बताउनुभयो ।मुख्यमन्त्री आचार्यले प्रदेश सरकारले आगामी आर्थिक वर्षभित्र पर्यटन क्षेत्रको योगदान कुल गार्हस्थ उत्पादनमा चार प्रतिशतबाट सात प्रतिशतमा पुर्‍याउने र आन्तरिक तथा बाह्य पर्यटकको सङ्ख्या २२ लाख नाघ्ने लक्ष्य लिएको जानकारी दिनुभयो । नेपालको बौद्ध धर्मसम्बन्धी तीर्थ पर्यटन प्रवर्धनका लागि केन्द्रित यो यात्रा नेपालसहित अन्तर्राष्ट्रिय बजारमा बौद्ध पर्यटन प्रवर्धन गर्न महìवपूर्ण मानिएको छ । यात्रामा पर्यटन क्षेत्रका सरोकारवाला, आध्यात्मिक व्यक्तित्व, प्रदर्शक तथा विदेशी प्रतिनिधिको सहभागिता छ ।",
      "link": "https://gorkhapatraonline.com/news/156594",
      "image": "https://gorkhapatraonline.com/storage/media/275853/conversions/Mukhya-mantri-photo-original-thumb.jpg"
    },
    {
      "slug": "156591",
      "title": "पन्चानब्बे हजार करदाता निलम्बित, कारोबार नगर्न विभागको आग्रह",
      "timestamp": 1748304000000,
      "source": "gp",
      "content": "नियमानुसार मूल्य अृभिवृद्धि कर विवरण पेस नगर्ने ९५ हजारभन्दा बढी करदातासँग खरिद वा बिक्री कारोबार नगर्न आन्तरिक राजस्व विभागले आग्रह गरेको छ ।",
      "longContent": "गोरखापत्र समाचारदाताकाठमाडौँ, जेठ १३ गते । नियमानुसार मूल्य अृभिवृद्धि कर विवरण पेस नगर्ने ९५ हजारभन्दा बढी करदातासँग खरिद वा बिक्री कारोबार नगर्न आन्तरिक राजस्व विभागले आग्रह गरेको छ । विभागले आइतबार एक सूचना प्रकाशित गर्दै ९५ हजार ३४९ करदातालाई निलम्बन गरेको जानकारी गराएको थियो । सोमबार अर्को सूचना जारी गर्दै विभागले निलम्बित करदातासँग कारोबार नगर्न सम्बन्धित सबैलाई सूचित गराएको हो । विभागले गत वैशाख ११ गते कर विवरण पेस नगर्ने एक लाख दुई हजार २३२ करदाताको सूची सार्वजनिक गरेको थियो । मूल्य अभिवृद्धि कर ऐनबमोजिम लगातार छ महिनासम्म कर विवरण पेस नगर्ने करदाताको नाम सार्वजनिक गर्न सक्ने व्यवस्थाबमोजिम त्यतिबेला करदाताको सूची सार्वजनिक गरिएको विभागले जनाएको छ । उक्त व्यवस्था अनुसार विभागले वैशाख दोस्रो साता सूचना जारी गरेर आफ्नो व्यवसाय दर्ता रहेको आन्तरिक राजस्व कार्यालय वा करदाता सेवा कार्यालयमा सम्पर्क गरे १५ दिनभित्र कर विवरण पेस गरी आफ्नो कारोबार नियमित गर्न सूचित गरेको थियो । विभागको उक्त सूचनापछि जेठ ७ गतेसम्म केवल छ हजार ८८३ करदाताले मात्र कर विवरण पेस गरेको पाइएको छ । बाँकी करदाताको हकमा कर कट्टी गर्नुपर्ने रकम बाँकी भए रोक्का राख्न र निजको दर्तासमेत निलम्बन गर्न सक्ने कानुनी व्यवस्थाबमोजिम विभागले गत शुक्रबार निर्णय गरेर तोकिएको म्यादभित्र विवरण नबुझाएका करदाताको निलम्बनसहितको विवरण आइतबार सार्वजनिक गरेको हो । विभागले आफ्नो वेबसाइटको गृहपृष्ठमा रहेको स्थायी लेखा नम्बर खोजी गर्ने विकल्पमा त्यस्तो नम्बर राख्दा निलिम्बत करदाताको हकमा कर दर्ता निलम्बन गरेको देखाउने र त्यस्तो विवरण देखिएमा कारोबार नगर्न सचेत गराएको हो । दर्ता निलम्बन भएका करदाताले कर विवरण पेस गरेर कारोबार नियमित गरी दर्ता कायम राख्न चाहेमा बाँकी अवधिको सबै कर विवरण पेस गरेपछि निलम्बन सूचीबाट हट्ने व्यवस्था विभागले मिलाएको छ । निलम्बन भएका करदाताका हकमा निलम्बन रहेको अवधिसम्म त्यस्ता करदाताको निकासी र पैठारीसम्बन्धी कारोबार रोक्का गर्न विभागले भन्सार विभागलाई पनि अनुरोध गरेको छ । सूचीमा नाम रहेका करदाताले आफ्नो दर्ता निलम्बन हुनु नपर्ने कारण भएमा सम्बन्धित आन्तरिक राजस्व कार्यालयमा सम्पर्क गर्न पनि विभागले जानकारी गराएको छ ।",
      "link": "https://gorkhapatraonline.com/news/156591",
      "image": "https://gorkhapatraonline.com/storage/media/275850/conversions/aaa-original-thumb.jpg"
    },
    {
      "slug": "156590",
      "title": "वृद्धिदरमा गण्डकी आकारमा बागमती अगाडि",
      "timestamp": 1748304000000,
      "source": "gp",
      "content": "चालु आर्थिक वर्ष २०८१/८२ मा गण्डकी प्रदेशले सबैभन्दा धेरै आर्थिक वृद्धिदर हासिल गर्ने अनुमान गरिएको छ ।",
      "longContent": "काठमाडौँ, जेठ १३ गते । चालु आर्थिक वर्ष २०८१/८२ मा गण्डकी प्रदेशले सबैभन्दा धेरै आर्थिक वृद्धिदर हासिल गर्ने अनुमान गरिएको छ । राष्ट्रिय तथ्याङ्क कार्यालयले सोमबार सार्वजनिक गरेको प्रादेशिक कुल गार्हस्थ उत्पादन अनुमानसम्बन्धी तथ्याङ्क अनुसार चालु आवमा गण्डकी प्रदेशले ५.५१ प्रतिशतको वृद्धिदर हासिल गर्ने प्रक्षेपण गरिएको हो । त्यसपछि बागमती प्रदेशको ५.१८ प्रतिशत वृद्धिदर रहने अनुमान छ । कर्णाली प्रदेशको आर्थिक वृद्धिदरमा गत आवको तुलनामा उल्लेख्य सुधार हुने अनुमान छ । गत आवमा ३.२६ प्रतिशतको वृद्धिदर हासिल गरेको कर्णालीले चालु आवमा ४.७४ प्रतिशत वृद्धिदर हासिल गर्ने कार्यालयको अनुमान छ । कर्णालीपछि लुम्बिनी प्रदेशको वृद्धिदर ४.७० प्रतिशत हुने अनुमान गरिएको छ । उल्लिखित प्रदेशहरूको वृद्धिदर चालु आवका लागि अनुमान गरिएको राष्ट्रियस्तरको ४.६१ प्रतिशतको वृद्धिदरभन्दा बढी हो । कार्यालयका अनुसार मधेश प्रदेशको वृद्धिदर ४.५० प्रतिशत हुने छ भने कोशी प्रदेशको ३.३४ प्रतिशतको हुने अनुमान छ । चालु आवमा सबैभन्दा कम सुदूरपश्चिम प्रदेशको ३.३२ प्रतिशत मात्र आर्थिक वृद्धिदर हुने अनुमान गरिएको छ । अर्थतन्त्रको आकारका हिसाबले सधैँ जस्तै बागमती नै अगाडि रहेको छ । बागमतीले कुल अर्थतन्त्रमा एक तिहाइभन्दा बढी योगदान दिने अनुमान गरिएको छ । कार्यालयका अनुसार चालु आवका लागि मुलुकको कुल अर्थतन्त्रको आकार ६१ खर्ब सात अर्ब हुने अनुमान गरिएकामा बागमतीको मात्र ३६.५२ प्रतिशत योगदान रहने छ । त्यसपछि कोशी प्रदेशको १५.९० प्रतिशत, लुम्बिनी प्रदेशको १४.२३ प्रतिशत, मधेश प्रदेशको १३.१६ प्रतिशत, गण्डकी प्रदेशको ८.९८ प्रतिशत योगदान हुने अनुमान छ । सुदूरपश्चिम प्रदेशले ७.०३ प्रतिशत योगदान दिँदा कर्णाली प्रदेशको योगदान ४.१९ प्रतिशत हुने अनुमान छ । गत आवको तुलनामा मुलुकको कुल अर्थतन्त्रमा कोशी, गण्डकी, लुम्बिनी, कर्णाली र सुदूरपश्चिम प्रदेशको योगदान केही घट्ने पाइएको छ । मधेश र बागमतीको भने केही बढ्ने अनुमान छ । बागमतीवासीले कमाउँछन् धेरैप्रतिव्यक्ति आम्दानीका हिसाबले बागमती प्रदेशका बासिन्दाले सबैभन्दा धेरै कमाउने पाइएको छ । चालु आवमा यस प्रदेशका बासिन्दाको प्रतिव्यक्ति आय दुई हजार ६०१ डलर पुग्ने अनुमान छ । गत आवमा यस्तो आम्दानी दुई हजार ४९२ डलर थियो । बागमतीपछि गण्डकी प्रदेशका बासिन्दाको प्रतिव्यक्ति आय सबैभन्दा धेरै हुने पाइएको छ । चालु आवमा यहाँका स्थानीयको आम्दानी एक हजार ६२० डलर पुग्ने अनुमान छ । बागमती र गण्डकीबाहेक बाँकी सबै प्रदेशको प्रतिव्यक्ति आम्दानी राष्ट्रियस्तरको प्रतिव्यक्ति आम्दानीभन्दा कम छ । चालु आवका लागि कार्यालयले नेपालीको प्रतिव्यक्ति आम्दानी एक हजार ४९६ पुग्ने अनुमान गरेको छ । तेस्रो स्थानमा रहेको कोशी प्रदेशका स्थानीयको प्रतिव्यक्ति आम्दानी एक हजार ४०१, लुम्बिनी प्रदेशको एक हजार २०१, सुदूरपश्चिम प्रदेशको एक हजार १५३, कर्णाली प्रदेशको एक हजार ८९ डलर पुग्ने अनुमान छ । सबैभन्दा कम प्रतिव्यक्ति आम्दानी भने मधेश प्रदेशको हुने अनुमान छ । मधेशका बासिन्दाको प्रतिव्यक्ति आम्दानी केवल ९३२ डलर हुने अनुमान छ । मधेशका स्थानीयको प्रतिव्यक्ति आयको तुलनामा बागमती प्रदेशवासीको आयमा करिब तीन गुणाको अन्तर छ । कृषिकै योगदान बढीचालु आवमा पनि बागमती प्रदेशबाहेक बाँकी सबै प्रदेशको अर्थतन्त्रमा कृषि क्षेत्रकै योगदान सबैभन्दा बढी हुने अनुमान गरिएको छ । बागमती प्रदेशमा थोक तथा खुद्रा व्यापारको योगदान सबैभन्दा बढी हुने छ । त्यसपछि घरजग्गासम्बन्धी कारोबारको सेवाको हिस्सा बागमतीमा दोस्रो स्थानमा छ । गण्डकी, लुम्बिनी, कर्णाली र सुदूरपश्चिम प्रदेशमा सार्वजनिक प्रशासन र रक्षा क्षेत्रको योगदान दोस्रो स्थानमा हुने अनुमान छ ।",
      "link": "https://gorkhapatraonline.com/news/156590",
      "image": "https://gorkhapatraonline.com/storage/media/275880/conversions/4545-original-thumb.jpg"
    },
    {
      "slug": "156589",
      "title": "पोखरामा तरबुजाको बढ्दो आकर्षण",
      "timestamp": 1748304000000,
      "source": "gp",
      "content": "गत वर्ष परीक्षणका रूपमा तरबुजा रोपेका किसानले यस पटक व्यावसायिकता दिन थालेका छन् । पोखरा आसपासका स्थानीयवासी तरबुजा खेती गर्न थप अग्रसर भएका हुन् । किसानले नयाँ खेतीका रूपमा तरबुजा रोप्न थालेका हुन् ।",
      "longContent": "कास्की समाचारदाताकास्की, जेठ १३ गते । गत वर्ष परीक्षणका रूपमा तरबुजा रोपेका किसानले यस पटक व्यावसायिकता दिन थालेका छन् । पोखरा आसपासका स्थानीयवासी तरबुजा खेती गर्न थप अग्रसर भएका हुन् । किसानले नयाँ खेतीका रूपमा तरबुजा रोप्न थालेका हुन् । पोखरा महानगरका अनुसार अहिले पोखरा–१३, १४, १६, ३०, ३२ र ३३ का किसानले तरबुजा खेती सुरु गरेका छन् । महानगरपालिकाको करिब दुई सय रोपनी क्षेत्रफलमा ५० भन्दा बढी व्यावसायिक किसानले अहिले तरबुजा खेती गरेको पोखरा महानगरपालिका आर्थिक विकास महाशाखाका प्रमुख मनहर कडरियाले जानकारी दिनुभयो । उहाँका अनुसार पोखरामा मात्र करिब दुई सय टन तरबुजा उत्पादनको अनुमान गरिएको छ । यस खेतीबाट किसानले दुई करोड रुपियाँ आम्दानी गरेका छन् ।“पोखरामा विगतमा सामान्य परीक्षणका रूपमा मात्र गरिएको तरबुजा खेती यस वर्ष थुप्रै क्षेत्रफलमा विस्तार भएको छ । महानगरपालिकाले कृषकलाई बिउ र मल्चिङमा सहयोग गरेको छ । महानगरपालिकाले स्थानीय सरस्वती जातको तरबुजाको ब्रान्डिङ र बजारीकरणका लागि स्टिकर तयार गरेको छ । पोखरामा तरबुजा खेती एउटा विकल्पका रूपमा प्रमाणित भएको छ । यसले रोजगारी अभिवृद्धिमा पनि महत्वपूर्ण योगदान पुर्‍याएको छ,” उहाँले भन्नुभयो । आइपिएममा सरस्वती जातसँगै स्विट हनी जात पनि लगाएर परीक्षण गरिएको उहाँले बताउनुभयो । तरबुजा खेतीमा गरिएको अध्ययनले प्राङ्गारिक उत्पादन अन्यभन्दा स्वादिलो देखिएको उहाँको भनाइ छ । “पहिला पहिला तरबुजालाई तराईमा मात्र फल्ने खेतीका रूपमा बुझिए पनि अब पोखरामा पनि हुन थालेको छ,” कडरियाले बताउनुभयो । पोखरा–२१ का ज्ञानबहादुर कार्कीले लामो विदेश बसाइको अनुभवलाई सँगालेर पोखरामा तरबुजा खेती गर्नुभएको छ । कार्कीले पोखरा–३३, पिउरी दोभानमा ३३ रोपनी क्षेत्रफलमा तरबुजा खेती गर्नुभएको छ । पिउरी दोभानको खेत र खोला किनारको अलपत्र जग्गालाई उहाँले तरबुजा खेतीको थलो बनाउनुभएको हो । कार्कीले गत फागुन अन्तिम साता पिउरी दोभानमा तरबुजा रोप्नुभएको थियो । पिउरी दोभानबाहेक उहाँले पोखरा–२१, क्रिस्तीमा ११ रोपनी क्षेत्रफलमा तरबुजा खेती गर्नुभएको छ ।",
      "link": "https://gorkhapatraonline.com/news/156589",
      "image": "https://gorkhapatraonline.com/storage/media/275848/conversions/Tarbujha2-original-thumb.jpg"
    },
    {
      "slug": "156588",
      "title": "वैदेशिक रोजगारीको पीडा , हरेक दिन चार जनाको शव भित्रिँदै",
      "timestamp": 1748304000000,
      "source": "gp",
      "content": "वैदेशिक रोजगारीमा गएका श्रमिकमध्ये औसतमा दिनको चार जनाको शव भित्रिने गरेको छ । वैदेशिक रोजगार बोर्डको तथ्याङ्क अनुसार चालु आर्थिक वर्ष २०८१/८२ को दस महिनामा वैदेशिक रोजगारीमा गएकामध्ये एक हजार २१७ जनाको शव भित्रिएको हो । यो तथ्याङ्क अनुसार प्रत्येक महिना १२२ जना र दिनमा चार वटा शव नेपाल भित्रिन्छ ।",
      "longContent": "काठमाडौँ, जेठ १३ गते । वैदेशिक रोजगारीमा गएका श्रमिकमध्ये औसतमा दिनको चार जनाको शव भित्रिने गरेको छ । वैदेशिक रोजगार बोर्डको तथ्याङ्क अनुसार चालु आर्थिक वर्ष २०८१/८२ को दस महिनामा वैदेशिक रोजगारीमा गएकामध्ये एक हजार २१७ जनाको शव भित्रिएको हो । यो तथ्याङ्क अनुसार प्रत्येक महिना १२२ जना र दिनमा चार वटा शव नेपाल भित्रिन्छ ।  तथापि यो सङ्ख्या वैदेशिक रोजगारीका लागि श्रम स्वीकृति लिएर गएर करार अवधिभित्र रोजगारीका क्रममा ज्यान गुमाएर बोर्डबाट आर्थिक सहायता लिनेको मात्र हो । भ्रमण भिसामा गएका र करार अवधि सकिएर पनि विदेशमै काम गरिरहेको अवस्थामा ज्यान गुमाउनेको सङ्ख्या यसमा पर्दैन तर त्यसको पनि नतिजा उस्तै रहेको बताइन्छ, आधिकारिक तथ्याङ्क भने भेटिँदैन । बोर्डका अनुसार गत आर्थिक वर्ष २०८०/८१ मा एक हजार ३७८ जनाले ज्यान गुमाएका थिए । चालु आवको १० महिना र गत आवको तथ्याङ्क विश्लेषण गर्दा चालु आव वैदेशिक रोजगारीमा मृत्यु हुनेको सङ्ख्या बढ्ने देखिन्छ । वैदेशिक रोजगारीमा ज्यान गुमाउनेको ठुलो सङ्ख्या मध्यपूर्वका (खाडी) र मलेसियामा काम गर्ने श्रमिक छन् । अन्यमा दक्षिण कोरिया, जापान, युरोपेली देशलगायत छन् । बोर्डका निर्देशक एवं प्रवक्ता गुरुदत्त सुवेदीले वैदेशिक रोजगारीमा जानेको सङ्ख्या खाडी र मलेसियामा बढी भएकाले मृत्यु हुनेको सङ्ख्या पनि तिनै देश जानेहरू बढी भएको जानकारी दिनुभयो । बोर्डका अनुसार वैदेशिक रोजगारीमा ज्यान गुमाएका परिवार र अङ्गभङ्ग भएर फर्किएकालाई आर्थिक सहायतास्वरूप ५८ करोड रुपियाँ भुक्तानी गरिसकिएको छ भने ८८ करोड रुपियाँ भुक्तानीको क्रममा छ । बोर्डले आर्थिक सहायता वितरणका आधारमा वैदेशिक रोजगारीका क्रममा मृत्यु हुने नेपालीको सङ्ख्या यकिन गर्दै आएको छ । बोर्डले श्रम स्वीकृति लिएर वैदेशिक रोजगारीमा गएका श्रमिकको मृत्यु भएका परिवारका सदस्यलाई यसअघि सात लाख रुपियाँ दिँदै आएकामा गत मङ्सिरदेखि प्रति मृतक परिवार दस लाख रुपियाँ आर्थिक सहायता उपलब्ध गराउँदै आएको छ । विदेशमा हुने मृत्युमध्ये सबैभन्दा बढी बिरामी हुनुलाई कारण देखाइएको छ । यसपछि आत्महत्या र प्राकृतिक मृत्यु उल्लेख गरिएको छ । अत्यधिक गर्मीका कारण पनि मृत्यु हुने गरेको बताइएको छ । कार्यस्थलमा दुर्घटना, हृदयाघात, सडक दुर्घटना, क्यान्सर, मिर्गौला फेल आदिका कारण नेपालीको मृत्यु हुने गरेको बोर्डले जनाएको छ । एक सयभन्दा बढीको मृत्युको कारण पत्ता लाग्न नसकेको पनि बोर्डले जनाएको छ । यद्यपि अहिलेसम्म वैदेशिक रोजगारीका क्रममा जाँदा मेडिकल परीक्षणबाट स्वस्थ देखिएका नेपालीको के–कति कारणले मृत्यु हुने गरेको छ भन्ने सम्बन्धमा सरकारले कुनै अध्ययन गरेको छैन । बोर्डले आर्थिक सहायता दिएको सङ्ख्याको आधारमा तथ्याङ्क राख्ने भए पनि विदेशमा मृत्यु हुने नेपालीको सङ्ख्या अझै बढी हुन सक्ने बोर्डका निर्देशक सुवेदीले बताउनुुभयो । उहाँका अनुसार श्रम स्वीकृति लिएर जाने नेपालीको मृत्यु भएमा उनीहरूका परिवारले तोकिएको सहायता रकम पाउने गरेका छन् र तथ्याङ्क पनि उनीहरूकै हुन्छ । भ्रमण भिसामा विदेश गएका र करार अवधि सकेर कागजातविहीन भएर बसिरहेकाको मृत्यु भएमा त्यस्ता श्रमिकले सहायता रकम नै पाउँदैनन् ।",
      "link": "https://gorkhapatraonline.com/news/156588",
      "image": "https://gorkhapatraonline.com/storage/media/275847/conversions/77-original-thumb.jpg"
    },
    {
      "slug": "156573",
      "title": "बजेटका सिद्धान्त र प्राथमिकता प्रस्तुत",
      "timestamp": 1748217600000,
      "source": "gp",
      "content": "गण्डकी प्रदेश सरकारले आगामी आर्थिक वर्षको बजेटको सिद्धान्त र प्राथमिकता प्रदेश सभामा पेस गरेको छ ।",
      "longContent": "फडिन्द्र अधिकारीलेखनाथ, जेठ १२ गते । गण्डकी प्रदेश सरकारले आगामी आर्थिक वर्षको बजेटको सिद्धान्त र प्राथमिकता प्रदेश सभामा पेस गरेको छ । आर्थिक मामिला मन्त्री डा. टकराज गुरुङले प्रदेश सभाको सोमबारको बैठकमा बजेटका सिद्धान्त र प्राथमिकता प्रस्तुत गर्नुभएको हो । गण्डकीको बजेट अधिवेशनको दोस्रो दिन सरकारले बजेटका सिद्धान्त र प्राथमिकता सदनमा प्रस्तुत गरेको हो । बजेट ल्याउनु १५ दिनअघि सिद्धान्त र प्राथमिकता पारित गरिसक्नुपर्ने कानुनी व्यवस्था छ । यसमाथि बुधबार सदनमा छलफल गरी पारित गर्ने तयारी छ । गण्डकी सरकारले १९ गते नीति तथा कार्यक्रम ल्याउने तयारी गरेको छ । यसपालिको बजेट अधिवेशनबाटै अहिले विभिन्न विषयगत समितिमा छलफलका क्रममा रहेका करिब एक दर्जन विधेयक पारित गर्ने मुख्यमन्त्री सुरेन्द्रराज पाण्डेले आइतबार सदनमा बताउनुभएको थियो । गण्डकी सरकारले यसपालि ‘उज्यालो गण्डकी अभियान’लाई निरन्तरता दिने भएको छ । राष्ट्रिय प्रसारण लाइन नपुगेका स्थानमा रहेका सामुदायिक लघु जलविद्युत आयोजनाको आवश्यकताको मूल्याङ्कन गरी मर्मत सम्भार गर्ने र सबै घरसम्म बिजुली पु र्‍याउने सरकारको योजना छ । सरकारले कृषि, वन, पर्यटन, खानेपानी, शिक्षा, स्वास्थ्य तथा अन्य भौतिक पूर्वाधार क्षेत्रमा आवश्यकताअनुसार बजेट विनियोजन गर्ने अर्थमन्त्री डा गुरुङले पेश गरेको सिद्धान्त र प्राथमिकतामा उल्लेख छ । आगामी वर्षदेखि विकास कार्यक्रममा आवश्यक र प्राथमिकताको आधारमा सन्तुलन कायम गर्ने नीति लिइएको छ । सरकारको सिद्धान्त र प्राथमिकतामा भनिएको छ, “प्रदेश सरकारको नीति अनुसार, आगामी वर्षका लागि बजेट निर्माण गर्दा न्यायोचित र परिणाममुखी प्रबन्ध प्रणाली अवलम्बन गरिनेछ । साथै, प्राकृतिक स्रोतको समुचित व्यवस्थापन र उपयोग गरेर प्रदेश र स्थानीय तहले आम्दानी गर्न सक्ने स्रोतको न्यायोचित बाँडफाँट गर्न आवश्यक पहल सुरु गरिने भएको छ ।”गण्डकी प्रदेशसभाको अर्काे बैठक जेठ १३ गते बिहान ११ बजे हुने सभामुख कृष्णप्रसाद धितालले जानकारी दिनुभयो ।",
      "link": "https://gorkhapatraonline.com/news/156573",
      "image": "https://gorkhapatraonline.com/storage/media/275818/conversions/Gand-original-thumb.jpg"
    },
    {
      "slug": "156551",
      "title": "नेप्से परिसूचक घट्यो",
      "timestamp": 1748217600000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको गिरावट देखिएको छ । सोमबार नेप्से परिसूचक पाँच दशमलव २१ अङ्कले घटेर दुई हजार ६७४ दशमलव ७६ को विन्दुमा कायम भएको हो ।",
      "longContent": "काठमाडौँ, जेठ १२ गते । नेपाल स्टक एक्सचेञ्ज (नेप्से) परिसूचकमा सामान्य अङ्कको गिरावट देखिएको छ । सोमबार नेप्से परिसूचक पाँच दशमलव २१ अङ्कले घटेर दुई हजार ६७४ दशमलव ७६ को विन्दुमा कायम भएको हो ।आज ३३७ कम्पनीको एक करोड ७१ लाख ६० हजार ६२५ कित्ता शेयर ६९ हजार ६५१ पटक खरिदबिक्री हुँदा रू सात अर्ब ५८ करोड ५० लाख २२ हजार बराबरको कारोबार भएको नेप्सेले जनाएको छ ।आजको कारोबारमा बैङ्किङ समूह शून्य दशमलव १७ र उत्पादन तथा प्रशोधन समूह शून्य दशमलव ७९ प्रतिशतले बढेको छभने अरू सबै समूहको उपसूचक घटेको छ । विकास बैङ्क शून्य दशमलव २७, वित्त शून्य दशमलव १२, होटल तथा पर्यटन शून्य दशमलव ९१, जलविद्युत् शून्य दशमलव ०६ र लगानी समूह शून्य दशमलव १५ प्रतिशतले घटेको छ । त्यस्तै, जीवन बीमा शून्य दशमलव २०, लघुवित्त एक दशमलव ५०, म्युचुअल फन्ड शून्य दशमलव ०८, निर्जीवन बीमा शून्य दशमलव ३२, व्यापार शून्य दशमलव १३ र अन्य समूह शून्य दशमलव ४८ प्रतिशतले घटेको छ ।ओम मेगाश्री फर्मास्युटिकल्स लिमिटेडको शेयर मूल्य आज सबैभन्दा धेरै नौ दशमलव ९९ प्रतिशतले बढेको छ । सबैभन्दा धेरै घट्नेमा भने गुराँस लघुवित्त वित्तीय संस्था लिमिटेडको शेयर मूल्यमा नकारात्मक सर्किट लागेको छ ।कारोबार रकमका आधारमा आज सबैभन्दा धेरै राधी विद्युत् कम्पनी लिमिटेडको रु ६४ करोड ३१ लाख ५० हजार ९०० बराबरको शेयर किनबेच भएको छ । कारोबार भएका शेयर सङ्ख्याका आधारमा भने ङादी ग्रुप पावर लिमिटेडको १४ लाख ८९ हजार ३०२ कित्ता शेयर खरिदबिक्री भएको छ । रासस",
      "link": "https://gorkhapatraonline.com/news/156551",
      "image": "https://gorkhapatraonline.com/storage/media/275789/conversions/NEPSE-fall-original-thumb.jpg"
    },
    {
      "slug": "156494",
      "title": "मुद्रास्फीति नियन्त्रणमा, शोधनान्तर बचत उच्च",
      "timestamp": 1748217600000,
      "source": "gp",
      "content": "राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो ।",
      "longContent": "काठमाडौँ, जेठ १२ गते । नेपाल राष्ट्र बैंक मुद्रास्फीतिलाई नियन्त्रणमा राख्न सफल देखिएको छ । राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो । केन्द्रीय बैंककाअनुसार अहिले चालु खाता तथा शोधनान्तर बचत उच्च रहन गएका कारण विदेशी विनिमय सञ्चितिमा उल्लेख्य वृद्धि भएको छ । कम्तिमा सात महिनासम्मको वस्तु तथा सेवा आयात धान्न पर्याप्त हुने गरी विदेशी विनिमय सञ्चिति कायम गर्ने मौद्रिक नीतिको लक्ष्य रहेकोमा २०८१ चैत मसान्तमा करिब १४.२ महिनाको वस्तु तथा सेवा आयात धान्न पर्याप्त हुने विदेशी विनिमय सञ्चिति कायम रहेको छ ।राष्ट्र बैंककाअनुसार आर्थिक वर्ष २०८१/८२ मा विस्तृत मुद्राप्रदायक १२.० प्रतिशतसम्म र बैंक तथा वित्तीय संस्थाबाट निजी क्षेत्रमाथिको दाबी १२.५ प्रतिशतसम्मले वृद्धि हुने प्रक्षेपण गरिएकोमा २०८१ चैत मसान्तमा वार्षिक बिन्दुगत आधारमा विस्तृत मुद्राप्रदाय ११.६ प्रतिशतले र बैंक तथा वित्तीय संस्थाबाट निजी क्षेत्रमाथिको दावी ८.१ प्रतिशतले वृद्धि भएको छ ।राष्ट्र बैंककाअनुसार मौद्रिक उपकरणहरुको कार्यान्वयनमार्फत खुला बजार कारोबार थप प्रभावकारी बनाउँदै लगिएको छ । बैंक तथा वित्तीय संस्थाको भारित औसत अन्तरबैंक दरलाई ब्याजदर करिडोरभित्रै राख्ने नीतिअनुरुप २०८१ चैतमा भारित औसत अन्तरबैंक दर ३.०० प्रतिशत रहेको छ । ब्याजदर करिडोर कायम राख्न २०८१ चैतसम्ममा कारोबारको आधारमा एक सय ७१ खर्ब ८३ अर्ब ४५ करोड बराबरको खुद तरलता प्रशोधन गरिएको छ ।आर्थिक वर्ष २०८१/८२ को मौद्रिक नीति तथा मौद्रिक नीतिको आवधिक समीक्षामा गरिएका वित्तीय क्षेत्र तथा विदेशी विनिमयसँग सम्बन्धित अधिकांश नियामकीय व्यवस्थाहरु कार्यान्वयनमा आएको राष्ट्र बैंकको दाबी छ । राष्ट्र बैंककाअनुसार बाह्य क्षेत्रतर्फ आर्थिक वर्ष २०८१/८२ को नौ महिनामा चालु खाता दुई सय १० अर्ब २२ करोडले र शोधनान्तर तीन सय ४६ अर्ब २३ करोडले बचतमा रहेको छ । अघिल्लो आर्थिक वर्षको सोही अवधिमा चालु खाता एक सय ७९ अर्ब ८३ करोडले र शोधनान्तर तीन सय ६५ अर्ब १६ करोडले बचतमा रहेको थियो ।आर्थिक वर्ष २०८१/८२ को नौ महिनामा कुल वस्तु निर्यात ६५.२ प्रतिशतले वृद्धि भई एक सय ८८ अर्ब २० करोड पुगेको छ भने वस्तु आयात १२.२ प्रतिशतले वृद्धि भई १३ खर्ब नौ अर्ब ५३ करोड पुगेको छ । समीक्षा अवधिमा व्यापार घाटा ६.४ प्रतिशतले बढेर ११ खर्ब २१ अर्ब ३४ करोड पुगेको छ । आर्थिक वर्ष २०८१/८२ को नौ महिनामा विप्रेषण आप्रवाह अमेरिकी डलरमा ७.३ प्रतिशतले वृद्धि भई आठ अर्ब ७४ करोड ११ खर्ब ९१ अर्ब ३१ करोड पुगेको छ । अघिल्लो वर्षको सोही अवधिमा यस्तो वृद्धिदर १५.२ प्रतिशत रहेको थियो ।राष्ट्र बैंकले मौद्रिक नीतिको समीक्षा गर्दै विधमान शेयर धितो कर्जाको जोखिम भार १२५ प्रतिशतबाट घटाई १०० प्रतिशत कायम गरेको छ । यस्तै, नीतिगत दरलाई विद्यमान ५.० प्रतिशत, तल्लो सीमाको रुपमा रहेको निक्षेप सङ्कलन दरलाई ३.० प्रतिशत र ब्याजदर करिडोरअन्तर्गतको माथिल्लो सीमाको रुपमा रहेको बैंक दरलाई ६.५ प्रतिशतमा यथावत राखिएको छ ।वित्तीय प्रणालीको विद्यमान तरलताको अवस्था र पछिल्लो समय यस बैंकले खुला बजार कारोबार उपकरणहरुमा गरेको सुधारलाई मध्यनजर गरी बैंक तथा वित्तीय संस्थाहरुले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने भएको छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थाहरुलाई समावेश गरी ‘नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली’ जारी गर्ने भएको छ ।त्यस्तै बैंकिङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी व्यहोरा प्रमाणित गर्ने कार्यविधि तर्जुमा गरी जारी गरिने भएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई यथावत राखिएको छ ।नवनियुक्त गभर्नर डा. विश्वनाथ पौडेलले कार्यभार सम्हालेको एक साता नबित्दै मौद्रिक नीतिको समीक्षा गर्नुभएको छ । शेयरबजारप्रति अलि धेरै उदार भएको गभर्नर पौडेलले लिएको नीतिले प्रष्ट देखाएको छ ।",
      "link": "https://gorkhapatraonline.com/news/156494",
      "image": "https://gorkhapatraonline.com/storage/media/275724/conversions/Untitled-1-original-thumb.jpg"
    },
    {
      "slug": "156493",
      "title": "‘विमानस्थल नचल्दा र  समयमै सडक नबन्दा पर्यटन क्षेत्र मारमा’",
      "timestamp": 1748217600000,
      "source": "gp",
      "content": "होटेल क्षेत्रमा अर्बौँ लगानी भए पनि बनेका विमानस्थल नचल्दा र सडकहरू समयमै नबन्दा होटेल क्षेत्र ठुलो मारमा परेको छ । होटेल एसोसिएसन नेपाल (हान) का अध्यक्ष विनायक साहले अन्तर्राष्ट्रिय चेनहरू ल्याएर अर्बौँ लगानी भएका होटेलहरु खोले पनि राम्रो प्रतिफल पाउन नसकिएको बताउनु भयो ।",
      "longContent": "काठमाडौँ, जेठ १२ गते ।  होटेल क्षेत्रमा अर्बौँ लगानी भए पनि बनेका विमानस्थल नचल्दा र सडकहरू समयमै नबन्दा होटेल क्षेत्र ठुलो मारमा परेको छ । होटेल एसोसिएसन नेपाल (हान) का अध्यक्ष विनायक साहले अन्तर्राष्ट्रिय चेनहरू ल्याएर अर्बौँ लगानी भएका होटेलहरु खोले पनि राम्रो प्रतिफल पाउन नसकिएको बताउनु भयो । आगामी वर्षको बजेटबारे कुराकानी गर्दै अध्यक्ष शाहले होटेल क्षेत्रमा क्षमता धेरै विस्तार भइसकेको बताउनु भयो । अध्यक्ष साहकाअनुसार हस्पीटालिटी क्षेत्रमा ३५–३६ लाख पर्यटक आउँदा पनि स्तरीय सेवा दिन सक्ने क्षमता छ । तर कनेक्टिभिटी सुचारु नहुँदा समस्या भइरहेको छ । उहाँकाअनुसार आर्थिक चाप, देशमा तरलता धेरै छ । वाह्य सूचकहरू राम्रो देखिन्छ । व्यवसायीहरूले अनुभूति गर्ने भनेको आन्तरिक अर्थतन्त्र चलायमानबाट नै हो । तर त्यस्तो रूपमा देखिँदैन ।कुराकानी गर्ने क्रममा अध्यक्ष शाहले भन्नुभयो– ‘नेपालमा सम्भावना नभएको जसरी कतिपय भाष्य सिर्जना गर्न खोजिएको छ । सम्भावना हुँदाहुँदै होटेलहरुले अन्तर्राष्ट्रिय चेनहरू ल्याएर अर्बौँ लगानी भएका होटेलहरु खोलिएको छ । नेपालमा सम्भावनाहरू छ भन्ने देखाएको हो । यहाँ सम्भावना छ, छैन भन्ने होइन भन्ने भाष्यलाई होटेल क्षेत्रले चिर्न सफल भएको छ । छाेटो समयमा धेरै आर्थिक वृद्धिदर गरेका देशहरूको माझमा नेपाल छ । ती देशमा त्यस्तो राम्रो प्रगति भइरहँदा नेपाल किन पछि पर्छ भन्ने कुराहरू गम्भीर छन् । यसलाई सम्बोधन गर्ने खालले बजेट आउनुपर्छ । हाम्रा एयरपोर्टहरू बनेका छन् तर सुचारु नहुनु, बाटोघाटाको समयमै स्तरोन्नति नहुनु समस्याका रूपमा देखा परेका छन् । यसले गर्दा आउनु पने पर्यटक पनि ल्याउन कठिन भइरहेको छ । अहिले हस्पिटालीटि क्षेत्र क्षमताको एक तिहाइ मात्रै प्रयोग भइरहेको छ । यसले देशलाई, लगानीकर्ताहरूलाई निराश बनाएको छ । जुन प्रतिफल पाउनुपर्थ्यो त्यो पाउन सकिएको छैन । अध्यक्ष साहकाअनुसार सरकारले नीति तथा कार्यक्रममा केही कुराहरू राम्रो ल्याएको छ, त्यसलाई समेत समेटेर बजेट ल्याउनुपर्छ । बजेटले अहिलेको मूलभूत समस्या भनेको कनेक्टिभिटीलाई जोड दिनुपर्छ । पोखरा, चितवनका राजमार्गहरू वर्षौँदेखि बनिरहेका छन् । कहिले सकिने भन्ने यकिन छैन । समय सीमा नै तोकेर ती राजमार्गहरू स्तरोन्नति गर्नुपर्ने उहाँको भनाई छ । अध्यक्ष साहकाअनुसार यस्ता कुराहरूलाई बजेटले सम्बोधन गर्नुपर्छ । पर्याप्त बजेट भएनन् भने ती राजमार्गहरूको भविष्य झनै अनिश्चित हुने भएकाले त्यसमा ध्यान दिन जरुरी रहेको उहाँले बताउनु भयो । अध्यक्ष साहकाअनुसार अहिलेको बजेटले ती राजमार्गका सन्दर्भमा फरक हिसाबले हेर्नुपर्छ । पूर्वाधार निर्माणमा सरकारी निकायबिच नै समन्वयको अभाव देखिएको भन्दै शाहले त्यस्तो अभाव रहन नहुने बताउनु भयो ।  अध्यक्ष साहले भैरहवा र पोखरा एयरपोर्टलाई द्रुत रूपमा पूर्ण सञ्चालनमा ल्याउने गरी सरकार लाग्नुपर्ने बताउनुभएको छ । उहाँकाअनुसार त्यसो भ भयो भने एक वर्षमा पर्यटकको सङ्ख्या दोब्बर गर्न सकिन्छ । त्यतातिर बजेट केन्द्रित हुनुपर्छ । शाहकाअनुसार पर्यटन क्षेत्र र हस्पिटालिटी क्षेत्रमा औपचारिक र अनौपचारिक दुवै देखिन्छ । औपचारिक क्षेत्रले राज्यका नीति नियमसँगै सबै पालना गरेको हुन्छ भने अनौपचारिक क्षेत्रले केही पालना गरेको हुँदैन । त्यो क्षेत्र एकदमै फस्टाएर गएको छ । राम्रो लगानी गरेर सरकारको नीति नियम मानेर सरकारलाई कर तिरेर गर्ने होटेलहरु र अनौपचारिक क्षेत्रका होटेलहरुले प्रतिस्पर्धा गर्नुपर्ने अवस्था छ । यो कुरालाई बजेटले हेर्नुपर्छ । अहिले देशमा तीन तहका सरकार भएकाले एक आपसमा समन्वयको खाँचो रहेको बताउँदै उहाँले निजी क्षेत्र बिच ती सरकारहरूले समन्वयन गर्न नसकेको समेत बताउनु भयो । अध्यक्ष साहकाअनुसार जतिसुकै नीति तथा कार्यक्रम बजेट राम्रो भए पनि त्यसको कार्यान्वयन प्रभावकारी नभए अर्थ हुँदैन । विगतमा पनि राम्रा कार्यक्रम योजना ल्याइए पनि कार्यान्वयन भने हुन नसकेको उहाँको भनाइ छ । बजेटले यसपालि तोकेकोमध्ये १५—२० प्रतिशत मात्रै काम सुरु हुने र फत्ते नहुने गरेको साहाले बताउनु भयो । बजेट कार्यान्वयनलाई सरकारले प्रभावकारी हिसाबले नबढाएसम्म निजी क्षेत्रको विकास नहुने उहाँको बुझाइ रहेको छ । उपप्रधानमन्त्री एवं अर्थमन्त्री विष्णु पौडेलको सक्रियतामा अध्यादेशमार्फत आएको होटेल क्षेत्रलाई राष्ट्रिय प्राथमिकता प्राप्त उद्योगका रूपमा मान्यता दिइनु सकारात्मक भएको अध्यक्ष साहको भनाई छ । अध्यक्ष साहकाअनुसार कागजमा मात्रै पाएर हुँदैन । त्यसको नीति, नियमावली, कार्यविधि छिटो भन्दा छिटो बनाइनुपर्छ । अहिले त्यस्ता चिजहरू नबन्दा अहिले सुविधाबाट वञ्चित हुनुपरेको छ । व्यवसायीले ऋण लिएर साँवा व्याज तिर्न समस्या परिरहेकाले बजेटमा यसबारे बोलिदिनुपर्ने उहाँको भनाइ छ ।",
      "link": "https://gorkhapatraonline.com/news/156493",
      "image": "https://gorkhapatraonline.com/storage/media/275718/conversions/adhsdfh-original-thumb.jpg"
    },
    {
      "slug": "156463",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748217600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   जेठ १२ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५५, गोलभेँडा सानो (लोकल) प्रतिकिलो रु ६८, गोलभेँडा सानो (टनेल) प्रतिकिलो रु ८०, गोलभेँडा सानो (भारतीय) प्रतिकिलो रु ६०, आलु रातो प्रतिकिलो रु ३८, आलु रातो (भारतीय) प्रतिकिलो रु ३७, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ५०, बन्दा (लोकल) प्रतिकिलो रु २०, काउली (स्थानीय) प्रतिकिलो रु ३०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ३०, तनेबोडीको मूल्य प्रतिकिलो रु ७०, मकैबोडी मूल्य प्रतिकिलो रु ६० कायम गरिएको छ ।यसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ४०, राजमा मूल्य प्रतिकिलो रु १००, भटमास कोसा प्रतिकिलो रु १२०, तीतो करेला प्रतिकिलो रु ४५, लौका प्रतिकिलो रु ४०, परबर (लोकल) प्रतिकिलो रु ६०, परबर (तराई) प्रतिकिलो रु ६०, चिचिण्डो प्रतिकिलो रु ४०, घिरौला प्रतिकिलो रु ४०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, रायोसाग प्रतिकिलो रु ४५, पालुङ्गो साग प्रतिकिलो रु ६०, चमसुरको साग रु ८०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ६०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ५००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजीवन प्रतिकिलो रु ९०, जिरीको साग प्रतिकिलो रु ९०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु १३०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २१०, अनार प्रतिकिलो रु ३५०, आँप (दशहरी) प्रतिकिलो रु २५०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ७०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ८०, मेवा (भारतीय) प्रतिकिलो रु १००, लिची (लोकल) प्रतिकिलो रु ३००, लिची (लोकल) प्रतिकिलो रु २००, निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ३५, खुर्सानी हरियो (अकबरे) प्रतिकेजी रु ३५०, भेडेखुर्सानी प्रतिकिलो रु ५०, लसुन हरियो प्रतिकिलो रु ८०, हरियो धनियाँ प्रतिकिलो रु ४५, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु १००० तोकेको छ ।  रासस",
      "link": "https://gorkhapatraonline.com/news/156463",
      "image": "https://gorkhapatraonline.com/storage/media/275674/conversions/adrhs-original-thumb.jpg"
    },
    {
      "slug": "156451",
      "title": "अनुदानमा धानको बिउ",
      "timestamp": 1748217600000,
      "source": "gp",
      "content": "रौतहटको गुजरा नगरपालिकाले कृषकलाई उन्नत जातको धानको बिउ ५० प्रतिशत अनुदानमा वितरण गरेको छ ।",
      "longContent": "चन्द्रपुर समाचारदाता चन्द्रपुर (रौतहट), जेठ १२ गते । रौतहटको गुजरा नगरपालिकाले कृषकलाई उन्नत जातको धानको बिउ ५० प्रतिशत अनुदानमा वितरण गरेको छ । प्रतिकिलो ६२ देखि ९८ रुपियाँमा खरिद गरी किसानलाई बिउ वितरण गरिएको हो । नगरपालिकाको कृषि विकास शाखाका प्रमुख विनय चौधरीले धानको बिउमा गुणस्तर नियन्त्रण गर्न बिउ खरिद गरी वितरण गरेको जानकारी दिनुभयो । धानको उत्पादन तथा बिउमा गुणस्तर नियन्त्रणका साथै खरिद प्रक्रिया पारदर्शी बनाउन डेसिस सिस्टम अपनाएको गुजरा नगरपालिकाका नगर उपप्रमुख रत्ना लामाले बताउनुभयो । उहाँका अनुसार नगरभित्रका किसानको मागका आधारमा प्रति कट्ठा एक किलो पाँच सय ग्रामका दरले बिउ अनुदानमा वितरण गरिएको छ । गुजरा नगरपालिकाका रामकृत चौधरीले ५० प्रतिशत अनुदानमा धानको बिउ उपलब्ध गराएर किसानलाई कृषि पेसामा आत्मनिर्भर बनाउन नगरपालिकाले सहयोग गरेको बताउनुभयो । कृषि विकास शाखाका अनुसार मसिना तथा बास्नादार धान प्रवर्धन कार्यक्रम अन्तर्गत शुद्धोधन कालानामक, कतर्नि, सावित्री, राधा जातका धानको बिउ वितरण गरिएको छ ।",
      "link": "https://gorkhapatraonline.com/news/156451",
      "image": "https://gorkhapatraonline.com/storage/media/275662/conversions/122-original-thumb.jpg"
    },
    {
      "slug": "156450",
      "title": "किसानलाई परिचयपत्र वितरण भएन : महालेखा",
      "timestamp": 1748217600000,
      "source": "gp",
      "content": "सरकारले मुलुकभरका १९ लाखभन्दा बढी किसान परिवार सूचीकरण गरे पनि अझै परिचयपत्र वितरण गर्न सकेको छैन ।   आर्थिक वर्ष २०८०/८१ मा १४ लाख किसान परिवार सूचीकरण भएकामा यस वर्ष पाँच लाख १८ हजार थप भई १९ लाख १८ हजार किसान परिवार सूचीकृत भएका हुन् । किसान परिवार सूचीकरण भए पनि परिचयपत्र भने जारी हुुन नसकेको महालेखाको ६२ औँ प्रतिवेदनमा उल्लेख छ ।",
      "longContent": "गोरखापत्र समाचारदाताकाठमाडौँ, जेठ १२ गते । सरकारले मुलुकभरका १९ लाखभन्दा बढी किसान परिवार सूचीकरण गरे पनि अझै परिचयपत्र वितरण गर्न सकेको छैन । आर्थिक वर्ष २०८०/८१ मा १४ लाख किसान परिवार सूचीकरण भएकामा यस वर्ष पाँच लाख १८ हजार थप भई १९ लाख १८ हजार किसान परिवार सूचीकृत भएका हुन् । किसान परिवार सूचीकरण भए पनि परिचयपत्र भने जारी हुुन नसकेको महालेखाको ६२ औँ प्रतिवेदनमा उल्लेख छ । खाद्य अधिकार तथा खाद्य सम्प्रभुतासम्बन्धी ऐन अनुसार किसानलाई राज्यबाट प्राप्त हुने सहुलियत, छुट सुविधा तथा कानुनबमोजिम योगदानमा निवृत्तभरण उपलब्ध गराउने व्यवस्था भए पनि अझै कार्यान्वयनमा आउन नसकेको महालेखाको प्रतिवेदनमा उल्लेख छ । किसान वर्गीकरण, सूचीकरण एवं परिचयपत्र जारी नहुँदा किसान पेन्सन योजना सुरु गर्ने एवं किसान हितकोष स्थापना गर्नेलगायतका कार्य प्रभावित भएको महालेखाको प्रतिवेदनमा उल्लेख छ । किसानको वर्गीकरण, सूचीकरण, परिचयपत्र जारी गर्ने कार्य समयमै सम्पन्न गरी सोही आधारमा छुट सुविधा र अनुदान उपलब्ध गराउने व्यवस्था मिलाउनुपर्ने महालेखाको सुझाव छ । २०७७ फागुनबाट सुरु भएको किसान सूचीकरण कार्यक्रममा चार वर्षको अवधिमा सो सङ्ख्यामा किसान परिवार सूचीकरण भएका हुन् । कृषि गणना २०७८ अनुसार नेपालमा करिब ४१ लाख घरपरिवार खेतीपातीमा आबद्ध छन् । कृषि गणना अनुसार ३९ लाख ९९ हजार परिवारले २२ लाख १८ हजार ४१० हेक्टर जग्गामा खेती गरेका छन् । त्यस्तै एक लाख ३२ हजारले पशुपन्छी पाल्ने गरेका छन् । कृषि व्यवसायमा संलग्न रहेका किसानले सरकारबाट उपलब्ध हुने अनुदान र सहायता प्राप्त गर्न कृषि तथा पशुपन्छी विकास मन्त्रालयले किसान सूचीकरण गरी परिचय कार्ड वितरण सूचीकृत कार्य अगाडि बढाएको जनाएको छ । खाद्य अधिकार तथा खाद्य सम्प्रभूतासम्बन्धी ऐन, २०७५ ले कृषिलाई मुख्य पेसा वा व्यवसाय बनाई त्यसबाट नै जीविकोपार्जन गर्ने नागरिक र त्यस्तो नागरिकमा आश्रित परिवारका सदस्य वा छ महिनाभन्दा बढी अवधि कृषिमा श्रम गर्ने वा परम्परागत कृषि औजार निर्माण गर्ने नागरिक वा त्यस्तो नागरिकमा आश्रित परिवारका सदस्यलाई किसानको दर्जा दिएको छ ।किसान सूचीकरण कार्यक्रम कार्यान्वयन विधि, २०७७ ले नेपालभित्र जुनसुकै स्थानमा बसोबास गर्ने कृषि पेसामा आवद्ध व्यक्ति सूचीकरण कार्यक्रममा सहभागी हुन र आबद्ध हुन चाहने कृषकले स्वयम् वा कृषिसँग सम्बन्धित सङ्घ, प्रदेश वा स्थानीय तहका सम्बन्धित निकायको सहयोगमा प्रणालीको वेबसाइट वा मोबाइल एप्लिकेसनमार्फत आधारभूत विवरण प्रविष्ट गर्न सक्ने व्यवस्था गरेको छ ।",
      "link": "https://gorkhapatraonline.com/news/156450",
      "image": "https://gorkhapatraonline.com/storage/media/275661/conversions/mahalekha-parikshak-original-thumb.jpg"
    },
    {
      "slug": "156449",
      "title": "कम आउँछन् श्रमिकसम्बन्धी उजुरी",
      "timestamp": 1748217600000,
      "source": "gp",
      "content": "श्रम तथा रोजगार कार्यालय मधेश प्रदेशमा श्रमिकका गुनासा र उजुरी न्यून मात्रामा आउने गरेको पाइएको छ ।   न्यूनतम पारिश्रमिक नपाएको, दुर्घटना बिमा नभएको र राज्यले अनिवार्य प्रदान गर्न भनिएको सेवा सुविधा नपाएको खण्डमा उजुरी गर्ने ठाउँका रूपमा श्रम तथा रोजगार कार्यालय रहेकोसम्म पनि अधिकांश उद्योगी, व्यवसायीसमेतलाई जानकारी छैन । उक्त जानकारी श्रम तथा रोजगार कार्यालय जनकपुरका प्रमुख दिवाकर भुजेलले दिनुभएको हो ।",
      "longContent": "सर्लाही समाचारदातासर्लाही, जेठ १२ गते । श्रम तथा रोजगार कार्यालय मधेश प्रदेशमा श्रमिकका गुनासा र उजुरी न्यून मात्रामा आउने गरेको पाइएको छ । न्यूनतम पारिश्रमिक नपाएको, दुर्घटना बिमा नभएको र राज्यले अनिवार्य प्रदान गर्न भनिएको सेवा सुविधा नपाएको खण्डमा उजुरी गर्ने ठाउँका रूपमा श्रम तथा रोजगार कार्यालय रहेकोसम्म पनि अधिकांश उद्योगी, व्यवसायीसमेतलाई जानकारी छैन । उक्त जानकारी श्रम तथा रोजगार कार्यालय जनकपुरका प्रमुख दिवाकर भुजेलले दिनुभएको हो । कार्यालयले आइतबार सर्लाहीको लालबन्दीमा आयोजना गरेको श्रम परीक्षणसम्बन्धी रोजगारदातासँग अन्तक्रिया कार्यक्रममा कार्यालय प्रमुख एवं वरिष्ठ श्रम अधिकृत भुजेलले श्रमिकले उजुरी गर्न सक्ने अवस्था र निकायबारे जानकारी दिनकै लागि कार्यक्षेत्र अन्तर्गतका जिल्लामा सचेतनाकै हिसाबले अन्तर्क्रिया गरिरहेको बताउनुभयो । श्रम तथा रोजगार कार्यालय जनकपुरधामले मधेश प्रदेशको सर्लाही, महोत्तरी, धनुषा, सिराहा र सप्तरीलाई कार्यक्षेत्र बनाएर काम गर्दै आएको छ । उक्त कार्यालय अर्धन्यायिक निकायसमेत हो । अहिलेसम्म अधिकांश उजुरी जनकपुर आसपासकै मात्र आइरहेको कार्यालयका प्रमुख भुजेलले बताउनुभयो । अन्य जिल्लाका मजदुरको पनि गुनासा तथा उजुरी आऊन् भन्ने चाहना रहेको भुजेलले बताउनुभयो । सर्लाहीका चिनी मिलबाट श्रमिकका केही गुनासो आए पनि त्यसबाहेक अन्य कार्यालय, उद्योग, व्यवसायका मजदुरको कार्यालयसमक्ष पुग्ने पहुँच पुग्न सकेको छैन । यसअघि जनकपुर क्षेत्रबाट मात्रै उजुरी आउने र कार्यालयका कार्यक्रम तथा गतिविधि जनकपुरकेन्द्रित नै हुँदै आएको थियो । अब भने कार्यक्षेत्र अन्तर्गतका पाँचवटै जिल्लाका उद्योगी, व्यवसायी र मजदुरलाई यसबारेमा बुझाउने प्रयास गरेको कार्यालय प्रमुख भुजेलले बताउनुभयो । उहाँका अनुसार कार्यालयमा अघिल्लो आवको समेत गरी आफू छ महिनाअघि हाँजिर हुँदा दर्ता भएर रहेको ४७ वटा उजुरीमध्ये अब सात/आठ वटा मात्रै फस्र्योट हुन बाँकी रहेको बताउनुभयो । सामाजिक सुरक्षा कोष जनकपुर कार्यालयका प्रमुख कैलाशकुमार यादवले अहिलेसम्म उद्योग, व्यवसायमा आर्थिक अडिट अनिवार्य जस्तै भइरहे पनि अब श्रमिकसँग जोडिएको श्रम परीक्षण पनि अनिवार्य गर्न आग्रहसहित उद्योगी, व्यवसायी तथा रोजगारदातासँग अन्तक्रिया गरिएको बताउनुभयो । श्रम तथा यातायात मन्त्रालय मधेश प्रदेशका उपसचिव होमप्रसाद घिमिरेले ओझेलमा परेको श्रम अडिटका सम्बन्धमा सबैमाझ सूचना पु¥याउन आवश्यक रहेको बताउनुुभयो । उद्योग वाणिज्य सङ्घ लालबन्दीका अध्यक्ष दीपेन्द्रकुमार बलम्पाकीले श्रम ऐनका सम्बन्धमा प्रस्ट हुने अवसर प्राप्त गरेको बताउनुभयो । लालबन्दी नगरपालिकाका प्रमुख वासुदेव अधिकारीले उद्योगी तथा व्यवसायीले विधिसम्मत ढङ्गले श्रमिकलाई काममा लगाउन आग्रह गर्नुभयो ।",
      "link": "https://gorkhapatraonline.com/news/156449",
      "image": "https://gorkhapatraonline.com/storage/media/275660/conversions/saram-karyalay-ko-karaykaram-original-thumb.jpg"
    },
    {
      "slug": "156448",
      "title": "मापदण्ड अनुसार तालिम दिन निर्देशन",
      "timestamp": 1748217600000,
      "source": "gp",
      "content": "वैदेशिक रोजगार विभागले वैदेशिक रोजगारीमा जानेलाई अभिमुखीकरण तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको छ । तालिमप्रदायक संस्थाले तालिम सञ्चालन गर्दा न्यूनतम मापदण्ड पनि पूरा नगरेको जनगुनासो आउने क्रम बढेपछि विभागले तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको हो ।",
      "longContent": "गोरखापत्र समाचारदाता काठमाडौँ, जेठ १२ गते । वैदेशिक रोजगार विभागले वैदेशिक रोजगारीमा जानेलाई अभिमुखीकरण तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको छ । तालिमप्रदायक संस्थाले तालिम सञ्चालन गर्दा न्यूनतम मापदण्ड पनि पूरा नगरेको जनगुनासो आउने क्रम बढेपछि विभागले तालिमप्रदायक संस्थालाई मापदण्ड अनुसार तालिम सञ्चालन गर्न निर्देशन दिएको हो । विभागका महानिर्देशक कमलप्रसाद भट्टराईले अभिमुखीकरण तालिम सञ्चालन निर्देशिका अनुसार आवश्यक भौतिक एवं अन्य स्रोतसाधन भए/नभएको विषयमा अनुगमन गरिने जानकारी दिनुभयो । साथै उहाँले आवश्यक भौतिक संरचना र स्रोतसाधन नभएका तालिमप्रदायक संस्थालाई कानुन अनुसार कारबाही गरिने जानकारी दिनुभयो । उहाँका अनुसार विभागको अनुगमन टोलीले तालिमप्रदायक संस्थाको आकस्मिक र नियमित दुवै किसिमको अनुगमन गरेर कुनै कैफियत भेटिएमा कानुन अनुसार संस्था खारेजी गर्नेसम्मको कारबाही गर्ने जनाएको छ । वैदेशिक रोजगारीमा जान लागेका श्रमिकलाई प्रस्थान गर्नुपूर्व गन्तव्य देशको भौगोलिक स्थिति, हावापानी, धर्म, संस्कृति, भाषा, नियम कानुनसम्बन्धी जानकारीका साथै ती मुलुकमा श्रमिकले पालना गर्नुपर्ने र गर्न नहुने विषयसम्बन्धी जानकारी दिने उद्देश्यले वैदेशिक रोजगार अभिमुखीकरण तालिम दिइन्छ ।श्रमिकका लागि व्यवसायजन्य सुरक्षा, स्वास्थ्य सचेतना, वैदेशिक रोजगार कानुन, ठगिनबाट बच्ने उपाय, श्रमिकले गर्नुपर्ने व्यवहार, आर्थिक कारोबार जस्ता विषयमा सैद्धान्तिक तथा व्यावहारिक शिक्षासमेत तालिमका क्रममा दिइन्छ । तालिम नलिएकै कारण विमान चढेदेखि काममा जाँदासम्म कामदारले अनेकौँ दुःख भोग्दै आउनु परेको छ । वैदेशिक रोजगारीका लागि १४३ वटा अभिमुखीकरण संस्थामध्ये केहीले श्रमिकको उपस्थितिबिना नै तालिम लिएको प्रमाणपत्र दिने गरेको आरोप संस्थालाई लाग्ने गरेको छ । पुरुष श्रमिकका लागि १० घण्टा र महिला श्रमिक लागि ११ घण्टाको अभिमुखीकरण तालिम अनिवार्य रूपमा लिनुपर्ने व्यवस्था छ । महिला श्रमिकलाई तालिम लिएबापतको रकम प्रवर्धन बोर्डले प्रदान गर्ने गरी निःशुल्क तालिमको व्यवस्था मिलाइएको छ । गन्तव्य मुलुक अनुसार तालिमको प्रकृति फरक बनाउने, विद्युतीय अनुगमनको विकास गर्ने, विद्युतीय हाजिरी र दिनमा दुई पटक हाजिरीको व्यवस्था मिलाउन सकिए यस क्षेत्रका धेरै विकृति अन्त्य हुने सरोकारवाला बताउँछन् ।",
      "link": "https://gorkhapatraonline.com/news/156448",
      "image": "https://gorkhapatraonline.com/storage/media/275659/conversions/baideshik-rojgar-bibhag-original-thumb.jpg"
    },
    {
      "slug": "156447",
      "title": "राजापुर भन्सार सोह्र वर्षदेखि प्रमुखविहीन",
      "timestamp": 1748217600000,
      "source": "gp",
      "content": "बर्दिया जिल्लाको राजापुर भन्सार कार्यालय १६ वर्षदेखि प्रमुखविहीन छ । राजापुर भन्सार कार्यालयमा अधिकृत तहको दरबन्दी भए पनि अधिकृत नहुँदा भन्सार कार्यालय कहिले नायब सुब्बा त कहिले कार्यालय सहयोगीको भरमा सञ्चालन हुँदै आएको छ ।",
      "longContent": "बबई समाचारदाताबबई (बर्दिया), जेठ १२ गते । बर्दिया जिल्लाको राजापुर भन्सार कार्यालय १६ वर्षदेखि प्रमुखविहीन छ । राजापुर भन्सार कार्यालयमा अधिकृत तहको दरबन्दी भए पनि अधिकृत नहुँदा भन्सार कार्यालय कहिले नायब सुब्बा त कहिले कार्यालय सहयोगीको भरमा सञ्चालन हुँदै आएको छ । राजापुर भन्सार कार्यालय अन्तर्गत तारातार र गुलरिया छोटी भन्सार कार्यालय सञ्चालनमा छन् । दुईमध्ये राजापुर भन्सार कार्यालयमा बस्नुपर्ने अधिकृत दरबन्दीमा आए पनि गुलरिया छोटी भन्सारमा बस्दा राजापुर भन्सार कार्यालय भने प्रमुखविहीन बनेको हो ।राजापुर भन्सार कार्यालयसहित गुलरिया छोटी भन्सार र तारातार छोटी भन्सार कार्यालयमा अधिकृतसहित नायब सुब्बा आठ जना, कम्प्युटर अपरेटर एक जना, हलुका सवारीचालक एक जना, कार्यालय सहयोगी १० जनाको दरबन्दी भए पनि भन्सार कार्यालयमा हाल चार जना नायबसुब्बा र चार जना कार्यालय सहयोगी मात्र कार्यरत छन् । यहाँबाट सरुवा भएर अन्यत्र कर्मचारी गएको बर्सौं बित्दा पनि कर्मचारी पदपूर्ति हुन सकेको छैन भने सरुवा भएर आएका अधिकृतसमेत सदरमुकामकेन्द्रित हुन थालेपछि भन्सार कार्यालय प्रमुखविहीन बनेको हो । विसं २०६७ देखि नै राजापुर भन्सारमा अधिकृत नबस्ने परिपाटी सुरु भएको र राजापुर भन्सार कार्यालयको दरबन्दी अनुसार अधिकृत आए पनि २०६७ सालदेखि नै गुलरियामा रहेको छोटी भन्सार कार्यालयमा बस्न थालेपछि राजापुर भन्सार कार्यालय प्रमुखविहीन बन्दै गएको छ । लामो समय कार्यालय सहयोगीबाट सञ्चालन भएको भन्सार दुई महिना अघिदेखि भने नायबसुब्बा गोविन्द बस्याल र दुई जना कार्यालय सहयोगीको भरमा सञ्चालन हुँदै आएको छ । भारतसँग सीमा जोडिएको राजापुरको जिल्ला भन्सार कार्यालय सबैभन्दा पुरानो भन्सार कार्यालय भएकाले पनि राजापुरमा अधिकृत हुनुपर्ने स्थानीय व्यापारी चिन्तामणि आचार्यले बताउनुभयो ।राजापुरमा रहेको राजापुर भन्सार कार्यालयले गुलरिया र तारातालको छोटी भन्सार कार्यालय सञ्चालन गर्नुपर्ने हो तर राजापुर भन्सार कार्यालय १६ वर्षदेखि प्रमुखविहीन बनेको र कहिले नायबसुब्बा र कहिले कार्यालय सहयोगीको भरमा सञ्चालन हुँदै आएको व्यापारीहरूको भनाइ छ । राजापुर भन्सार कार्यालयका सूचना अधिकारी प्रमोदकुमार महतोले अधिकृत कहिलेकाहीँ आए पनि गुलरियामा बस्न थालेपछि राजापुर भन्सार कार्यालय अधिकृतविहीन भएको बताउनुभयो । महतोले २०६७ सालदेखि यो परम्परा रहँदै आएको बताउनुभयो ।",
      "link": "https://gorkhapatraonline.com/news/156447",
      "image": "https://gorkhapatraonline.com/storage/media/275658/conversions/Rajapur-Vansar-phooto-original-thumb.jpg"
    },
    {
      "slug": "156446",
      "title": "सेयरप्रति लचिलो नीति कर्जाको ग्राफ बढ्ने अपेक्षा",
      "timestamp": 1748217600000,
      "source": "gp",
      "content": "पाँच दिनअगाडि नयाँ नेतृत्व पाएको नेपाल राष्ट्र बैङ्क सेयर बजारका लागि लचिलो बनेको छ । राष्ट्र बैङ्कको गभर्नरमा प्राडा विश्वनाथ पौडेल नियुक्त भएपछि आइतबार जारी भएको आर्थिक वर्ष २०८१/८२ को मौद्रिक नीतिको तेस्रो त्रैमासिक समीक्षामा सेयर बजारप्रति लचिलो नीति अवलम्बन गरिएको छ ।",
      "longContent": "काठमाडौँ, जेठ १२ गते । पाँच दिनअगाडि नयाँ नेतृत्व पाएको नेपाल राष्ट्र बैङ्क सेयर बजारका लागि लचिलो बनेको छ । राष्ट्र बैङ्कको गभर्नरमा प्राडा विश्वनाथ पौडेल नियुक्त भएपछि आइतबार जारी भएको आर्थिक वर्ष २०८१/८२ को मौद्रिक नीतिको तेस्रो त्रैमासिक समीक्षामा सेयर बजारप्रति लचिलो नीति अवलम्बन गरिएको छ ।गभर्नर नियुक्तिमा ढिलाइका कारण ढिला आएको मौद्रिक नीति ढिला आए पनि राम्रो आएको भन्दै सेयर बजारका लगानीकर्ताले स्वागत गरेका छन् । नयाँ व्यवस्थाबाट विशेष गरी सेयर धितो राखेर ठुला कर्जा लिने लगानीकर्तालाई सेयर बजारमा सहज हुने भएको छ ।आइतबार साँझ सार्वजनिक मौद्रिक नीतिको तेस्रो त्रैमासिक समीक्षामार्फत राष्ट्र बैङ्कले सेयर कर्जामा जोखिम भार एक सय प्रतिशत कायम गरेको छ । यसअघि सेयर कर्जा जोखिम भार १२५ प्रतिशत थियो । राष्ट्र बैङ्कको यो निर्णयसँगै अब बैङ्क तथा वित्तीय संस्थाले पहिलेभन्दा कम मात्र जोखिम भार कायम गर्नुपर्ने भएको छ ।सेयर धितो कर्जाको जोखिम भार घटाउनका लागि सेयर बजारका लगानीकर्ताले लामो समयदेखि माग उठाउँदै आएका थिए ।जोखिमभार घटेसँगै समग्र पुँजी बजारमा कर्जा विस्तार क्षमता बढ्ने अपेक्षा गरिएको छ । जसले गर्दा सुस्ताएको कर्जाको ग्राफ पनि बढ्ने देखिएको छ । यस्तै मौद्रिक नीतिको तेस्रो त्रैमासिक समीक्षामार्फत अनिवार्य नगद मौज्दात गणना व्यवस्थामा सामान्य परिमार्जन गरिएको छ ।मौद्रिक सूचकले क्रमशः सकारात्मक लय समाउँदै गर्दा आन्तरिक आर्थिक तथा वित्तीय स्थिति र परिदृश्यका आधारमा मौद्रिक नीतिको कार्यदिशालाई सजगतापूर्वक सन्तुलित राखिएको छ ।यस्तै नीतिगत दरलाई विद्यमान पाँच प्रतिशत, तल्लो सीमाका रूपमा रहेको निक्षेप सङ्कलन दरलाई तीन प्रतिशत र ब्याजदर कोरिडोर अन्तर्गतको माथिल्लो सीमाका रूपमा रहेको बैङ्क दरलाई ६.५ प्रतिशतमा यथावत् राखिएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई भने यथावत् राखिएको छ ।वित्तीय प्रणालीको विद्यमान तरलताको अवस्था र पछिल्लो समय राष्ट्र बैङ्कले खुला बजार कारोबार उपकरणमा गरेका सुधारलाई ध्यानमा राखी बैङ्क तथा वित्तीय संस्थाले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने मौद्रिक नीतिको तेस्रो त्रैमासिक समीक्षामा उल्लेख छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थालाई समावेश गरी ‘नेपाल राष्ट्र बैङ्क विदेशी लगानी तथा विदेशी ऋण व्यवस्थापन विनियमावली, २०७८’ जारी गरिने भएको छ ।यस्तै बैङ्किङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी बेहोरा प्रमाणित गर्ने कार्यविधि तर्जुमा गरी जारी गरिने मौद्रिक नीतिको तेस्रो त्रैमासिक समीक्षामा उल्लेख  छ ।पछिल्लो आन्तरिक एवं बाह्य आर्थिक स्थिति र परिदृश्यका आधारमा मौद्रिक नीतिको कार्यदिशालाई सन्तुलित बनाइएको छ । आन्तरिक आर्थिक गतिविधि, विदेशी विनिमय सञ्चितिले आयात धान्ने क्षमता एवं मुद्रास्फीतिको अवस्थालाई दृष्टिगत गरी मौद्रिक उपायमा आवश्यकता अनुसार परिमार्जन गरिने राष्ट्र बैङ्कले जनाएको छ ।आर्थिक स्थायित्व र अर्थतन्त्रको दिगो विकासको निमित्त मूल्य र शोधनान्तर स्थिरता कायम गर्ने मूलभूत उद्देश्यका साथ २०८१ साउन ११ गते सार्वजनिक गरिएको आव २०८१÷८२ को मौद्रिक नीतिको पहिलो त्रैमासिक समीक्षा २०८१ मङ्सिर १४ गते गरिएको थियो भने अर्धवार्षिक समीक्षा २०८१ फागुन १३ गते गरिएको थियो । मौद्रिक नीतिको तेस्रो त्रैमाससम्मको कार्यान्वयन स्थिति, आन्तरिक तथा बाह्य आर्थिक, वित्तीय अवस्था एवं चालु आवको बाँकी अवधिको समष्टिगत आर्थिक परिदृश्यका आधारमा मौद्रिक नीतिको तेस्रो त्रैमासिक समीक्षा गरिएको हो ।",
      "link": "https://gorkhapatraonline.com/news/156446",
      "image": "https://gorkhapatraonline.com/storage/media/275657/conversions/NRB_1-original-thumb.jpg"
    },
    {
      "slug": "156445",
      "title": "कर छुटले सरकारको ऋण मात्र बढायो",
      "timestamp": 1748217600000,
      "source": "gp",
      "content": "राष्ट्रिय योजना आयोगका उपाध्यक्ष प्राडा शिवराज अधिकारीले कर छुटले सरकारको ऋण मात्र बढाउने काम गरेको बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ १२ गते । राष्ट्रिय योजना आयोगका उपाध्यक्ष प्राडा शिवराज अधिकारीले कर छुटले सरकारको ऋण मात्र बढाउने काम गरेको बताउनुभएको छ । श्रम, रोजगार तथा सामाजिक सुरक्षा मन्त्रालयद्वारा आइतबार ललितपुरमा आयोजित आन्तरिक रोजगार प्रवर्धन तथा वैदेशिक रोजगारबाट फर्केका व्यक्तिहरूको पुनः एकीकरणसम्बन्धी सरोकारवालासँगको छलफलमा उहाँले ठुलो लगानी भएको र रोजगारी सिर्जना गरिरहेकालाई मात्र कर छुट दिन सकिनेसमेत बताउनुभयो ।उपाध्यक्ष अधिकारीले दुई जना मान्छेका लागि रोजगारी सिर्जना नगर्नेलाई कर चाहिने गरेको पनि बताउनुभयो । राष्ट्रिय योजना आयोगले प्रत्यक्ष आन्तरिक लगानीलाई प्रोत्साहन गर्ने जनाउँदै उपाध्यक्ष अधिकारीले प्रोत्साहन नहुने अवरोध खडा गर्ने जस्ता कार्य भएको भन्दै आयोगले त्यसबारेमा नजिकबाट काम गर्न खोजेको बताउनुभयो ।उहाँले अर्गनाइजेसनलाई व्यवस्थित रूपमा सञ्चालन गर्न कहाँ कहाँ अवरोध छ, कहाँ दोहोरोपन छ कहाँ सिर्नजी र ट्रेडअफ छ ? भन्ने पत्ता लगाएर कार्यविधि बनाई त्यसलाई हटाउन आयोगले समन्वय गर्ने र त्यससम्बन्धी कार्यलाई अगाडि बढाइसकेको पनि जानकारी दिनुभयो । उहाँले आयोगले अबको दिनमा कता र कस्तो क्षेत्रमा लगानी गर्ने भन्ने विषयमा समेत दिशा निर्देश गर्ने बताउनुभयो । पछिल्लो समय बेरोजगारी दर घटेको भए पनि आगामी दिनमा बढ्न नदिने र अझै घटाउँदै लैजाने र सोह्रौँ योजनाले पनि बेरोजगारी दर पाँच प्रतिशतमा झार्ने लक्ष्य राखेको उहाँले बताउनुभयो ।एक समयमा छिमेकी देश भारतको बेरोजगारी दर नेपालको भन्दा बढी रहेको बताउँदै उहाँले पछिल्लो समयमा भने भारतको भन्दा नेपालको बेरोजगारी दर बढी रहेको बताउनुभयो ।खानी क्षेत्र, होटेल रेस्टुरेन्ट, रियल स्टेट, निर्माण, जलविद्युत् क्षेत्रमा जोड दिन सकेमा रोजगार सिर्जना गर्न सकिने हुँदा अबको दिनमा लगानीलाई त्यस क्षेत्रमा प्राथमिकता दिनुपर्नेमा उपाध्यक्ष अधिकारीले जोड दिनुभयो ।कृषि, निर्माण, लघु तथा घरेलु जस्ता क्षेत्रमा लगानी बढाई व्यक्तिलाई श्रममुखी बनाई रोजगारी विकासको दर वृद्धि गर्न सकिने र यसको लागि निजी र सहकारी क्षेत्रलाई उत्प्रेरित गर्नुपर्ने उहाँको भनाइ छ ।",
      "link": "https://gorkhapatraonline.com/news/156445",
      "image": "https://gorkhapatraonline.com/storage/media/275656/conversions/GopalDahal-KTM-11_MG_5902copy-original-thumb.jpg"
    },
    {
      "slug": "156702",
      "title": "सडकको उज्यालोले चरा सङ्कटमा",
      "timestamp": 1748304000000,
      "source": "gp",
      "content": "पछिल्ला केही केही वर्षयता सहरदेखि ग्रामीण क्षेत्रमा सडक बत्ती जडान तीव्र गतिमा बढेको छ। बाटो उज्यालो राख्न र सुरक्षाको दृष्टिकोणले जडान गरिएका यस्ता बत्तीले भने  चरा वासस्थानमा गम्भीर असर पार्न थालेका छन्।",
      "longContent": "विजयकुमार साह ढल्केबर, जेठ १३ गते। पछिल्ला केही केही वर्षयता सहरदेखि ग्रामीण क्षेत्रमा सडक बत्ती जडान तीव्र गतिमा बढेको छ। बाटो उज्यालो राख्न र सुरक्षाको दृष्टिकोणले जडान गरिएका यस्ता बत्तीले भने  चरा वासस्थानमा गम्भीर असर पार्न थालेका छन्। चराविद्का अनुसार सडक बत्तीको कृत्रिम उज्यालोले चराले रात–दिन छुट्याउन नसक्दा उनीहरूको जीवनचक्रमा गम्भीर असर पुगिरहेको छ। रातमा समेत उज्यालो भइरहँदा चरालाई आहारा खोज्न, गुँड बनाउन र प्रजनन चक्रलाई कायम राख्न कठिन भइरहेको छ।मिथिला वाइल्डलाइफ ट्रस्टका अध्यक्ष देवनारायण मण्डलले सडक बत्तीका कारण चराचुरुङ्गीको वासस्थान सङ्कटमा पर्दै गएको बताउनुभयो। उहाँका अनुसार उनीहरूको जीवन सूर्य, चन्द्रमा र ताराको प्रकाशसँग जोडिएका हुन्छन्। तर कृत्रिम उज्यालोले उनीहरूको निन्द्रा, आहाराको खोजी, प्रजनन् र उड्ने मार्गमा अवरोध पुग्ने गरेका छन्। अध्यक्ष मण्डलका अनुसार राति बल्ने बत्तीको प्रकाशमा जम्मा हुने कीरा तथा साना जीवहरूले चराहरूलाई आकर्षित गर्छन्। तर त्यहीँ शिकार गर्ने जनावर बिरालो, उल्लु, स्याल आदिले सजिलै आक्रमण गर्ने मौका पाउँछन्। कृत्रिम प्रकाशले नर र पोथी चराको जोडी मिल्ने प्रक्रियामा पनि असर पार्ने गरेको उहाँको भनाइ छ। धेरै प्रजातिका चरा गीत गाएर वा आवाज निकालेर जोडी खोज्छन्। तर चहकिलो उज्यालोले उनीहरूको आवाजको प्रभाव घटाउँछ, जसले प्रजननमा बाधा पुर्याउँछ। धेरै चरा उज्यालोको वरिपरि घुमिरहँदा थकाइ लागेर वा भवन, पोल, तारमा ठोक्किएर मर्ने गरेको अध्यक्ष मण्डलको भनाइ छ। यसैगरी, वातावरण अभियन्ता तथा वृक्षमानवको नामले परिचित सुरेश शर्माले अहिले सहरदेखि गाउँसम्म चहकिला बत्ती जडान गर्ने लहडले चराको अस्तित्व सङ्कटमा परेको बताउनुभयो। शर्माका अनुसार ध्वनि, धुवाँ, माटो प्रदूषण, रासायनिक मल र विषादीको प्रयोगले चराको अस्तित्त्व सङ्कटमा परेका छन्। विषादी मिसिएको अन्न वा मरेका कीरा–फट्याङ्ग्रा खाँदा चराहरू विषाक्त भएर मर्ने गरेका छन्। त्यस्तै, नदी–पोखरीमा उद्योगबाट निस्कने रसायन मिसिएको दूषित पानी पिएर चरा मर्ने गरेका छन्। चरासम्बन्धी एक अध्ययनले नेपालमा पछिल्लो समयमा ५७ प्रतिशत चराको सङ्ख्या घटेको र २२ प्रजाति लोप भइसकेको देखाएको छ।  पर्यावरण अभियन्ता शर्माले चराको संरक्षणका लागि स्थानीय तह, प्रदेश सरकार र संघीय सरकारले समन्वय गरेर काम गर्नु आवश्यक रहेको बताउनुभयो। चराको अस्तित्व सङ्कटमा पर्न थालेको अवस्थामा तीनै तहका सरकारले गम्भीर रूपमा चासो देखाएर समन्वयात्मक पहल गर्नुपर्ने उहाँका भनाइ छ। त्यस्तै, उहाँले परम्परागत घर निर्माणलाई प्रोत्साहन गर्नुपर्ने र चराहरूका लागि कृत्रिम गुँड निर्माण गर्ने कार्यक्रम सञ्चालन गर्नुपर्ने आवश्यकता औल्याउनुभयो। त्यसैगरी, मिथिला वाइल्डलाइफ ट्रस्टका अध्यक्ष मण्डलले जैविक कृषिको प्रवर्द्धनमार्फत चराको आहारालाई सुरक्षित राख्न सकिने उल्लेख गर्नुभयो। ‘‘रासायनिक मल र विषादीका कारण चरा मर्ने क्रम बढिरहेको छ, त्यसैले जैविक कृषिलाई प्रोत्साहन गर्नुपर्छ,” उहाँले भन्नुभयो। त्यस्तै, चराको सिकारलाई रोक्न कडा कानुनी व्यवस्था आवश्यक रहेको उहाँको भनाइ छ।",
      "link": "https://gorkhapatraonline.com/news/156702",
      "image": "https://gorkhapatraonline.com/storage/media/276065/conversions/strit_light-(1)-original-thumb.jpg"
    },
    {
      "slug": "156720",
      "title": "युवा सङ्घ अध्यक्षमा थेबे निर्वाचित",
      "timestamp": 1748304000000,
      "source": "gp",
      "content": "नेकपा (एमाले) को भ्रातृ सङ्गठन राष्ट्रिय युवा सङ्घ अध्यक्षमा क्षितिज थेबे निर्वाचित हुनुभएको छ ।",
      "longContent": "फडिन्द्र अधिकारीलेखनाथ, जेठ १३ गते । नेकपा (एमाले) को भ्रातृ सङ्गठन राष्ट्रिय युवा सङ्घ अध्यक्षमा क्षितिज थेबे निर्वाचित हुनुभएको छ । १० औं महाधिवेशनबाट प्रतिद्वन्द्वी सुमन पुरीलाई एक सय १८८ मत अन्तरले पराजित गरी थेबे दोस्रो कार्यकालका लागि पुनः निर्वाचित हुनु भएको हो  । थेबेले सात सय ९६ मत पाउँदा पुरीले छ सय आठ मत पाउनु भएको छ । पुरी निवर्तमान महासचिव हुनुहुन्छ । निर्वाचनमा एक हजार सात सय ६४ मतमध्ये एक हजार चार सय चार मत खसेको थियो । सर्वसम्मत नेतृत्व चयन गर्ने प्रयास असफल भएपछि मङ्गलबार बिहानदेखि विद्युतीय मतदान भएकोमा साँझ परिणाम सार्वजनिक भएको हो । सङ्घको उपाध्यक्षमा महाराज गुरुङ र विनय शाह चुनिँदा महासचिवमा महेश चौलागाईं, उपमहासचिवमा उपेन्द्र शाही, सचिवमा मदन भण्डारी र अरुण कुँवर, मधेसी सचिवमा मोबिन अख्तर आलम र महिला सचिवमा निशा लिम्बु सुब्बा निर्वाचित हुनुभएको छ । सङ्घको अनुशासन आयोग अध्यक्षमा महमद निजामुदिन, निर्वाचन आयोग अध्यक्षमा मदन गिरी र लेखा आयोग अध्यक्षमा कृष्णदत्त जैसी निर्वाचित हुनुभएको छ । सङ्घको महाधिवेशन शुक्रबार प्रधानमन्त्री एवम् नेकपा (एमाले) अध्यक्ष केपी शर्मा ओलीले उद्घाटन गर्नुभएको थियो ।",
      "link": "https://gorkhapatraonline.com/news/156720",
      "image": "https://gorkhapatraonline.com/storage/media/276049/conversions/chhitiz-tff-original-thumb.jpg"
    },
    {
      "slug": "156719",
      "title": "पेशागत सङ्गठनमा प्रेस युनियनको भूमिका अग्रणी",
      "timestamp": 1748304000000,
      "source": "gp",
      "content": "प्रेस तथा अभिव्यक्ति स्वतन्त्रता, पेशागत हकहितसँगै लोकतान्त्रिक शासन व्यवस्था प्रति निरन्तर क्रियाशील नेपाल प्रेस युनियन पेशागत सङ्गठनमध्ये  अग्रणी स्थानमा रहेको चर्चा भएको छ।",
      "longContent": "काठमाडौँ, जेठ १३ गते। प्रेस तथा अभिव्यक्ति स्वतन्त्रता, पेशागत हकहितसँगै लोकतान्त्रिक शासन व्यवस्थाप्रति निरन्तर क्रियाशील नेपाल प्रेस युनियन पेशागत सङ्गठनमध्ये  अग्रणी स्थानमा रहेको चर्चा भएको छ। नेपाल प्रेस युनियनको ३४ औँ स्थापाना दिवसको अवसरमा काठमाडौँमा आयोजित ‘लोकतन्त्र, प्रेस स्वतन्त्रता र जलवायु सङ्कटमा प्रेसको भूमिका’ विषयक विचार गोष्ठीका सहभागी वक्ताले पेशागत हकहितसँगै जलवायु परिवर्तनका विषयमा प्रेस युनियनले निर्वाह गरेको भूमिका अत्यन्तै महत्वपूर्ण रहेको धारणा व्यक्त गर्नुभयो।सो समारोहलाई सम्बोधन गर्नुहुँदै पूर्व सञ्चार तथा सूचना प्रविधिमन्त्री डा. मिनेन्द्र रिजालले प्रेस तथा अभिव्यक्ति स्वतन्त्रता र पेशागत हकहितसँगै जलवायु सङ्कटबारे प्रेस युनियनले विश्वको ध्यान तान्ने गरी सञ्चालन गरेका कार्यक्रम अतुलनीय रहेको बताउनुभयो।रिजालले भन्नुभयो, ‘जलवायु परिवर्तनको असर र नेपालल भोग्नु परेका समस्या  विश्वमाझ प्रस्तुत गर्न प्रेस युनियनले सम्पन्न गरेको ‘लोमाङ्थान अन्तर्राष्ट्रिय मिडिया समिट’ ले विश्वको ध्यान खिच्न सफल हुन मुलुकका लागि नै गर्वको विषय हो।’’उहाँले जलवायु परिवर्तनको असरबारे विश्वव्यापी साझा धारण तय गर्ने उद्देश्यले  आयोजित ‘सगरमाथा संवाद’ को औचित्यलाई स्थापित गर्न लोमाङ्थान मिडिया समिट कोषेढुङ्गा सावित रहेको धारणा व्यक्त गर्नुभयो। समारोहलाई सम्बोधन गर्नुहुँदै प्रतिनिधि सभा कृषि, सहकारी तथा प्राकृतिक स्रोत समितिका सभापति कुसुमदेवी थापाले जलवायु परिवर्तनको असरबाट अल्पविकसित मुलुकका गरिब र विपन्न  र सीमान्तकृत समुदायी बढी प्रताडित रहेको धारणा व्यक्त गर्नुभयो।उहाँले मानवीय सङ्कट निम्तिने गरी बढ्दो जलवायु परिवर्तनको असरलाई विश्वमाझ उजागर गर्ने गरी प्रेस युनियनले सुरु गरेको अभियान अत्यन्तै सान्दर्भिक र गहन रहेको धारणा व्यक्त गर्नुभयो। पूर्व अर्थराज्यमन्त्री तथा नेपाली कांग्रेसका केन्द्रीय सदस्य उदय शम्शेर राणाले प्रेस तथा अभिव्यक्ति स्वतन्त्रता, पेशागत हकहितसँगै नेपाल प्रेस युनियनले जलवायु परिवर्तनको असरलाई आत्मसात गरी सुरु गरेको अभियान विश्वमञ्जका लागि नै उदाहरणीय रहेको धारणा व्यक्त गर्नुभयो।राणाले भन्नुभयो, ‘‘नेपाली प्रेस जगत दक्षिण एसियाली मुलुकको तुलनामा स्वच्छ, निष्पक्ष र पारदर्शी मानिन्छ, प्रेस स्वन्त्रता पेशागत हकहितसँगै जलवायु परिवर्तनबारे ग्लोवल साउथको एउटै धारणा बनाउने गरी प्रेस युनियनले सुरु गरेको अभियान अन्यन्तै सान्दर्भिक छ।’’उहाँले विश्व शक्ति राष्ट्रबिचको तनाव र प्रतिस्पर्धासँगै जलवायु परिवर्तनको विषय थप ओझेलमा पर्नसक्नेमा चिन्ता व्यक्त गर्नुभयो।प्रेस युनियनका अध्यक्ष शिव लम्सालले लोकतन्त्र, प्रेस तथा अभिव्यक्ति स्वतन्त्रता र पेशागगत हिकहितसँगै जलवायु परिवर्तनका विषयमा प्रेस युनियन सुरु गरेको अभियानलाई सबै क्षेत्रले अपनत्व गर्नु गर्वको विषय रहेको धारणा व्यक्त गर्नुभयो। उहाँले राष्ट्रका हरेका सवालमा प्रेस युनियनले अग्रणी भूमिका निर्वाह गर्दै आफ्ना गतिविधिलाई पारदर्शी र व्यवस्थित बनाउँदै लैजाने प्रतिबद्धता व्यक्त गर्नुभयो। सो अवसरमा नेपाल पत्रकार महासङ्घका पूर्व सभापति हरिहर विरही, नेपाल प्रेस युनियका पूर्व अध्यक्ष बद्री सिग्देल, समिरजङ्ग शाह, कुलचन्द्र वाग्ले, रमेश तुफानलगायतका वक्ताले पेशागत सङ्गठनमा प्रेस युनियनको भूमिका अग्रणी रहको चर्चा गर्नुभयो।",
      "link": "https://gorkhapatraonline.com/news/156719",
      "image": "https://gorkhapatraonline.com/storage/media/276059/conversions/press-u-original-thumb.jpg"
    },
    {
      "slug": "156712",
      "title": "नेपालमा सात जनामा कोरोना पुष्टि",
      "timestamp": 1748304000000,
      "source": "gp",
      "content": "इपिडिमियोलोजी तथा रोग नियन्त्रण महाशाखा (इडिसिडी)का निर्देशक डा. चन्द्रभाल  झाले नियमित परीक्षण गर्दा सात जनामा कोरोना पुष्टि भएको जानकारी दिनुभयो ।",
      "longContent": "काठमाडौँ, जेठ १३ गते । नेपालमा कोरोना सङ्क्रमण पुष्टि भएको छ । इपिडिमियोलोजी तथा रोग नियन्त्रण महाशाखा (इडिसिडी) का निर्देशक डा. चन्द्रभाल  झाले नियमित परीक्षण गर्दा सातजनामा कोरोना पुष्टि भएको जानकारी दिनुभयो । उहाँका अनुसार एकजना राष्ट्रिय प्रयोगशालामा र छ जना काभ्रेमा गरी सातजनामा कोरोना पुष्टि भएको हो ।कोरोना सङ्क्रमितको स्वास्थ्य सामान्य रहेको डा‍. झाले जानकारी दिनुभयो। उहाँ भन्नुहुन्छ,“कोरोना पुष्टि भएका सङ्क्रमित निको भएर घर गइसक्नु भएको छ।” राष्ट्रिय प्रयोगशालाका प्रवक्ता सन्तोष सुवेदीले प्रयोगशालाले नियमित कोरोना परीक्षण गर्दै आएको जानकारी दिनुभयो। विश्व स्वास्थ्य संगठनले विभिन्न देशमा देखिएको कोरोना कडा नभएकाले नआत्तिन आग्रह गरेको छ। नेपाललगायत अन्य देशमा देखिएको कोरोना सामान्य रहेको सरुवा रोग विशेषज्ञ डा. शेरबहादुर पुनले जानकारी दिनुभयो। ज्येष्ठ नागरिक, गर्भवती, बालबालिका, दीर्घ रोगीलाई कोरोना सङ्क्रमण भएमा गम्भीर लक्षण देखिन सक्ने भन्दै सचेत रहन डा. पुनले आग्रह गर्नुभएको छ। कोरोना फैलन नदिन भीडभाडमा जाँदा पहिलेको जस्तै जनस्वास्थ्यका मापदण्ड अपनाउन उहाँले आग्रह गर्नुभयो। “अहिले देखिएको कोरोना सामान्य रुघाखोकी जस्तै भइसकेको छ। दीर्घरोगी, ज्येष्ठ नागरिक, गर्भवती, बालबालिकालाई भने विशेष ख्याल गर्नुपर्छ।”नेपालमा थप कोरोना संक्रमित फैलन नदिन सीमा नाकामा हेल्थ डेस्क राखेको इडिसिडीका निर्देशक डा. झाले जानकारी दिनुभयो। उहाँले भन्नुभयो,  \"सातै प्रदेशका स्वास्थ्य निर्देशनालयलाई तयारी अवस्थामा रहन निर्देशन दिएका छौँ। आवश्यक परेमा परीक्षण किट तुरुन्तै पठाउने तयारी छ।’’",
      "link": "https://gorkhapatraonline.com/news/156712",
      "image": "https://gorkhapatraonline.com/storage/media/276042/conversions/covid-original-thumb.jpg"
    },
    {
      "slug": "156711",
      "title": "प्रधानमन्त्रीद्वारा यो वर्षको मनसुनी अवस्थाबारे जानकारी",
      "timestamp": 1748304000000,
      "source": "gp",
      "content": "प्रधानमन्त्री केपी शर्मा ओलीले यस वर्षको मनसुनी अवस्थाबारे जानकारी लिनुभएको छ।  मंगलबार बबरमहलस्थित विभागको कार्यालयमा पुगेर प्रधानमन्त्री ओलीले यस वर्षको मनसुनी अवस्थाबारे विज्ञसँग जानकारी लिनुभएको हो।",
      "longContent": "काठमाडौँ, जेठ १३ गते। प्रधानमन्त्री केपी शर्मा ओलीले यस वर्षको मनसुनी अवस्थाबारे जानकारी लिनुभएको छ।मंगलबार बबरमहलस्थित विभागको कार्यालयमा पुगेर प्रधानमन्त्री ओलीले यस वर्षको मनसुनी अवस्थाबारे विज्ञसँग जानकारी लिनुभएको हो। यस वर्ष जेठ १८ गतेदेखि असोज १४ सम्म मनसुन ऋतुको वर्षाको आँकलन गरिएको छ। यस मनसुन ऋतुमा देशका अधिकांश स्थानमा सरदर भन्दा बढी वर्षा हुने सम्भावना रहेको पूर्वानुमान छ। प्रधानमन्त्री ओलीसँगै ऊर्जा, जलश्रोत तथा सिँचाइमन्त्री दीपक खड्काले विभागमा पुगेर मौसम पूर्वानुमानबारे जानकारी लिनुभएको छ।",
      "link": "https://gorkhapatraonline.com/news/156711",
      "image": "https://gorkhapatraonline.com/storage/media/276032/conversions/pm-kp-sharma-oli-original-thumb.jpg"
    },
    {
      "slug": "156678",
      "title": "प्रधानमन्त्रीसमक्ष राष्ट्रिय सतर्कता केन्द्रको वार्षिक प्रतिवेदन पेस",
      "timestamp": 1748304000000,
      "source": "gp",
      "content": "प्रधानमन्त्री केपी शर्मा ओलीसमक्ष राष्ट्रिय सतर्कता केन्द्रले मङ्गलबार आर्थिक वर्ष २०८०/०८१ को वार्षिक प्रतिवेदन पेस गरेको छ ।",
      "longContent": "काठमाडौँ, जेठ १३ गते । प्रधानमन्त्री केपी शर्मा ओलीसमक्ष राष्ट्रिय सतर्कता केन्द्रले मङ्गलबार आर्थिक वर्ष २०८०/०८१ को वार्षिक प्रतिवेदन पेस गरेको छ ।प्रधानमन्त्री तथा मन्त्रिपरिषद्को कार्यालय, सिंहदरबारमा भएको कार्यक्रममा केन्द्रका सचिव सरजुकुमार वैद्यले सो प्रतिवेदन प्रधानमन्त्री ओलीसमक्ष पेस गर्नुभएको हो ।कार्यक्रममा प्रधानमन्त्री ओलीले सुशासन र विकासको मुख्य कार्यभार लिएर वर्तमान सरकारले बनेकाले ती काममा केन्द्रले आफ्नो तर्फबाट प्रभावकारी रुपमा काम गर्न निर्देशन दिनुभयो । उहाँले प्रधानमन्त्री तथा मन्त्रिपरिषद्को कार्यालयमातहतमा रहेकाले नियमित रिपोर्टिङ गर्ने र निर्देशन लिने सवालमा केन्द्र अझ सक्रिय हुनुपर्नेमा जोड दिँदै भ्रष्टाचार विकास र सुशासनको शत्रु भएकाले यसको नियन्त्रणका लागि सबैको साझा प्रयास हुनुपर्ने बताउनुभयो । कार्यक्रममा नेपाल सरकारका मुख्यसचिव एकनारायण अर्यालसहित उच्चाधिकारीहरु सहभागी हुनुहुन्थ्यो ।प्रतिवेदनमा १६ औँ योजनाको लक्ष्य अनुसार भ्रष्टाचार अन्त्य र सुशासन कायमका लागि केन्द्रले सार्वजनिक निकायबाट प्रदान हुने सेवा प्रवाह प्रभावकारी तुल्याउन नियमन र अनुगमन, छड्के जाँच आदि कार्य गर्दै आएको छ । अनुगमनका क्रममा कुनै अनियमितता भेटिएमा केन्द्रले कारबाहीका लागि अख्तियार दुरुपयोग अनुसन्धान आयोगमा लेखि पठाउने गर्दछ । सुशासन कायमका लागि २०५९ साउन २७ गते प्रधानमन्त्रीको प्रत्यक्ष रेखदेखमा सो केन्द्र स्थापना भएको थियो ।",
      "link": "https://gorkhapatraonline.com/news/156678",
      "image": "https://gorkhapatraonline.com/storage/media/276018/conversions/6306a1ef-548a-4c04-8780-470fd44883bd-original-thumb.jpg"
    },
    {
      "slug": "156677",
      "title": "तीन जना फरार प्रतिवादी पक्राउ",
      "timestamp": 1748304000000,
      "source": "gp",
      "content": "नवलपुरबाट फरक–फरक मुद्दाका तीन जना फरार प्रतिवादी पक्राउ परेका छन् । पक्राउ पर्नेमा कावासोती नगरपालिका –११ बुडौलीकुनाका ४२ वर्षीय राजु विश्वकर्मा, कावासोती–१४ का ४५ वर्षिय मदन श्रेष्ठ र मध्यविन्दु नगरपालिकाका –११ का ३४ वर्षिय बिश्वनाथ न्यौपाने रहेको नवलपुर प्रहरीले जनाएको छ ।",
      "longContent": "बोमलाल गिरीनवलपुर, जेठ १३ गते । नवलपुरबाट फरक–फरक मुद्दाका तीन जना फरार प्रतिवादी पक्राउ परेका छन् । पक्राउ पर्नेमा कावासोती नगरपालिका –११ बुडौलीकुनाका ४२ वर्षीय राजु विश्वकर्मा, कावासोती–१४ का ४५ वर्षिय मदन श्रेष्ठ र मध्यविन्दु नगरपालिकाका –११ का ३४ वर्षिय बिश्वनाथ न्यौपाने रहेको नवलपुर प्रहरीले जनाएको छ । विश्वकर्मा कावासोती –११ की माया विकको लाश फेला परेको ज्यानसम्बन्धि मुद्दाका कसुरदार रहेको जिल्ला प्रहरी कार्यालयका सूचना अधिकारी, प्रहरी नायव उपरीक्षक मधु नेपालले जानकारी दिनुभयो । विश्वकर्माविरुद्ध पक्राउपूर्जी जारी गरी म्याद थप गरेर अनुसन्धान भइरहेको नेपालले बताउनुभयो । श्रेष्ठ भने जुवा मुद्दामा एक महिना १७ दिन कैद सजाय र पाँच हजार रुपियाँ जरिवाना तोकिएको फरार प्रतिवादी रहेको र कैद भुक्तानका लागि कारागार पठाइएको नेपालको भनाइ छ । न्यौपानेले प्रतिवन्धित औषधी सेवन गराई ७ वर्षीय नाबालकको हत्या गरेको अभियोगमा मध्यविन्दु –११  कि बालकका आमा केशरी न्यौपानेले जाहेरी दिएको सरकारवादी मुद्दा हो । २०७९ असार २२ गते ज्यानसम्वन्धी कसूर शिर्षकमा दर्ता भई अनुसन्धानको क्रममा रहेको, मुद्दामा पक्राउ गरी अनुसन्धान गर्न जिल्ला अदालतबाट पक्राउ अनुमति लिई खोजतलास गर्ने क्रममा मध्यबिन्दु –१० अरुणखोलाबाट न्यौपानेलाई पक्राउ गरिएको हो । न्यौपानेलाई पहिलो पटक पाँच दिनको म्याद थप गरी ज्यानसम्बन्धी कसुरमा अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/156677",
      "image": "https://gorkhapatraonline.com/storage/media/275984/conversions/Pakrau-original-thumb.jpg"
    },
    {
      "slug": "156673",
      "title": "सल्यान बारमा भण्डारी",
      "timestamp": 1748304000000,
      "source": "gp",
      "content": "नेपाल बार एशोसिएशन सल्यानको नयाँ नेतृत्व चयन भएको छ । सल्यान जिल्ला अदालत बार इकाइ सल्यानको १२ औं अधिवेशनबाट अधिवक्ता इन्द्रबहादुर भण्डारी सर्वसम्मत रुपमा अध्यक्षमा चयन हुनुभएको हो।",
      "longContent": "शंकर केसीसल्यान, जेठ १३ गते । नेपाल बार एशोसिएशन सल्यानको नयाँ नेतृत्व चयन भएको छ । सल्यान जिल्ला अदालत बार इकाइ सल्यानको १२ औं अधिवेशनबाट अधिवक्ता इन्द्रबहादुर भण्डारी सर्वसम्मत रुपमा अध्यक्षमा चयन हुनुभएको हो। सोमबार चयन भएको नयाँ कार्य समितिमा गिर्दल बोहरा उपाध्यक्ष, विष्णु शर्मा सचिव, डम्बर वली कोषाध्यक्ष, सदस्यहरुमा थलबहादुर भण्डारी, घनश्याम भण्डारी, टिकाराम वली, एकदेव शर्मा र सन्तोषकुमार राई सदस्यमा निर्वाचित हुनुभएको छ । नवनिर्वाचित अध्यक्ष भण्डारीले बार एशोसिएसनलाई थप सुदृढ बनाउँदै न्यायिक प्रक्रियामा आम नागरिकको पहुँच सरल र प्रभावकारी बनाउने अठोट व्यक्त गर्नुभयो। सल्यानमा कार्यरत कानुन व्यवसायीहरूको छाता संगठनको रूपमा रहेको नेपाल बार एशोसिएसनले न्यायिक प्रणालीलाई प्रभावकारी बनाउने, अधिवक्ताहरूको पेशागत हकहितको संरक्षण गर्ने र नागरिकलाई कानुनी जानकारी तथा परामर्श उपलब्ध गराउनका लागि अझै प्रभावकारी काम गर्ने जनाएको छ । अधिवेशनबाट निवर्तमान अध्यक्ष चन्द्र प्रकाश वली (सिपी) केन्द्रीय पार्षदमा चयन हुनुभएको छ । सल्यान बार एशोसिएसनको नयाँ कार्यसमितिले कानुनी चेतना अभिवृद्धि, न्यायमा पहुँच र विधिको शासन स्थापनाको लागि भूमिका खेल्ने प्रतिबद्धता जनाएको छ ।",
      "link": "https://gorkhapatraonline.com/news/156673",
      "image": "https://gorkhapatraonline.com/storage/media/275978/conversions/indra-bhandari-original-thumb.jpg"
    },
    {
      "slug": "156660",
      "title": "संरक्षण क्षेत्रमा मिचाहा प्रकोप बढ्दो",
      "timestamp": 1748304000000,
      "source": "gp",
      "content": "संरक्षण क्षेत्रमा मिचाहा (अतिक्रमण) प्रजातिका बनस्पतिको प्रकोप बढ्न थालेको छ । वनपाखा तथा खेतबारीमा मिचाहा प्रजातिका झारहरु बढ्न थालेपछि संरक्षणकर्मी र स्थानीय समुदाय चिन्तित बनेका छन् ।",
      "longContent": "नवीनराज कुइँकेललमजुङ, जेठ १३ गते । संरक्षण क्षेत्रमा मिचाहा (अतिक्रमण) प्रजातिका बनस्पतिको प्रकोप बढ्न थालेको छ । वनपाखा तथा खेतबारीमा मिचाहा प्रजातिका झारहरु बढ्न थालेपछि संरक्षणकर्मी र स्थानीय समुदाय चिन्तित बनेका छन् । मिचाहा वनस्पतिले जैविक विविधता र मौलिक वनस्पतिको अस्तित्वमा खतरा उत्पन्न भएको भन्दै अन्नपूर्ण संरक्षण क्षेत्र आयोजना (एक्याप) कार्यालय लमजुङले समुदाय स्तरमा सचेतना र नियन्त्रणका कामहरु गर्न थालेको छ । गण्डकी जलाधार जलवायु उत्थानशील आयोजनाको सहयोगमा संरक्षण क्षेत्र व्यवस्थापन समितिहरुसँग मिलेर मिचाहा वनस्पति प्रजातिको व्यवस्थापन र नियन्त्रणमा जुटेको इलाका संरक्षण कार्यालय भुजुङका प्रमुख प्रमोद रेग्मीले जानकारी दिनुभयो । जंगलमा फैलिदो क्रममा रहेको वनमारा र गन्धे प्रजातिको प्रभाव कम गराउने र सचेतना फैलाउने उद्देश्यले समुदायसँग मिलेर काम गर्न सुरु गरिएको उहाँले बताउनुभयो । समुदायमा मिचाहा प्रजातिको नियन्त्रण तथा ब्यवस्थापनसम्बन्धी तालिम र नियन्त्रणको कामहरु गरिएको रेग्मीले जानकारी दिनुभयो ।मस्र्याङ्दी गाउँपालिका वडा –२ घनपोखरा, वडा ३ खुदी, वडा ४ ताघ्रिङ, वडा ९ सिम्पानी र क्व्होँलासोथार गाउँपालिका –६ पसगाउँमा स्थानीय संरक्षण समितिलाई मिचाहा प्रजाति ब्यवस्थापनसम्बन्धी तालिम दिइएको एक्यापका संक्षण अधिकृत बासुदेव न्यौपानेले जानकारी दिनुभयो । स्थानीय समुदायको सक्रिय सहभागितामा केही स्थानमा मिचाहा झारहरू उखेलेर हटाउने कार्य समेत सुरु गरिएको छ । गण्डकी जलाधार जलवायु उत्थानशील आयोजना कार्यक्रम १९ जिल्लामा सञ्चालनमा रहेको छ । संरक्षण क्षेत्रमा देखिएको मिचाहा प्रजातिका बनस्पतिलाई आगामी दिनमा विक्रेट, मल आदि बनाएर यसको नियन्त्रण र ब्यवस्थापन गर्न समुदायलाई तयारी बनाउन सुरु गरिएको न्यौपानेले बताउनुभयो । मिचाहा बनस्पतिको प्रकोपले स्थानीय बनस्पति तथा चराचुरुङ्गीको बासस्थान अतिक्रमण गर्ने र भूमिको उर्वरता घटाउने गरेको संरक्षणकर्मीहरु बताउँछन् । मस्र्याङ्दी –९ सिम्पानीको संरक्षण समतिकिा अध्यक्ष रामबहादुर थापाले मिचाहा प्रजातिका कारण खेतीपातीमा असर परेको र मौलिक बनस्पति हराउँदै गएकाले यसलाई समयमै नियन्त्रण गर्न आवश्यक रहेको बताउनुभयो ।",
      "link": "https://gorkhapatraonline.com/news/156660",
      "image": "https://gorkhapatraonline.com/storage/media/275962/conversions/Michaha-banaspati-fadani-gardai-lamjung-original-thumb.jpg"
    },
    {
      "slug": "156590",
      "title": "वृद्धिदरमा गण्डकी आकारमा बागमती अगाडि",
      "timestamp": 1748304000000,
      "source": "gp",
      "content": "चालु आर्थिक वर्ष २०८१/८२ मा गण्डकी प्रदेशले सबैभन्दा धेरै आर्थिक वृद्धिदर हासिल गर्ने अनुमान गरिएको छ ।",
      "longContent": "काठमाडौँ, जेठ १३ गते । चालु आर्थिक वर्ष २०८१/८२ मा गण्डकी प्रदेशले सबैभन्दा धेरै आर्थिक वृद्धिदर हासिल गर्ने अनुमान गरिएको छ । राष्ट्रिय तथ्याङ्क कार्यालयले सोमबार सार्वजनिक गरेको प्रादेशिक कुल गार्हस्थ उत्पादन अनुमानसम्बन्धी तथ्याङ्क अनुसार चालु आवमा गण्डकी प्रदेशले ५.५१ प्रतिशतको वृद्धिदर हासिल गर्ने प्रक्षेपण गरिएको हो । त्यसपछि बागमती प्रदेशको ५.१८ प्रतिशत वृद्धिदर रहने अनुमान छ । कर्णाली प्रदेशको आर्थिक वृद्धिदरमा गत आवको तुलनामा उल्लेख्य सुधार हुने अनुमान छ । गत आवमा ३.२६ प्रतिशतको वृद्धिदर हासिल गरेको कर्णालीले चालु आवमा ४.७४ प्रतिशत वृद्धिदर हासिल गर्ने कार्यालयको अनुमान छ । कर्णालीपछि लुम्बिनी प्रदेशको वृद्धिदर ४.७० प्रतिशत हुने अनुमान गरिएको छ । उल्लिखित प्रदेशहरूको वृद्धिदर चालु आवका लागि अनुमान गरिएको राष्ट्रियस्तरको ४.६१ प्रतिशतको वृद्धिदरभन्दा बढी हो । कार्यालयका अनुसार मधेश प्रदेशको वृद्धिदर ४.५० प्रतिशत हुने छ भने कोशी प्रदेशको ३.३४ प्रतिशतको हुने अनुमान छ । चालु आवमा सबैभन्दा कम सुदूरपश्चिम प्रदेशको ३.३२ प्रतिशत मात्र आर्थिक वृद्धिदर हुने अनुमान गरिएको छ । अर्थतन्त्रको आकारका हिसाबले सधैँ जस्तै बागमती नै अगाडि रहेको छ । बागमतीले कुल अर्थतन्त्रमा एक तिहाइभन्दा बढी योगदान दिने अनुमान गरिएको छ । कार्यालयका अनुसार चालु आवका लागि मुलुकको कुल अर्थतन्त्रको आकार ६१ खर्ब सात अर्ब हुने अनुमान गरिएकामा बागमतीको मात्र ३६.५२ प्रतिशत योगदान रहने छ । त्यसपछि कोशी प्रदेशको १५.९० प्रतिशत, लुम्बिनी प्रदेशको १४.२३ प्रतिशत, मधेश प्रदेशको १३.१६ प्रतिशत, गण्डकी प्रदेशको ८.९८ प्रतिशत योगदान हुने अनुमान छ । सुदूरपश्चिम प्रदेशले ७.०३ प्रतिशत योगदान दिँदा कर्णाली प्रदेशको योगदान ४.१९ प्रतिशत हुने अनुमान छ । गत आवको तुलनामा मुलुकको कुल अर्थतन्त्रमा कोशी, गण्डकी, लुम्बिनी, कर्णाली र सुदूरपश्चिम प्रदेशको योगदान केही घट्ने पाइएको छ । मधेश र बागमतीको भने केही बढ्ने अनुमान छ । बागमतीवासीले कमाउँछन् धेरैप्रतिव्यक्ति आम्दानीका हिसाबले बागमती प्रदेशका बासिन्दाले सबैभन्दा धेरै कमाउने पाइएको छ । चालु आवमा यस प्रदेशका बासिन्दाको प्रतिव्यक्ति आय दुई हजार ६०१ डलर पुग्ने अनुमान छ । गत आवमा यस्तो आम्दानी दुई हजार ४९२ डलर थियो । बागमतीपछि गण्डकी प्रदेशका बासिन्दाको प्रतिव्यक्ति आय सबैभन्दा धेरै हुने पाइएको छ । चालु आवमा यहाँका स्थानीयको आम्दानी एक हजार ६२० डलर पुग्ने अनुमान छ । बागमती र गण्डकीबाहेक बाँकी सबै प्रदेशको प्रतिव्यक्ति आम्दानी राष्ट्रियस्तरको प्रतिव्यक्ति आम्दानीभन्दा कम छ । चालु आवका लागि कार्यालयले नेपालीको प्रतिव्यक्ति आम्दानी एक हजार ४९६ पुग्ने अनुमान गरेको छ । तेस्रो स्थानमा रहेको कोशी प्रदेशका स्थानीयको प्रतिव्यक्ति आम्दानी एक हजार ४०१, लुम्बिनी प्रदेशको एक हजार २०१, सुदूरपश्चिम प्रदेशको एक हजार १५३, कर्णाली प्रदेशको एक हजार ८९ डलर पुग्ने अनुमान छ । सबैभन्दा कम प्रतिव्यक्ति आम्दानी भने मधेश प्रदेशको हुने अनुमान छ । मधेशका बासिन्दाको प्रतिव्यक्ति आम्दानी केवल ९३२ डलर हुने अनुमान छ । मधेशका स्थानीयको प्रतिव्यक्ति आयको तुलनामा बागमती प्रदेशवासीको आयमा करिब तीन गुणाको अन्तर छ । कृषिकै योगदान बढीचालु आवमा पनि बागमती प्रदेशबाहेक बाँकी सबै प्रदेशको अर्थतन्त्रमा कृषि क्षेत्रकै योगदान सबैभन्दा बढी हुने अनुमान गरिएको छ । बागमती प्रदेशमा थोक तथा खुद्रा व्यापारको योगदान सबैभन्दा बढी हुने छ । त्यसपछि घरजग्गासम्बन्धी कारोबारको सेवाको हिस्सा बागमतीमा दोस्रो स्थानमा छ । गण्डकी, लुम्बिनी, कर्णाली र सुदूरपश्चिम प्रदेशमा सार्वजनिक प्रशासन र रक्षा क्षेत्रको योगदान दोस्रो स्थानमा हुने अनुमान छ ।",
      "link": "https://gorkhapatraonline.com/news/156590",
      "image": "https://gorkhapatraonline.com/storage/media/275880/conversions/4545-original-thumb.jpg"
    },
    {
      "slug": "156587",
      "title": "ऐतिहासिक सगरमाथा संवाद, पच्चिस बुँदे कार्यान्वयन सुरु",
      "timestamp": 1748304000000,
      "source": "gp",
      "content": "जलवायु परिवर्तन, हिमालको अवस्था र मानवताको भविष्यलगायतका सम्बन्धमा विश्वको ध्यान आकृष्ट गर्न सफल भएको सगरमाथा संवादबाट प्राप्त सुझाव तथा निष्कर्षको कार्यान्वयन पनि सुरु भएको छ ।",
      "longContent": "काठमाडौँ, जेठ १३ गते । जलवायु परिवर्तन, हिमालको अवस्था र मानवताको भविष्यलगायतका सम्बन्धमा विश्वको ध्यान आकृष्ट गर्न सफल भएको सगरमाथा संवादबाट प्राप्त सुझाव तथा निष्कर्षको कार्यान्वयन पनि सुरु भएको छ । संवादका क्रममा उठेका सवाललाई आवश्यकता अनुसार राष्ट्रिय तथा अन्तर्राष्ट्रिय मञ्चको प्रयोग गरेर कार्यान्वयन गर्ने तयारी सरकारले गरेको छ । सरकारले जेठ २–४ गतेसम्म काठमाडौँमा संवादको आयोजना गरेको थियो । मुलुकमा गणतन्त्र आएपछि नेपालले आयोजना गरेको यो पहिलो ठुलो अन्तर्राष्ट्रिय सम्मेलन हो । जलवायु परिवर्तनका कारण प्रत्यक्ष मारमा परेकाहरूको न्याय र अधिकार रक्षाको पैरवीको सुरुवात यस ऐतिहासिक सम्मेलनबाट भएको छ । संवादमार्फत २५ बुँदे ‘सगरमाथा कल फर एक्सन’ अर्थात् सगरमाथा कार्य आह्वान जारी गरिएको थियो । उक्त बुँदाका आधारमा प्राप्त निष्कर्षलाई चरणबद्ध रूपमा कार्यान्वयन गर्न सरकारले तयारीसमेत सुरु गरिसकेको छ । कार्यान्वयनका क्रममा अहिले भइरहेका कार्यक्रमहरूमा आन्तरिकीकरण गर्दै र अन्तर्राष्ट्रिय मञ्चमा सामूहिक पहल खोजिने सरकारको तयारी छ । संवादका सदस्य सचिव तथा वन तथा वातावरण मन्त्रालयका सहसचिव डा. महेश्वर ढकालले सगरमाथा संवादका ‘सगरमाथा कल फर एक्सन’ कार्यान्वयको विषयलाई सरकारको नीति तथा कार्यक्रममा समावेश गरिसकिएको बताउनुभयो । संवादका क्रममा जारी गरिएका यी कार्य आह्वानलाई नयाँ आर्थिक वर्षको बजेटमार्फत थप सम्बोधन गरिने र सोही अनुसार थप कार्यान्वयन चरणमा लगिने सहसचिव ढकालले बताउनुभयो । सगरमाथा संवादले दिएको कार्यादेश भनेर कुनै छुट्टै परियोजना भने सञ्चालन गरिने छैन । यी २५ बुँदा जुन मन्त्रालय वा निकायसँग सम्बन्धित छन्, सोही अनुसार आन्तरिकीकरण गर्दै लैजाने योजना सरकारले बनाएको छ । आवश्यकता अनुसार कार्यक्रमजलवायु परिवर्तनको जोखिममा परेका समुदायका समस्या सम्बोधनका लागि वन तथा वातावरण मन्त्रालय, कृषि मन्त्रालय, भौतिक पूर्वाधार, खोनपानी, सिँचाइ, ऊर्जा, महिला तथा बालबालिकालगायतका मन्त्रालयले आवश्यकता अनुसार योजना तथा कार्र्यक्रम सञ्चालन गर्ने छन् । साथै अन्तर्राष्ट्रिय मञ्चमा नेपालबाट प्रतिनिधित्व गरेर जानुहुने राष्ट्रपति, प्रधानमन्त्री, मन्त्री, सचिवलगायतका प्रतिनिधिमार्फत सगरमाथा संवादका विषयलाई उठाएर कार्यान्वयनका लागि दबाब सिर्जना गरिने छ । जलवायु कूटनीतिलाई प्राथमिकता सगरमाथा संवादका निष्कर्षलाई सार्थक बनाउन नेपालले जलवायु कूटनीतिलाई प्राथमिकतामा राख्ने छ, जसअनुसार अन्तर्राष्ट्रिय मञ्चको सदुपयोग गरिने छ । सहसचिव ढकालले भन्नुभयो, “यही साता ताजकिस्तानमा हिउँ संरक्षणसम्बन्धी सम्मेलन हुँदै छ । त्यहाँ वन राज्यमन्त्रीले यी बुँदाबारे कुरा उठाउँदै हिमाल संरक्षणमा आवश्यक पहल गर्नुहुने भएको छ ।” त्यस्तै परराष्ट्र मन्त्रालयले संयुक्त राष्ट्रसङ्घको आगामी महासभामा सगरमाथा संवादको निष्कर्षलाई उठाउँदै नेपालको हिमाल संरक्षणका लागि अन्तर्राष्ट्रिय मत जुटाउने छ । आउँदो कोप–३० मा नेपाल सरकारले संवादका निष्कर्षलाई वैश्विक नेतृत्व लिने गरी थप प्रगाढ बनाउने पनि सरकारी तयारी छ । सहसचिव ढकालले भन्नुभयो, “हामीले सगरमाथा संवादमा यसरी छलफल गर्‍यो, यी निष्कर्ष आए र यी बुँदा अन्तर्राष्ट्रिय समुदायले मान्नु पर्छ र यी बुँदा नेपाल सरकार आफैँले कार्यान्वयन गर्छ र यी बुँदामा हामी मिलेर काम गर्नुपर्ने हुन्छ भनेर भन्छौँ ।” उहाँका अनुसार कतिपय कार्यक्रम क्षेत्रीय साझेदारीमा कतिपय वैश्विक साझेदारीमा जाने गरी सञ्चालन गरिने छ । संवादले जारी गरेको निष्कर्षमा हिमाल संरक्षणको अपिलसहित मानव जातिको भविष्य सुनिश्चित गर्दै विश्वव्यापी तापक्रम वृद्धिलाई १.५ डिग्री सेन्टिग्रेडमा सीमित राख्ने, राष्ट्रिय अनुकूलनको आकाङ्क्षा पूरा गर्न विकास साझेदारीसँगै विविध योजनाहरूमा जलवायु कार्य कार्यान्वयनसँग जोडेर अघि बढाउन समाहित गरिनेलगायतका विषय उल्लेख छ ।जलवायु वित्तका निम्ति पहल अन्तर्राष्ट्रिय वित्तीय सहायता सङ्कलन र परिचालनलाई जलवायु परिवर्तनमैत्री बनाउन तथा जलवायु परिवर्तनको जोखिममा रहेका विकासशील मुलुकहरूलाई द्विपक्षीय, बहुपक्षीय र अन्य वैकल्पिक वित्तीय स्रोत पहिचान र सञ्चालनका लागि युएनएफसिसिसी, पेरिस सम्झौता मातहत बनेका अन्य जलवायु कोषहरूमा सहज पहुँचका लागि पनि आह्वान गरिएको थियो । त्यस्तै जलवायुजन्य प्रकोपहरूलाई सम्बोधन गर्न र हिमनदी, जलस्रोत, वन र कृषि प्रणालीको संरक्षण गर्न विज्ञान, प्रविधि र नवप्रवर्तनमा आधारित समाधानहरूको प्रवर्धनका लागि थप पहल गर्ने, जलवायुजन्य मनसुनी विपत्ले जनस्वास्थ्यमा पारेको असरलाई न्यूनीकरण गर्न जलवायु परिवर्तनका मुद्दाका बहसलाई प्रोत्साहित गरिने पनि कार्य आह्वानमा उल्लेख छ । कार्य आह्वान सफल बनाउन जलवायु वित्तका निम्ति कूटनीतिक पहल गरिने छ ।",
      "link": "https://gorkhapatraonline.com/news/156587",
      "image": "https://gorkhapatraonline.com/storage/media/275925/conversions/SantoshGautam-Myagdhi-12DSC04041(1)copy-original-thumb.jpg"
    },
    {
      "slug": "156586",
      "title": "निर्वाचन आयोगको प्रस्ताव :  दलका पदाधिकारी दुई कार्यकाल मात्र",
      "timestamp": 1748304000000,
      "source": "gp",
      "content": "निर्वाचन आयोगले राजनीतिक दलको प्रमुख पदाधिकारी बढीमा दुई कार्यकालसम्म मात्र रहने गरी सङ्गठनात्मक संरचनाको व्यवस्था गर्नुपर्ने प्रस्तावसहित राजनीतिक दलसम्बन्धी ऐन २०७३ को मसौदा तयार गरेको छ । आयोगले तयार गरेको मसौदा गृह मन्त्रालय पठाइएको छ ।",
      "longContent": "काठमाडौँ, जेठ १३ गते । निर्वाचन आयोगले राजनीतिक दलको प्रमुख पदाधिकारी बढीमा दुई कार्यकालसम्म मात्र रहने गरी सङ्गठनात्मक संरचनाको व्यवस्था गर्नुपर्ने प्रस्तावसहित राजनीतिक दलसम्बन्धी ऐन २०७३ को मसौदा तयार गरेको छ । आयोगले तयार गरेको मसौदा गृह मन्त्रालय पठाइएको छ । आयुक्त रामप्रसाद भण्डारीले दलहरूबाट आएको सुझावका आधारमा प्रमुख पदाधिकारीको कार्यकाल तोक्ने व्यवस्था विधानमै राख्न सुझावसहितको मसौदा तयार गरिएको बताउनुभयो । उहाँले भन्नुभयो, “मसौदा सम्बन्धमा दलहरूसँग छलफल गर्दा प्राप्त लिखित सुझावका आधारमा मसौदा तयार गरिएको हो ।”आयोगले गत चैत ७ गते राजनीतिक दलहरूलाई राजनीतिक दलसम्बन्धी ऐन २०७३ लाई संशोधन गर्न बनेको विधेयकको मसौदाबारे लिखित सुझाव पेस गर्न १५ दिनको समय उपलब्ध गराएको थियो । सोबमोजिम नेकपा (एमाले), नेकपा (माओवादी केन्द्र), नेकपा (एकीकृत समाजवादी) लगायतका करिब दस वटा दलले सुझाव पेस गरे । दलको लिखित सुझावमा भने सो विषय समेटिएको छैन । आयोगले गृह मन्त्रालयमा पठाएको मसौदामा मूल ऐनको दफा १५ मा संशोधन भनेर उपदफा ‘क’ र ‘ख’ थपिएका छन् । “उपदफा १ बमोजिम पदाधिकारीहरू विधानमा उल्लेख गर्दा प्रमुख पदाधिकारीको हकमा बढीमा दुई कार्यकालसम्म मात्र रहने गरी सङ्गठनात्मक संरचनाको व्यवस्था गर्नुपर्ने छ,” मसौदामा उल्लेख छ । विद्यमान ऐनमा भने दलको सङ्गठनात्मक संरचना तथा पदाधिकारीसम्बन्धी व्यवस्था विधानमा उल्लेख भएबमोजिम हुने व्यवस्था छ । निर्वाचन आयोगले दलसम्बन्धी ऐनको मसौदा तयार गर्न आयुक्त भण्डारीको संयोजकत्वमा राजनीतिक दलसम्बन्धी ऐन संशोधन निर्देशन समिति गठन गरेको थियो । सो समितिमा प्रधानमन्त्री कार्यालय, गृह मन्त्रालय, कानुन तथा संसदीय मामिला मन्त्रालय, निर्वाचन आयोगका सचिव सदस्य छन् । त्यसअघि आयोगले २०८० फागुन २९ गते आयोगका सचिवको संयोजकत्वमा राजनीतिक दलसम्बन्धी ऐन संशोधन तर्जुमा समिति गठन गरेको थियो । मसौदामा दलका पदाधिकारी तथा सदस्य हुन योग्यता तोकिएको छैन । केन्द्रीय समिति, प्रदेश समिति तथा स्थानीय समितिका पदाधिकारी निर्वाचित हुन दलको कुनै पनि सदस्यले पूरा गर्नुपर्ने शैक्षिक योग्यता, दलमा काम गरेको अनुभव, उमेरलगायतका योग्यता दलको विधानमा उल्लेख हुने प्रस्ताव गरिएको छ । सो व्यवस्था राजनीतिक दलसम्बन्धी ऐन २०७३ बाटै राखिएको हो ।  दलका सदस्य, पदाधिकारी तथा मन्त्री हुन योग्यता तोक्नुपर्ने नागरिकस्तरबाट नै दबाब सिर्जना हुँदै आएको छ । आयोगले राजनीतिक दल सञ्चालनका लागि राज्यकोषबाट अनुदान उपलब्ध गराउने नयाँ व्यवस्थासमेत प्रस्ताव गरेको छ । “आयोगमा दर्ता भएका दलहरूमध्ये राष्ट्रिय मान्यता प्राप्त दललाई नेपाल सरकारले निर्वाचन खर्च तथा दल सञ्चालनका लागि आवश्यक पर्ने रकम राज्यकोषबाट अनुदान स्वरूप उपलब्ध गराउन सक्ने छ,” मसौदामा यस्तो अनुदान रकमको लेखा परीक्षण महालेखा परीक्षकबाट हुने व्यवस्था थपिएको छ । राजनीतिक दलले लेखा परीक्षणसम्बन्धी प्रतिवेदन आर्थिक वर्ष समाप्त भएको तीन महिनाभित्र आयोगमा बुझाउनुपर्ने प्रस्ताव गरिएको छ । आयोगमा बुझाएको १५ दिनभित्र प्रतिवेदन सार्वजनिक गर्नुपर्ने मसौदामा उल्लेख छ । विद्यमान कानुनमा भने आव सम्पन्न भएको छ महिनाभित्र लेखा परीक्षण गरी सोको एक महिनाभित्र प्रतिवेदन आयोगमा बुझाउनुपर्ने व्यवस्था छ ।",
      "link": "https://gorkhapatraonline.com/news/156586",
      "image": "https://gorkhapatraonline.com/storage/media/275845/conversions/election-communication-original-thumb.jpg"
    },
    {
      "slug": "156585",
      "title": "दस हजार वर्षअघिका हतियार",
      "timestamp": 1748304000000,
      "source": "gp",
      "content": "महोत्तरीको बर्दीबासमा फेलापरेका १० हजार वर्ष पुराना हतियार पाइएको क्षेत्रमा पुरातात्त्विक अध्ययन सुरु गरिएको छ ।",
      "longContent": "अजय शाहगौशाला (महोत्तरी), जेठ १३ गते । महोत्तरीको बर्दीबासमा फेलापरेका १० हजार वर्ष पुराना हतियार पाइएको क्षेत्रमा पुरातात्त्विक अध्ययन सुरु गरिएको छ । पुरातत्व विभागका विज्ञको टोलीले शनिबारदेखि बर्दीबास नगरपालिका–३ स्थित पाटु, राई मण्डल क्षेत्रमा पुरातात्त्विक अध्ययन थालेको बर्दीबास नगरपालिकाका संस्कृति तथा पर्यटन प्रवर्धन समितिका सदस्य सचिव दिपेश काफ्लेले जानकारी दिनुभयो । प्राचीन मानव इतिहासमा प्रयोग भएका ढुङ्गे औजार सो क्षेत्रमा रहेको तथ्य फेलापरेसँगै उक्त क्षेत्रको महत्वलाई थप उजागर गर्न नगरपालिकाले अनुसन्धान सुरु गरेको काफ्लेले बताउनुभयो । बर्दीबासमा पुरातात्त्विक पर्यटन प्रवर्धन गर्ने र ऐतिहासिक तथा पुरातात्त्विक सम्पदाको संरक्षण गर्ने उद्देश्यले पुरातत्वविद् भास्कर ज्ञवाली र भारतको आसामबाट प्राडा मन्जित हजारियाको नेतृत्वको टोलीलाई अध्ययन गर्न नगरपालिकाले समन्वय गरिरहेको काफ्लेले जानकारी दिनुभयो ।जर्मनीका अनुसन्धानकर्ता गुडन कार्विन्सले सन् १९८० को दशकमा तराईका विभिन्न भूभागमा मानव सभ्यताको अध्ययन गरी सन् २००७ मा ‘प्री हिस्टोरिक कल्चर्स इन नेपाल’ नामक किताब प्रकाशन गरेर महोत्तरीको पाटु राई मण्डल क्षेत्रलाई मध्यपाषण युगमा हतियार निर्माण हुने स्थल भनेर चिनाउनुभएको हो । कार्विन्सले उक्त किताबको भाग १, पृष्ठ २३९ मा अहिलेको राई मण्डल अर्थात् पाटु र रातु नदी वरपरको मानव सभ्यता १० हजार वर्ष पुरानो भएको उल्लेख गर्नुभएको छ ।रातोमाटोले पुरिएको अवस्थामा हजारौँ मध्यपाषण युगका हतियार भेटिएपछि यो नै सबैभन्दा पुरानो मानव सभ्यता भएको उहाँले आफ्नो किताबमा उल्लेख गरेको पाइएको हो । मध्यपाषण १० देखि १२ हजार वर्षअघिको अवधि र ६ देखि १०  हजार वर्षअघिको नवपाषणको अवधिलाई भनिन्छ । गुडन कार्विन्सले गरेको अध्ययन अनुसार यो ठाउँ १० हजार वर्षअघिको मध्यपाषण युगको सभ्यता रहेको निष्कर्ष निकालिएको छ ।कर्विन्सले राई मन्डल आसपास र पाटुमा नै आएर किन अध्ययन गर्नुभयो होला भन्ने विषय अझै रहस्यमय छ तर विख्यात भूगर्भविद् कर्विन्सले गरेको अध्ययनपछि सोही ठाउँमा पत्ता लगाइएको मध्यपाषण युगको हतियार यतिबेला आममानिसको चासोको विषय बनेको छ ।कर्विन्सले उक्त पुस्तकमा रातु नदीसँगै जोडिएको पाटु भन्ने ठाउँमा १० देखि १२ हजार वर्ष पहिले अर्थात् मध्यपाषण युगमा मान्छेको बाक्लो चहलपहल रहेको उल्लेख गर्नुभएको छ । पुराताìिवक अध्ययन टोलीका पुरातत्वविद् भास्कर ज्ञवालीले बर्दीबास–३ स्थित पाटु, रातु र राई मण्डल क्षेत्रमा मध्यपाषण युगका ढुङ्गे औजार सङ्कलन तथा अध्ययन गरिरहेको बताउँदै भन्नुभयो, “अबको करिब १० दिन सो क्षेत्र र प्राप्त औजारको अवलोकन, अध्ययन र अनुसन्धान गरिने छ । धेरै अनुसन्धानकर्ताले उक्त क्षेत्रको अध्ययन अनुसन्धान गरी प्रतिवेदन, किताब प्रकाशन गरिसकेका र उक्त क्षेत्रका ढुङ्गे औजार पुरातत्व विभागको प्रदर्शनीमा समेत राखिएकाले उक्त क्षेत्रको थप विस्तृत अध्ययन थालिएको हो ।”मध्यपाषण युग १० देखि १२ हजार वर्ष पहिलाको मानिन्छ । अहिलेको पाटुगाउँ विसं २०२० को दशकमा बस्ती बसेको थियो । कर्विन्सले तथ्यसहित १० हजार वर्ष पुरानो मानव सभ्यता भएको उजागार गरेपछि स्थानीयसमेत अचम्मित बनेका छन् । स्थानीय रमेश पौडेलले भन्नुभयो, “बन्चरो जस्ता तथा धारिला अनौठा ढुङ्गा जङ्गल जाँदा भेटिन्थ्यो । सञ्चारमाध्यमबाट पाटुमा १० हजार वर्ष पुरानो सभ्यता भएको थाहा पाएपछि हामीले त्यस्ता आकृतिका ढुङ्गाको खोजी गरिरहेका छौँ । यो भूमि पुरातात्त्विक पर्यटनका हिसाबले उर्वर रहेछ ।”पुरातात्त्विक दृष्टिले निकै रहस्यमय भएको यस ठाउँमा उद्योग वाणिज्य सङ्घ बर्दीबासले चासो देखाएको छ । पुरातात्त्विक पर्यटकीय गन्तव्यको रूपमा विकास गर्न सङ्घका अध्यक्ष विष्णु खड्काको नेतृत्वमा तत्कालीन पर्यटनमन्त्री सुदन किराँतीलाई प्रतिवेदनसमेत बुझाइएको थियो । त्यसपछि सङ्घीय सरकार र प्रदेश सरकारले झन्डै ४६ लाख रुपियाँ बजेट विनियोजन गरेका छन् । बर्दीबासमा देखिएको चासोले यो ठाउँ विश्वकै पुरातात्त्विक पर्यटन केन्द्र बन्न सक्ने महìवपूर्ण आधार देखिएको छ पुरातत्वविद् प्रकाश दर्नालले भन्नुभयो, “सङ्घ र प्रदेशले उक्त ठाउँको विकासका लागि बजेट विनियोजन गरेको सुनेको छु ।  गुरुयोजना बनाएर काम गर्नु पर्छ ।” कर्विन्सले पत्ता लगाएको उक्त अवशेषलाई अहिले राष्ट्रिय सङ्ग्रहालयमा राखिएको छ । किताबमा रातो माटोमुनि हजारौँ, करोडौँ सङ्ख्यामा ३० देखि ५० सेन्टिमिटर पुरिएको अवस्थामा ती हतियार रहेको उल्लेख गरिएको छ । कर्विन्सले पत्ता लगाएको मध्यपाषण युगको हतियारको राजधानी, सर्पहरूको राजधानी, विसं १२१८ को शक्तिशाली भूकम्पका विषयमा समेत थुप्रै रहस्य उल्लेख छन् भूकम्पले बनाएको पहाडनेपालमा गएका भूकम्पको इतिहास केलाउँदा विसं १२१८ को रेकर्ड गरिएकामध्ये पहिलो विनाशकारी भूकम्प मानिन्छ । असार शुक्ल तृतीया तिथि सोमबारका दिन करिब ७.७ रेक्टर स्केलको भूकम्प गएको विज्ञहरूको भनाइ छ । इतिहासकारका अनुसार तत्कालीन समयमा समथर र केही माथि उठेका चुरे पहाड झन् चुलिएको बताइन्छ । भूकम्पको प्रभावकै कारण सबैभन्दा ठुलो पहाड बनेको पनि पाटुको उपल्लो क्षेत्र अर्थात् राई मण्डलको वरपर नै रहेको बताइन्छ । भूगर्भविद् सोमनाथ सापकोटाका अनुसार विद्यावारिधिका विद्यार्थीले पाटुमा थुप्रै अध्ययन र अनुसन्धान  गरेका छन् । कर्विन्सले फेलापारेको मध्यपाषण युगको सभ्यतासँगै देखिएको ऐतिहासिक चुरे पहाडलाई एकीकृत पुरातात्त्विक पर्यटन केन्द्रका रूपमा विकास गर्न सकिने सापकोटा बताउनुहुन्छ ।",
      "link": "https://gorkhapatraonline.com/news/156585",
      "image": "https://gorkhapatraonline.com/storage/media/275844/conversions/puratwawik-bivag-le-rakheko-stone-original-thumb.jpg"
    },
    {
      "slug": "156582",
      "title": "सम्पत्ति विवरण नबुझाउने पाँच हजारलाई कारबाही हुने",
      "timestamp": 1748217600000,
      "source": "gp",
      "content": "राष्ट्रिय सतर्कता केन्द्रले आर्थिक वर्ष २०८०-८१ को सम्पत्ति विवरण अनुगमन प्रतिवेदन अख्तियार दुरुपयोग अनुसन्धान आयोगमा पेश गरेको छ।",
      "longContent": "काठमाडौँ, वैशाख १२ गते । राष्ट्रिय सतर्कता केन्द्रले आर्थिक वर्ष २०८०-८१ को सम्पत्ति विवरण अनुगमन प्रतिवेदन अख्तियार दुरुपयोग अनुसन्धान आयोगमा पेश गरेको छ। आयोगले प्रचलित कानुन बमोजिम विवरण नबुझाउने राष्ट्रसेवक तथा पदाधिकारीहरूविरुद्ध आवश्यक कारवाही गर्ने जनाएको छ।आयोगको कार्यालयमा आयोजित कार्यक्रममा केन्द्रका सचिव सरजु कुमार वैद्यले प्रतिवेदन आयोगका प्रमुख आयुक्त प्रेम कुमार राईसमक्ष हस्तान्तरण गर्नुभयो।कार्यक्रममा प्रमुख आयुक्त राईले भ्रष्टाचार निवारण ऐन, २०५९ बमोजिम सम्पत्ति विवरण समयमै बुझाएकोमा राष्ट्रिय सतर्कता केन्द्रलाई धन्यवाद दिनुभयो। उहाँले सम्पत्ति विवरण संकलन प्रक्रियालाई अझ व्यवस्थित, भरपर्दो तथा सूचना प्रविधिमा आधारित बनाउनुपर्नेमा जोड दिनुभयो। निजामती, शिक्षक, प्रहरी तथा सैनिक अभिलेखालय र राष्ट्रिय सतर्कता केन्द्रबीच विद्युतीय तथ्याङ्क प्रणालीको एकीकरण आवश्यक रहेको उहाँको भनाइ थियो।प्रमुख आयुक्त राईले कतिपय पदाधिकारी तथा कर्मचारीले तोकिएको समयभित्र सम्पत्ति विवरण नबुझाउने प्रवृत्ति अझै पनि रहेको उल्लेख गर्दै सबै सरकारी निकायमा यस विषयमा प्रवर्द्धनात्मक पहल आवश्यक रहेको बताउनुभयो। साथै, सार्वजनिक सेवा प्रवाह हुने कार्यालयहरूमाथि समेत अनुगमन गर्नुपर्ने आवश्यकता औंल्याउँदै, केन्द्रद्वारा गरिने प्राविधिक परीक्षण पश्चात् सुधारको स्थिति पनि अनुगमन हुनुपर्नेमा विशेष ध्यान दिन निर्देशन दिनुभयो।आयोगका सहायक प्रवक्ता देवीप्रसाद थपलियाका अनुसार,  ४०३ पृष्ठ लामो प्रतिवेदनमार्फत सचिव वैद्यले प्रमुख तथ्यांकहरू प्रस्तुत गर्नुभएको थियो। प्रतिवेदन अनुसार संघ, प्रदेश र स्थानीय तहमा गरी सम्पत्ति विवरण बुझाउने दायित्व भएका कुल ७ लाख ८५ हजार ३५३ जनामध्ये ९९.३० प्रतिशत अर्थात् ७ लाख ७५ हजार ८४९ जनाले समयमै विवरण बुझाएका छन्। बाँकी ०.७० प्रतिशत अर्थात् पाँच हजार ५०४ जनाले तोकिएको समयावधिभित्र विवरण नबुझाएको प्रतिवेदनमा उल्लेख छ।विगत वर्षहरूमा सम्पत्ति विवरण नबुझाउनेको संख्या घट्दै गएको तथ्य पनि प्रतिवेदनबाट देखिएको छ।",
      "link": "https://gorkhapatraonline.com/news/156582",
      "image": "https://gorkhapatraonline.com/storage/media/275838/conversions/satarkata--original-thumb.jpg"
    },
    {
      "slug": "156578",
      "title": "अभिव्यक्ति दिँदा संयमित हुन आयोगको आग्रह",
      "timestamp": 1748217600000,
      "source": "gp",
      "content": "राष्ट्रिय मानवअधिकार आयोगले जिम्मेवार व्यक्तिले आफ्नो अभिव्यक्ति दिँदा संयमित हुन आग्रह गरेको छ ।",
      "longContent": "काठमाडौँ, जेठ १२ गते । राष्ट्रिय मानवअधिकार आयोगले जिम्मेवार व्यक्तिले आफ्नो अभिव्यक्ति दिँदा संयमित हुन आग्रह गरेको छ ।आयोगका प्रवक्ता डा. टीकाराम पोखरेलले आज जारी गरेको प्रेस विज्ञप्तिमा जिम्मेवार व्यक्तिले अभिव्यक्ति दिँदा संयमित हुन आग्रह गरिएको छ । विज्ञप्तिमा भनिएको छ, “अरु व्यक्ति, समूह वा पार्टी लक्षित नकारात्मक टीकाटिप्पणी नगर्न, सुरक्षा निकायले राजधानीलगायत क्षेत्रको शान्ति सुरक्षालाई मजबुत बनाउन र आफ्ना विरोध तथा प्रदर्शनलाई शान्तिपूर्ण बनाउन आयोग सम्बद्ध सबै पक्षलाई आग्रह गर्दछ ।”आयोगले देशको शान्तिसुरक्षा र अमनचयन कायम गर्ने जिम्मेवारी सरकारका सुरक्षा निकायको हुँदाहुँदै लोकतान्त्रिक मुलुकमा कुनै पनि पार्टी विशेषबाट कुनै पनि क्षेत्र कब्जामा लिनु भनेको विधिको शासनविपरित हुनुका साथै निषेधलाई प्रश्रय दिनु हो भन्ने आयोगको बुझाइ रहेको उल्लेख गरिएको छ ।“शान्तिपूर्ण तवरबाट विचार र अभिव्यक्ति राख्न नेपालको संविधान र कानुनले निषेध गरेको छैन, यस परिस्थितिमा अरुको विचार, अभिव्यक्ति र प्रदर्शनप्रति लक्षित गरी प्रधानमन्त्रीबाट आएको उक्त अभिव्यक्ति चिन्ताजनक छ”, विज्ञप्तिमा भनिएको छ, “जुनसुकै व्यक्ति, समूह र पार्टीलाई आफ्नो विचार र अभिव्यक्तिको स्वतन्त्रता भए पनि अरुप्रति लक्षित गरी मुठभेड निम्तिन सक्ने गरी उत्तेजनापूर्ण अभिव्यक्ति आउनु मानवअधिकारका मूल्य मान्यतासमेतको विपरीत हुन जान्छ ।”आगामी २०८२ जेठ १५ गतेबाट राजतन्त्र समर्थक संयुक्त जनआन्दोलन समितिले काठमाडौँमा जनआन्दोलन गर्न लागेको र सोको अनुगमनसमेत गरिदिन अनुरोध गर्दै आयोगमा जानकारीपत्र प्राप्त भएको आयोगले जनाएको छ । रासस",
      "link": "https://gorkhapatraonline.com/news/156578",
      "image": "https://gorkhapatraonline.com/storage/media/275826/conversions/rastaaa-original-thumb.jpg"
    },
    {
      "slug": "156570",
      "title": "वर्षायामको सुरुवातसँगै विपद् उद्धार नमुना अभ्यास",
      "timestamp": 1748217600000,
      "source": "gp",
      "content": "सम्भावित मौसमजन्य बिपद्बाट हुनसक्ने मानवीय तथा भौतिक क्षति न्यूनीकरण गर्ने उद्देश्यले सल्यान प्रहरीले विपद् उद्धार अभ्यास गरेको छ ।",
      "longContent": "शंकर केसीसल्यान, जेठ १२ गते । सम्भावित मौसमजन्य बिपद्बाट हुनसक्ने मानवीय तथा भौतिक क्षति न्यूनीकरण गर्ने उद्देश्यले सल्यान प्रहरीले विपद् उद्धार अभ्यास गरेको छ । बर्षायामको सुरुवातसंगै बिगतका बर्षहरुमा झै यस बर्ष पनि मौसमजन्य बिपद्का घटनाहरुबाट मानविय तथा धनजनको क्षति हुन सक्ने भएकाले विपद उद्धार अभ्यास गरिएको जिल्ला प्रहरी कार्यालय सल्यानले जनाएको छ । सोमबार खलंगाको लुहापिङ स्थित डाँडोमा अनौपचारिक अभ्यास गरिएको जिल्ला प्रहरी कार्यालय सल्यानका सुचना अधिकारी, प्रहरी निरीक्षक बाबुराम बस्नेतले जानकारी दिनुभयो । उहाँले भन्नुभयो, “जिल्ला प्रहरी कार्यालयमा कार्यरत १५ जना प्रहरीलाई बाढी, पहिरो वा गहिरो खोंच जस्ता जोखिमपूर्ण स्थानमा मानिसको उद्धार गर्न सक्ने दक्षता विकासका लागि अनौपचारिक रुपमा हामीले यस्तो अभ्यास गराएका हौँ । नेपाली सेना, नेपाल प्रहरी र सशस्त्र प्रहरीको संयुक्त साझेदारीमा केहीदिनपछि अभ्यास गर्ने पनि तयारी छ ।” अभ्यासमा ‘रक क्लाइम्बिङ’ अभ्याससमेत गरिएको थियो । विशेष डोरी, सुरक्षा पेटी, हेल्मेट, र अन्य उपकरणको प्रयोग गरी चट्टान, ठाडो भिर वा जटिल भुगोलमा चढ्ने अभ्यासलाई समेत समेटिएको प्रहरीले जनाएको छ ।  यस्तो अभ्यासले सुरक्षाकर्मीहरूलाई दुर्गम र कठिन भूभागमा उद्धार कार्य गर्न आवश्यक सीप र मनोबल प्रदान गर्छ । यसैगरी अभ्यासमा उद्धार सामग्रीको प्रयोग, समन्वयात्मक कार्यशैली, सुरक्षाका उपायहरू तथा आपतकालीन संचार व्यवस्थापनको समेत अभ्यास गरिएको प्रहरी निरीक्षक बस्नेतले जानकारी दिनुभयो । जिल्ला प्रहरी कार्यालयकै विपद तालिम प्राप्त जनशक्तिबाट यस्तो अभ्यास गराइएको थियो । प्रहरी कार्यालयले जिल्लावासी नागरिक तथा सरोकारवाला निकायहरूलाई वर्षायाममा सम्भावित बिपद्बाट जोगिन पूर्वसावधानी अपनाउन अपिल पनि गरेको छ ।",
      "link": "https://gorkhapatraonline.com/news/156570",
      "image": "https://gorkhapatraonline.com/storage/media/275815/conversions/Police-original-thumb.jpg"
    },
    {
      "slug": "156567",
      "title": "सुपखोलामा पुल निर्माण भएपछि स्थानीय खुसी",
      "timestamp": 1748217600000,
      "source": "gp",
      "content": "बाजुराको पूर्वी उत्तर क्षेत्रमा पर्ने हिमाली गाउँपालिका वडा नं–५ र–२ को बीचमा रहेको सुपखोलामा झोलुङ्गे पुल निर्माण हुँदा यती बेला यहाँका स्थानीय निकै खुसी बनेका छन् ।",
      "longContent": "शेरबहादुर सार्कीबाजुरा, जेठ १२ गते । बाजुराको पूर्वी उत्तर क्षेत्रमा पर्ने हिमाली गाउँपालिका वडा नं–५ र–२ को बीचमा रहेको सुपखोलामा झोलुङ्गे पुल निर्माण हुँदा यती बेला यहाँका स्थानीय निकै खुसी बनेका छन् ।जिल्लाकै विकट क्षेत्रमा पर्ने सुप खोलामा लामो समयदेखि पुल निर्माण नहुँदा यहाँका क्वीडि, रुम्दी, कोट, विच्छ्यालगायतका स्थानीयवासीलाई वर्षाको समयमा वारपार गर्न निकै सास्ती खेप्दै आउनु परेको थियो ।हिमाली गाउँपालिकाले यती बेला उनीहरुको त्यो समस्यालाई मध्यनजर गर्दै यहाँ १२० मिटर लम्बाई झोलुङ्गे पुल निर्माण गरेसँगै वर्खाको समय खोला तर्न निकै सहज हुने भयो भन्दै उनीहरु निकै हर्षित भएको  सुपखोला झोलुङ्गे पुल निर्माण आयोजनाका अध्यक्ष ज्ञानी बुढाले बताउनुभयो ।उहाँले भन्नुभयो, “सुपखोला हिमाली गाउँपालिकाको वडा नं.–५ र–२ को बीचमा पर्छ । यो खोलामा पुल नहुँदा यहाँका स्थानीलाई लामो समय देखि वर्खाको समय खोला तर्न निकै सहस्या हुने गरेको थियोे ।”आर्थिक वर्ष २०७८/७९ काम सुरु भएपनि पुल निर्माण को काम भने २०८२ जेठ १० गते मात्र सम्पन्न भएको पीसविन नेपालका प्राविधिक अधिकृत खडक राज जैशीले बताउनुभयो ।उहाँले भन्नुभयो, “पीसविन नेपालको सामाजिक तथा प्राविधिक र हिमाली गाउँपालिकाको आर्थिक सहयोगमा १२० मिटर लम्बाई पुल निर्माण भएको हो । यसको सबै लागत ७६ लाख २७ हवजार ६३३ रुपियाँ रहेको छ ।”यो पुल निर्माण भएसँगै अब बाजुरामा झोलुङ्गेपुलको सङ्ख्या १४५ पुगेको छ । अझै ६ वटा झोलुङ्गे  पुल निर्माणाधीन अवस्थामा छन् । यी सबै पुल निर्माण भएपछि यहाँ झोलुङ्गेपुलको सङ्ख्या १५१ पुग्ने छ । यहाँका निर्माण भएका यी सबै पुलको प्राविधिक र सामाजिक सहयोग पिसविन नेपालको रहेको जैशीले बताउनुभयो ।हिमाली गाउँपालिका जिल्लाकै एक विकट ठाउँमा पर्दछ । यहाँका क्वीडि रुम्दी विच्छ्या कोट त्यो भन्दा अति दुर्गम रहेका छन् । यहाँका स्थानीयको लामो समय देखिको समस्या भनेको नै सुपखोलामा झोलुङ्गे पुल निर्माण गर्नुपर्ने थियो । उनीहरुको त्यो समस्या समाधान हुने गरी हामीले गत आर्थिक वर्षमा २०७८/०७९ मा पुल निर्माणका लागि रकम विनियोजन गरेका थियौ । २०८२ साल जेठ १० गत पुल निर्माणको सबै काम पुरा भएपछि एक कार्यक्रमका साथ आफैले त्यो पुलको औपचारिक रुपमा उद्धघाटन गरेको छु । सुपखोलामा निर्माण भएको यो पुलले अब देखि यहाँका वडा नं  १, २, ३ र ५ का स्थानीयको वर्खाको समय ज्यान जोखिममा राखेर खोला तर्नु पर्ने त्यो समस्या समेत हटेको हिमाली गाउँपालिका अध्यक्ष गोविन्द्रबहादुर मल्लले बताउनुभयो ।उहाँले भन्नुभयो, “हिमाली गाउँपालिकाले स्वास्थ्य, शिक्षा,सडक विद्यतु खानेपानी लगायतका भौतिक पुर्वाधार विकासका क्षेत्रमा पहिलो प्राथमिकता दिदै आएको छ । पछिल्लो समय यहाँका दुर्गम गाउँ बस्तीमा बत्ती खानेपानी स्वास्थ्य शिक्षा तथा सडकको सुविधा भएसँगै अहिले यहाँका स्थानीयले गाउँमा सुगमको महसुस गर्न थालेका छन् ।” जनताको कामका लागि हामी यहाँ आएकोले यहाँका स्थानीयको चाहाना अनुरुपमा नै हामीले काम गर्दै आएपछि पछिल्लो समय यहाँका स्थानीयबासीले गाउँमा सुगमको समेत आभास गर्न थालेको अध्यक्ष मल्लले बताउनुभयो ।",
      "link": "https://gorkhapatraonline.com/news/156567",
      "image": "https://gorkhapatraonline.com/storage/media/275811/conversions/pool-original-thumb.jpg"
    },
    {
      "slug": "156557",
      "title": "यसपालि ‘पपुलिस्ट बजेट’ प्राथमिकतामा पर्दैन : सञ्चारमन्त्री",
      "timestamp": 1748217600000,
      "source": "gp",
      "content": "सञ्चार तथा सूचनाप्रविधि मन्त्री पृथ्वीसुब्बा गुरुङले यस पालिको बजेट विनियोजन आयोजनाको वर्गीकरण र प्राथमिकताका आधारमा हुने बताउनुहुँदै ‘पपुलिस्ट’ खालका बजेट नआउने बताउनुभएको छ ।",
      "longContent": "काठमाडौँ, जेठ १२ गते । सञ्चार तथा सूचनाप्रविधि मन्त्री पृथ्वीसुब्बा गुरुङले यस पालिको बजेट विनियोजन आयोजनाको वर्गीकरण र प्राथमिकताका आधारमा हुने बताउनुहुँदै ‘पपुलिस्ट’ खालका बजेट नआउने बताउनु भएको छ ।  काठमाडौँमा सोमबार लमजुङ जिल्लाको दोर्दी गाउँपालिकाको हालसम्मको प्रगति विवरण तथा आ.व २०८२⁄८३ को वार्षिक बजेट तथा कार्यक्रमका लागि विज्ञहरुको सुझाव तथा सङ्कलन एवम् अन्तरक्रिया कार्यक्रममा बोल्नुहुँदै मन्त्री गुरुङले सो कुरा बताउनुभएको हो । साथै उहाँले बजेट चर्चाको विषय मात्रै हुने, तर व्यवहारमा लागू गर्न नसक्ने खालका बजेट निरुत्साहित गरिने बताउनु भएको हो । मन्त्री गुरुङले भन्नुभयो, “यसपालि पपुलिस्ट बजेट आउँदैन ।” उहाँका अनुसार थोरै बजेटको अपुगका कारण पूरा हुन नसकेका योजनाहरुमा थप बजेट गरी सम्पन्न गरिने बजेटको धेय रहेको छ । “धेरै पैसा खर्च भएर अलपत्र परेका योजना थुप्रै छ” उहाँले भन्नुभयो, “त्यस्ता अलपत्र परेका योजना पूरा गर्नेमा बजेटले प्राथमिकता पाउँछ ।”उहाँले कुनै स्टुमेट नै नगरी बनेका योजनाहरु बजेटको प्राथमिकतामा नपर्ने बताउनुभयो । राष्ट्रिय गौरवका योजनाहरु सफल पार्न भने सरकारले जोड दिने मन्त्री गुरुङको भनाइ छ । उहाँले ५⁄६ वटा राष्ट्रिय गौरवका योजना सम्पन्न गर्ने काममा सरकार केन्द्रित रहेको  बताउनुभयो । साथै, कुनै बन्दै गरेको योजनामा धेरै रकम खर्च भइसकेको र थोरै रकम अभावका कारण अलपत्र परेको छ भने त्यसलाई पूरा गर्न बजेट विनियोजन प्राथमिकतामा राखिने बताउनुभयो । ‘‘सरकारले आवश्यकता र प्राथमिकताका आधारमा बजेट ल्याउछ” उहाँले भन्नुभयो ।यसैगरी, मन्त्री गुरुङले दोर्दी गाउँपालिकाले राम्रो काम गरेको समेत प्रशंसा गर्दै अब स्थानीय तहले बजेट बनाउँदा त्यहाका बासिन्दाको जीवनस्तर उकास्ने, आर्थिक समृद्धि ल्याउने र गरिबी निवारण गर्नेखालका योजनाहरुमा केन्द्रित हुनुपर्ने सुझाव दिनुभयो । “सडक र बाटोघाटोजस्ता ठुला योजना सङ्घीय सरकारले गर्छ” उहाँले भन्नुभयो, “स्थानीय सरकारले गरिबी हटाउने र रोजगार सिर्जना गर्ने खालका योजनामा बजेटको प्राथमिकतामा राख्नुपर्छ ।” त्यस्तै मन्त्री गुरुङले यो वर्ष गाउँस्तरमा फाइभ जि नेटवर्क विस्तार गर्न नसके पनि काठमाडौँ र पोखरा महानगरपालिकामा भने यो नेटवर्कको सुरुवात गरिने प्रष्ट पार्नुभयो । सूचनाप्रविधि युगको समयमा इगभर्नेन्स कार्यशैली प्रभावकारी बनाउन स्थानीय तहमा डिजिटल पहुँच विस्तारमा मन्त्रालयले जोड दिँदैआएको बताउनुभयो । उहाँका अनुसार देशभर फोर जीको पहुँच विस्तार गर्ने र सूचना प्रविधिमैत्री सरकारी सेवाको सुरु गरिने छ ।त्यस्तै, कार्यक्रममा पालिकाले हालसम्म गरेका कार्यको प्रगति विवरण सार्वजनिक गरेको थियो । जसमा कृषि, रोजगार, स्वास्थ्य, शिक्षाजस्ता क्षेत्रमा सफलता हासिल गरेको प्रतिवेदनमा उल्लेख थियो । साथै कार्यक्रममा सहभागी विज्ञहरुले पालिकाको आगामी वर्षको नीति तथा कार्यक्रममाथि महत्त्वपूर्ण सुझाव दिएका थिए ।",
      "link": "https://gorkhapatraonline.com/news/156557",
      "image": "https://gorkhapatraonline.com/storage/media/275834/conversions/d0edf861-b179-4b9f-a5f2-4dcc770095f5-original-thumb.jpg"
    },
    {
      "slug": "156559",
      "title": "पर्यटकलाई कानुनी र प्रशासनिक झन्झट नदिन प्रधानमन्त्रीको निर्देशन",
      "timestamp": 1748217600000,
      "source": "gp",
      "content": "प्रधानमन्त्री केपी शर्मा ओलीले नेपाल आउने पर्यटकलाई कुनै पनि कानुनी र प्रशासनिक झन्झट नदिइ न्यानो आतिथ्य दिन आग्रह गर्नुभएको छ ।",
      "longContent": "काठमाडौँ, जेठ १२ गते । प्रधानमन्त्री केपी शर्मा ओलीले नेपाल आउने पर्यटकलाई कुनै पनि कानुनी र प्रशासनिक झन्झट  नदिइ न्यानो आतिथ्य दिन आग्रह गर्नुभएको छ ।संस्कृति, पर्यटन तथा नागरिक उडड्यन मन्त्रालयद्वारा सोमबार सिंहदरबारमा आयोजित राष्ट्रिय पर्यटन संवादमा प्रधानमन्त्री ओलीले विद्यमान अवरोधहरु हटाइ सुशासन र विकासको गतिलाई साहसिक ढङ्गले अगाडि बढाउन व्यापक सुधार गर्न आग्रह गर्नुभएको हो ।अध्यागमनमा यात्रुलाई अनावश्यक दुःख दिने, लगेज हराउने, सीमानाकाहरुमा पर्यटकलाई प्रवेशमा अनेक बाहना बनाउने जस्ता कार्य अन्त्य हुनुपर्नेमा प्रधानमन्त्रीको जोड थियो । उहाँले सार्वजकि खरिद ऐन र अन्य नियमहरुमा व्यवसाय र काम गर्नका लागि कुनै बाधा छ भने परिवर्तन गर्न सरकार तयार रहेको पनि स्पष्ट गर्नुभयो ।“हामीले पूर्वाधार विकाससँगै पर्यटन वृद्धिको कोशिश गरिरहेका छौँ । सम्पर्क सञ्जाल विस्तार गरिएको छ । नेपाल अब दुर्गम रहेन । जुम्लाको स्याउ काठमाडौँ राम्ररी आएर बजार पाउन थालेको छ । चीनसँग १४ नाका खोलिएको छ । किमाथांका नाकामा पुल बन्दैछ ।”, प्रधानमन्त्री ओलीले भन्नुभयो, “केही पनि नभएका ठाउँमा एकै पटक सबैथोक गर्न पर्दा समय लाग्छ । केही पनि भएन भनेर आत्मश्लाघा लिनुपर्ने अवस्था छैन । सम्बन्धित निकायबाट हुनुपर्ने सहजीकरणका काममा कुनै कमजोरी नगरी समृद्धिको आधारका रुपमा पर्यटनलाई अघि बढाऔँ ।”प्रधानमन्त्री ओलीले नेपालको आकाश सुरक्षित भए पनि युरोपको आकाश नेपालका लागि अझै प्रतिबन्धित (कालो सूची) राखिएकामा शर्तबमोजिम हवाइ क्षेत्रका दुई निकायलाई अविलम्ब अलग्याउन र अरु मापदण्ड पनि पूरा गर्न सम्बन्धित निकायलाई निर्देशन दिनुभयो ।छलफलमा काडमाडौँ–मुग्लिन–पोखरा, बुटवल–पाल्पा–पोखरा, काठमाडौँ–धुलिखेललगायत मुख्य सडकहरु समयमै निर्माण, सीमानाकाहरुबाट पर्यटकको प्रवेशमा सहजता, युरोपियन मुलुकमा सिधा हवाइ सम्पर्क, विश्वमञ्चमा नेपालको ब्राण्ङिङ, पर्यटन प्रवर्धनको गुरुयोजना निर्माण, नेपाल वायुसेवा निगमको पुनःसंरचना, सगरमाथा संवाद पश्चातको कार्यान्वयन, गुणस्तरीय लगानी, जनशक्ति व्यवस्थापन, कर तथा मुद्रा सटहीमा सहजता, हिमालयहरुको सफाइ, डिजिटल क्षमता विस्तार र अन्तर निकाय समन्वय वृद्धि गर्नुपर्नेमा जोड दिइएको छ ।सङ्घका सम्बन्धित मन्त्रीहरु, प्रदेश सरकारका पर्यटन हेर्ने मन्त्रीहरु, उच्चाधिकारीहरु र निजी क्षेत्रका प्रतिनिधि सहभागी कार्यक्रममा पर्यटन क्षेत्रमा विद्यमान समस्या र समाधनका उपायबारे निजी क्षेत्रसमेतबाट प्राप्त सुझावको आधारमा तयार गरिएको कार्ययोजना प्रस्तुत गरिएको थियो ।",
      "link": "https://gorkhapatraonline.com/news/156559",
      "image": "https://gorkhapatraonline.com/storage/media/275799/conversions/oli-original-thumb.jpg"
    },
    {
      "slug": "156536",
      "title": "‘गणतन्त्र सुदृढ बनाउन समन्वय र सहकार्य आवश्यक’",
      "timestamp": 1748217600000,
      "source": "gp",
      "content": "तत्कालीन सात राजनीतिक दल र नेपाल कम्युनिष्ट पार्टी (माओवादी)बिच भएको विस्तृत शान्ति सम्झौता तथा जनआन्दोलन र सशस्त्र युद्धको जगमा २०६५ जेठ १५ गते नेपाल गणतन्त्रमा प्रवेश गर्‍यो ।",
      "longContent": "काठमाडौँ, जेठ १२ गते । तत्कालीन सात राजनीतिक दल र नेपाल कम्युनिष्ट पार्टी (माओवादी)बिच भएको विस्तृत शान्ति सम्झौता तथा जनआन्दोलन र सशस्त्र युद्धको जगमा २०६५ जेठ १५ गते नेपाल गणतन्त्रमा प्रवेश गर्‍यो । गणतन्त्र घोषणापछि संविधासभाबाट नयाँ संविधान जारी अहिले मुलुक तीन तहको सरकारसहित सङ्घीय लोकतान्त्रिक गणतन्त्रात्मक शासन व्यवस्थाको अभ्यासमा छ ।गणतन्त्रलाई विश्वमै उन्नत र प्रगतिशील शासन व्यवस्थाका रूपमा लिने गरिएको छ । सोही व्यवस्थाअनुरूप संविधानसभाबाट संविधान जारी भई दुईवटा निर्वाचन सम्पन्न भइसकेका छन् । यद्यपि, गणतन्त्र सुदृढीकरणका लागि आवश्यक ऐन, कानुन समयमै निर्माण नहुँदा केही प्रश्न उठाइएका छन् । जनताबाट गणतन्त्र ल्याउन योगदान गरेका राजनीतिक दलहरूबिचको समन्वय, सहकार्य र सहयोगलाई थप मजबुद बनाएर लैजानुपर्ने सुझाव छ । यसैबिच, गणतन्त्र दिवस २०८२ का अवसरमा विभिन्न राजनीतिक दलका महिला नेत्रीसँग राससले गरेको कुराकानीको सम्पादित अंशः‘गणतन्त्रको सुन्दर पक्ष छन्’सीता गुरूङ, नेत्री नेपाली कांग्रेस : गणतन्त्र नेपाली जनताले लडेर ल्याएको व्यवस्था हो । यो व्यवस्थाका धेरै सुन्दर पक्ष छन् । अहिले आमनागरिक जो कोही पनि मुलुकको अभिभावक बन्ने सुनिश्चित भएको छ । गणतन्त्र आइसके पछाडि संविधानसभाबाट नयाँ संविधान बनायौँ । तीन तहको सरकार सञ्चालन गर्ने ऐनकानुन समयमै बनाउन नसक्दा व्यवस्थाप्रति केहीले प्रश्न उठाएका हुन् । समयमै ती ऐनकानुन बनाएर जवाफ दिनुपर्छ । स्थायी सरकारका रूपमा रहेको प्रशासनिक संरचनालाई सङ्घीय संरचनाअनुरूप रूपान्तरण गर्न सकिएन । सङ्घीय निजामती, प्रहरी, विद्यालय शिक्षा र वित्तीय व्यवस्थापनलगयात ऐन चाँडै बनाउन सकेको भए सबै संरचना गठन हुन्थ्यो, प्रश्न उठ्ने अवस्था आउँथेन । पालिकाको कार्यकारी प्रमुख सङ्घबाट पठाउने तथा कर्मचारी खोज्दै सिंहदरबार धाउनुपर्ने अवस्था अन्त्य गर्नुपर्छ । तीन तहका सरकारसँग जोडिएको संरचनाबिच समन्वय र सहकार्य गर्नेसम्बन्धी ऐन शीघ्र बनाउनुपर्छ । मुलुक गणतन्त्र र सङ्घीयतामा गइसक्यौँ, तर हाम्रो मानसिकता अझै परिवर्तन भएको छैन । सङ्घीय संरचनानुसारको अधिकार तहगत रूपमा विभाजन गर्ने, समानुपातिक समावेशी प्रतिनिधित्व सुनिश्चित र आर्थिक समृद्धिलगायत ‘एजेन्डा’ पछि परेको छ । राजनीतिक एजेन्डाभित्रै रमाउने मानसिकता बनेको छ । त्यसले जनतामा वितृष्णा आउने र प्रश्न उठाइने काम भएको छ । तर समग्रमा राजतन्त्र र गणतन्त्रबिचको शासन सञ्चालनमा निकै ठूलो फरक छ । दलहरूबिच साझा सङ्कल्प गरेर निश्चित समयभित्र कानुन निर्माण गर्ने, सङ्घीता र संविधानको मर्मअनुसारको काम गर्नुपर्छ । व्यवस्था मात्रै होइन, मानसिकता र व्यवहार पनि परिवर्तन हुनुपर्छ । गणतन्त्र, सङ्घीता, धर्मनिरपेक्षता, समानुपातिक, समावेशीता, यसलाई संरक्षण गर्दै कार्यान्वयनमा जानुपर्छ । ‘व्यवहार बदल्ने प्रतिबद्धता र सङ्कल्प अपरिहार्य’विद्या भट्टराई, नेत्री, नेकपा (एमाले) : हिजो गणतन्त्रको सोच नागरिकमा अधिकार कसरी पुर्‍याउने भन्ने थियो । मौलिक हक कार्यान्वयनका लागि सरकार र राजनीतिक दल तयार हुनुपर्छ । अधिकार दिने र लिनेभन्दा पनि नागरिक हकको सबैले सदुपयोग गर्न पाउनुपर्छ । गणतन्त्रले आमनागरिकलाई समानताको सिद्धान्तमा आधारित भएर व्यवहार गर्नुपर्छ । त्यसैले हामीले समावेशीसहितको लोकतान्त्रिक गणतन्त्र भनेका हौँ । राज्यबाट बहिष्करणमा परेका विपन्न र सीमान्तकृत समुदाय राज्यको मूलधारमा आउनुपर्छ । असमानताहरू अन्त्य हुनुपर्‍यो । उठेका ती प्रश्न सम्बोधन गर्न आवश्यक नीतिनियम बनाउनुपर्‍यो । संविधानले धेरै मौलिक हकको व्यवस्था गरेको छ । ती व्यवस्था कार्यान्वयन गर्न नागरिक आफैँ र सरकार तथा राज्यका संरचना जवाफदेही हुनुपर्छ । हामीले परिकल्पना गरेअनुरूपको उपलब्धि हासिल गर्न सहकार्य, समन्वय र सहअस्तित्व आवश्यक छ । तीनै तहका सरकार र राज्यका अन्य संरचनाका बिचमा पनि यो हुनुपर्छ । त्यो अहिले असाध्यै कमजोर देखिएको छ । त्यसकारण हामीमाथि थुप्रै प्रश्न उठेका छन् ।सङ्घीय लोकतान्त्रिक गणतन्त्रको प्रमुख आधार पारदर्शिता, सुशासन र व्यवहार बदल्ने सङ्कल्प हुन् । लोकतन्त्रमा पारदर्शिता अत्यन्त जरूरी छ । सरकार र राज्यका निकायलाई पारदर्शी बनाउने विषय अहिले पनि कमजोर छ । त्यो नभएका कारण जनताले सरकार र राज्यमाथिको विश्वास घटेको छ । सुशासन पारदर्शितासँग जोडिएको विषय मात्र नभई यसले हरेक व्यवहारलाई प्रदर्शित गर्छ । सुशासनको प्रश्नलाई उचित र व्यावहारिक ढङ्गले जवाफ दिन सक्नुपर्छ । हामीले व्यवहार बदल्न सकेनौँ । सरकार र राज्यको नेतृत्वमा पुग्नुलाई अवसर र सभ्रान्तका जोडेर हेरियो, यो नागरिकको काम गर्न पाएको अवसर हो भनेर बुझिएन । जसका कारण हिजोको शासन र लोकतान्त्रिक गणतन्त्रबीचको भिन्नता के हो भन्ने कुरा नागरिकमा बुझाउन सकिएन । यसका कारण आज थुप्रै प्रश्न उब्जेका छन् । यसलाई सुधार गरेर जानुपर्छ । अब बहस र छलफल गरेर मात्रै हुँदैन, आफ्ना व्यवहार बदल्ने प्रतिबद्धता र सङ्कल्प अपरिहार्य छ ।‘गणतन्त्रको विकल्प राजतन्त्र कदापि हुन सक्दैन’विमला सुवेदी, नेत्री, नेकपा (माओवादी केन्द्र) : मुलुकमा जनयुद्ध नभएको भए सायद यति छिट्टै गणतन्त्र आउँदैनथ्यो । गणतन्त्रमार्फत धेरै महत्त्वपूर्ण राजनीतिक उपलब्धि हासिल गरेका छौँ । राजतन्त्रको अन्त्य भएको छ । गणतन्त्र, सङ्घीयता, समानुपातिक, समावेशिता, धर्मनिरपेक्षतालगायत थुप्रै राजनीतिक अधिकार प्राप्त भएको छ । जनयुद्ध र जनआन्दोलनमार्फत प्राप्त उपलब्धलाई संस्थागत र सुदृढ गर्न केही कानुन निर्माण गर्न बाँकी छ । सङ्घीयतसँग सम्बन्धित कानुनलाई छिटोभन्दा छिटो निर्माण गर्न आवश्यक छ । हामीले निरन्तर सदनमा यो विषय उठाइरहेका छौँ । मौलिक हकसँग सम्बन्धित केही कानुन अझै बन्न बाँकी छन् । गणतन्त्रलाई थप सुदृढ र मजबुद बनाएर अघि बढाउन आवश्यक छ । गणतन्त्र आफैँमा उन्नत व्यवस्था हो । गणतन्त्रको विकल्प राजतन्त्र कदापि हुन सक्दैन ।जनताका छोराछोरी राष्ट्रप्रमुख र सरकार प्रमुख हुन पाउने सुन्दर व्यवस्था हो । यही व्यवस्थाभित्र बसेर व्यवस्थाको विरोध गर्न पाउने अधिकार पनि गणतन्त्रले नै दिएको हो । त्यो कारणले पनि गणतन्त्र सुन्दर व्यवस्था हो । संविधानले परिकल्पना गरेको अधिकारलाई कार्यान्वयन गरेर जानुपर्छ । सङ्घीयताको व्यावहारिक अभ्यासमा राजनीतिक दलहरूबीच समन्वय, सहकार्य र सहयोग आवश्यक छ । केन्द्रीकृत मानसिकता अन्त्य गरेर तीनै तहका सरकारका अधिकारलाई भरपुर रूपमा अभ्यास गर्न दिनुपर्छ । राजनीति र राज्यका निकायमा महिलाको ५० प्रतिशत, दलित र उत्पीडित समुदायको उचित प्रतिनिधित्व हुनुपर्छ ।‘जनतालाई खुसी पार्न दलहरू गम्भीर हुनुपर्छ’अनिशा नेपाली, नेत्री, राप्रपा : देश र जनताको अवस्था परिवर्तन होस् भनेर गणतन्त्र ल्याइएको हो । तर, पछिल्लो समय भ्रष्टाचार र अनियमितता झन् बढ्दो छ । राष्ट्रिय प्रजातन्त्र पार्टीले भ्रष्टाचार र बेतिथि अन्त्यका लागि अभियान सुरू गरेको छ । अब दलहरूबीच नवीन समझदारीको आवश्यक छ । जनताका समस्या समाधान गर्न आ–आफ्नो ठाउँबाट लागौँ । राष्ट्रिय सहमति आवश्यक छ । राज्यका निकाय भएको राजनीतिक हस्तक्षेप रोक्नुपर्छ ।समावेशी, समानुपातिक व्यवस्थाको सही सुदपयोग भएको छैन । राज्यको मूल प्रवाहमा दलित, महिला, आदिवासी जनजातिको पहुँच पुग्न सकेको छैन । संविधानमा लेखिएका जनअधिकार अझै कार्यान्वयन हुन सकेका छैनन् । जनतालाई खुसी पार्न सम्पूर्ण राजनीतिक दलहरू गम्भीर हुनुपर्छ । सबै दलका नेता मिल्नुपर्छ, जनताको काम गर्नुपर्छ । ‘गणतन्त्र नै उत्तम व्यवस्था’भगवती चौधरी, नेत्री, नेकपा (एमाले) : राजनीतिक अभ्यास, स्वतन्त्रतालगायत हिसाबले विगतका व्यवस्थाभन्दा गणतन्त्र उत्तम हो । जनतामा गणतन्त्र आयो, अब सबै आवश्यकता एकसाथ पूरा भइहाल्छ भन्ने महोत्वाकाङ्क्षा र सामाजिक सञ्जालको दुरूपयोगका कारणले पनि केही टीकाटिप्पणी भइहरेका छन् । अधिकार र स्वतन्त्रताका नाममा कानुन र विधिको शासन विपरीत आफ्नो धारणा बनाउने प्रवृत्ति देखिएको छ । त्यसले गणतन्त्र र अहिलेको अभ्यासलाई नकारात्मक भाव फैलाउने काम गरेको छ । तथापि, जनताले अधिकार र स्वतन्त्रता उपभोग गरिरहेका छन् । संविधानले तीन तहका सरकारको व्यवस्था गरेको छ ।",
      "link": "https://gorkhapatraonline.com/news/156536",
      "image": "https://gorkhapatraonline.com/storage/media/275774/conversions/RatnaShrestha_KTM_RSS_19_RATL2101(2)-original-thumb.jpg"
    },
    {
      "slug": "156513",
      "title": "‘याक अट्याक’ साइकिलिङ प्रतियोगिता सुरु",
      "timestamp": 1748217600000,
      "source": "gp",
      "content": "विश्वकै उच्च हिमाली भेगमा आयोजना हुने साइकलिङ प्रतियोगिता मध्येको एक ‘याक अट्याक’ साइकलिङ प्रतियोगिता सुरु भएको छ । लमजुङ सदरमुकाम बेसीसहरबाट सुरु भएको प्रतियोगिता आठौं दिनमा पोखरा पुगेर टुङ्गिनेछ ।",
      "longContent": "नवीनराज कुइँकेललमजुङ, जेठ १२ गते । विश्वकै उच्च हिमाली भेगमा आयोजना हुने साइकलिङ प्रतियोगिता मध्येको एक ‘याक अट्याक’ साइकलिङ प्रतियोगिता सुरु भएको छ । लमजुङ सदरमुकाम बेसीसहरबाट सुरु भएको प्रतियोगिता आठौं दिनमा पोखरा पुगेर टुङ्गिनेछ ।आयोजक साइकल कल्चर कम्युनिटी काठमाडौंका अनुसार प्रतियोगितामा विभिन्न सात राष्ट्रका तीन जना महिलासहित २१ जना सहभागी छन् । सहभागीहरू अमेरिका, अस्ट्रेलिया, ब्रिटिश, इटाली, जर्मनी, बेल्जियमका साथै भारतीय सेना र नेपालका छन् । प्रतियोगीमा नेपाली १३ जना र अन्य विदेशी हुन् । महिला सहभागीमध्ये एकजना अमेरिकन र दुईजना नेपाली रहेको साइकल कल्चर कम्युनिटी काठमाडौंका उपाध्यक्ष एवम् प्रतियोगिताका संयोजक अजय पण्डित क्षेत्रीले जानकारी दिनुभयो । प्रतियोगी टोलीले मनाङ, मुस्ताङ हुँदै पोखरासम्मको दुईसय ३० किलोमिटर दूरी पूरा गर्नेछ । आठौं दिन पोखरामा पुगेर यो दौडको समापन हुने आयोजक साइकल कल्चर कम्युनिटी काठमाडौंका अध्यक्ष तारालाल श्रेष्ठले बताउनुभयो । उहाँका अनुसार प्रतियोगिता महिला र पुरुषका लागि छुट्टाछुट्टै गरिएको छ । प्रतियोगितामा महिला र पुरुष दुवैको पहिलो, दोस्रो र तेस्रो हुनेलाई क्रमशः ७५ हजार, ५० हजार र २५ हजार नगद तथा प्रमाणपत्र प्रदान गरिनेछ । प्रतियोगितामा १९ वर्षदेखि ६१ वर्ष उमेर सम्मका प्रतियोगीले भाग लिएका छन् ।  प्रतियोगितामा दर्ता शुल्क वापत विदेशीसँग प्रतिव्यक्ति दुई हजार डलर र नेपालीसँग ४० हजार रुपियाँ लिएको छ भने पाँच जना साइकलका राष्ट्रिय खेलाडीलाई निःशुल्क सहभागी गराइएको छ ।प्रतियोगीमध्ये हरेक दिनको पहिलो, दोस्रो, तेस्रोको समय तालिका टिपेर अन्तिम दिनमा कम्पाइल गरी पहिलो, दोस्रो र तेस्रोको छनौट गरिने नीति रहेको आयोजकको भनाइ छ । विगतका वर्षमा नोभेम्बरमा गर्ने यो दौड प्रतियोगिता यो वर्ष त्यो पर्यटकीय गन्तव्यको महिना भएको र सबै व्यस्त रहने हुँदा ‘मे’ महिनामा गरिएको आयोजक साइकल कल्चर कम्युनिटी काठमाडौंका सचिव ज्ञानेन्द्र स्थापितले जानकारी दिनुभयो ।प्रतियोगिहरु संसारकै अग्लो पाँच हजार चारसय सोह्र मिटरको उचाइमा रहेको थोराङ्ला भञ्याङ पास गर्नेछन् । ‘हाइ अल्टिच्युट’ मा नेपालीहरुको अभ्यास राम्रो भएकाले त्यसको फाइदा नेपाली खेलाडीले उठाउने गरेको प्रतियोगिताका संयोजक अजय पण्डित क्षेत्रीले बताउनुभयो ।",
      "link": "https://gorkhapatraonline.com/news/156513",
      "image": "https://gorkhapatraonline.com/storage/media/275738/conversions/Yak-attack-news-photo-original-thumb.jpg"
    },
    {
      "slug": "156498",
      "title": "भिजिट भिसा प्रकरणमा गृहमन्त्री निर्दोष : कांग्रेस",
      "timestamp": 1748217600000,
      "source": "gp",
      "content": "सत्तारुढ दल नेपाली कांग्रेसले भिजिट भिसा तथा रकम असुली प्रकरणमा गृहमन्त्री रमेश लेखकको संलग्नता नरहेको निष्कर्ष निकालेको छ ।",
      "longContent": "काठमाडौँ, जेठ १२ गते । सत्तारुढ दल नेपाली कांग्रेसले भिजिट भिसा तथा रकम असुली प्रकरणमा गृहमन्त्री रमेश लेखकको संलग्नता नरहेको निष्कर्ष निकालेको छ ।सोमबार पार्टी सभापति शेरबहादुर देउवाको निवास बुढानीलकण्ठमा बसेको काँग्रेस पदाधिकारी बैठकले उक्त प्रकरणमा गृहमन्त्री लेखकको संलग्नता नरहेको ठहर गरेको हो । बैठकपछि पत्रकारहरूसँग कुरा गर्नुहुँदै प्रवक्ता डा. प्रकाशशरण महतले भिजिट भिसा तथा रकम असुली प्रकरणमा गृहमन्त्री निर्दोष रहेको बताउनुभयो । उहाँले गृहमन्त्रीले उक्त प्रकरणमा आफ्नै संलग्नता नरहेको र कुनै गल्ती नरहेको बताएपछि काँग्रेसले उहाँको कुरालाई पूर्ण रूपमा विश्वास गरेको जानकारी दिनुभयो । प्रवक्ता महतले भिजिट भिसा प्रकरणमा संलग्नहरूमाथि छानबिन र कारबाही हुनुपर्छ भन्नेमा दुई मत नरहेको स्पष्ट पार्नुभयो । उहाँले भिजिट भिसाको दुरुपयोग र भ्रष्टाचार आफूहरूलाई मान्य नभएको बताउँदै त्यसमा गृहमन्त्रीको संलग्नता नरहेको दोहोर्‍याउनुभयो । “गृहमन्त्रीज्युले अहिले जुन विषय सार्वजनिक रूपमा, मिडियामा आएको छ । त्यस सम्बन्धमा उहाँले स–विस्तार आफ्नो कुरा राख्नुभयो । आफ्नो कुनै पनि हिसाबको संलग्नता छैन, मैले कुनै कमीकमजोरी गल्ती गरेको छैन भनेर स–विस्तार कुरा राख्नुभयो । हामीले उहाँको कुरालाई पूर्ण रूपमा विश्वास गर्‍यौ ।,’’ प्रवक्ता महतले भन्नुभयो, ‘‘उहाँको भिजिट भिसा प्रकरणमा कुनै संलग्नता छैन । तर जो संलग्न छन्, ती माथि कारबाही हुनुपर्छ र निष्पक्ष छानबिन हुनुपर्छ भन्ने कुरामा दुई मत छैन ।  भिजिट भिसाको दुरुपयोग गर्ने, भ्रष्टाचार गर्ने कुरा हाम्रो लागि मान्य छैन । जहाँसम्म गृहमन्त्रीको कुरा छ, उहाँ यसमा संलग्न हुनुहुन्न भन्ने कुरामा हामी विश्वस्त भयौँ ।”  उहाँले छानबिनको दायरामा नभएपछि गृहमन्त्रीलाई दोषी भन्न नमिल्ने जिकिर गर्नुभयो ।",
      "link": "https://gorkhapatraonline.com/news/156498",
      "image": "https://gorkhapatraonline.com/storage/media/275717/conversions/1748237797-39fwo-original-thumb.jpg"
    },
    {
      "slug": "156494",
      "title": "मुद्रास्फीति नियन्त्रणमा, शोधनान्तर बचत उच्च",
      "timestamp": 1748217600000,
      "source": "gp",
      "content": "राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो ।",
      "longContent": "काठमाडौँ, जेठ १२ गते । नेपाल राष्ट्र बैंक मुद्रास्फीतिलाई नियन्त्रणमा राख्न सफल देखिएको छ । राष्ट्र बैंकलले मौद्रिक नीतिको तेस्रो त्रयमाससम्मको कार्यान्वयन स्थितिको समीक्षा गर्दै नेपाल राष्ट्र बैंकले मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गर्ने र मुद्रास्फीतिलाई ५ प्रतिशतको हाराहारीमा राख्ने नीति लिइएकोमा सोही अनुरुप चालु आर्थिक वर्षको नौ महिनासम्मको औसत उपभोक्ता मुद्रास्फीति ४.५७ प्रतिशत रहेको जनाएको हो । केन्द्रीय बैंककाअनुसार अहिले चालु खाता तथा शोधनान्तर बचत उच्च रहन गएका कारण विदेशी विनिमय सञ्चितिमा उल्लेख्य वृद्धि भएको छ । कम्तिमा सात महिनासम्मको वस्तु तथा सेवा आयात धान्न पर्याप्त हुने गरी विदेशी विनिमय सञ्चिति कायम गर्ने मौद्रिक नीतिको लक्ष्य रहेकोमा २०८१ चैत मसान्तमा करिब १४.२ महिनाको वस्तु तथा सेवा आयात धान्न पर्याप्त हुने विदेशी विनिमय सञ्चिति कायम रहेको छ ।राष्ट्र बैंककाअनुसार आर्थिक वर्ष २०८१/८२ मा विस्तृत मुद्राप्रदायक १२.० प्रतिशतसम्म र बैंक तथा वित्तीय संस्थाबाट निजी क्षेत्रमाथिको दाबी १२.५ प्रतिशतसम्मले वृद्धि हुने प्रक्षेपण गरिएकोमा २०८१ चैत मसान्तमा वार्षिक बिन्दुगत आधारमा विस्तृत मुद्राप्रदाय ११.६ प्रतिशतले र बैंक तथा वित्तीय संस्थाबाट निजी क्षेत्रमाथिको दावी ८.१ प्रतिशतले वृद्धि भएको छ ।राष्ट्र बैंककाअनुसार मौद्रिक उपकरणहरुको कार्यान्वयनमार्फत खुला बजार कारोबार थप प्रभावकारी बनाउँदै लगिएको छ । बैंक तथा वित्तीय संस्थाको भारित औसत अन्तरबैंक दरलाई ब्याजदर करिडोरभित्रै राख्ने नीतिअनुरुप २०८१ चैतमा भारित औसत अन्तरबैंक दर ३.०० प्रतिशत रहेको छ । ब्याजदर करिडोर कायम राख्न २०८१ चैतसम्ममा कारोबारको आधारमा एक सय ७१ खर्ब ८३ अर्ब ४५ करोड बराबरको खुद तरलता प्रशोधन गरिएको छ ।आर्थिक वर्ष २०८१/८२ को मौद्रिक नीति तथा मौद्रिक नीतिको आवधिक समीक्षामा गरिएका वित्तीय क्षेत्र तथा विदेशी विनिमयसँग सम्बन्धित अधिकांश नियामकीय व्यवस्थाहरु कार्यान्वयनमा आएको राष्ट्र बैंकको दाबी छ । राष्ट्र बैंककाअनुसार बाह्य क्षेत्रतर्फ आर्थिक वर्ष २०८१/८२ को नौ महिनामा चालु खाता दुई सय १० अर्ब २२ करोडले र शोधनान्तर तीन सय ४६ अर्ब २३ करोडले बचतमा रहेको छ । अघिल्लो आर्थिक वर्षको सोही अवधिमा चालु खाता एक सय ७९ अर्ब ८३ करोडले र शोधनान्तर तीन सय ६५ अर्ब १६ करोडले बचतमा रहेको थियो ।आर्थिक वर्ष २०८१/८२ को नौ महिनामा कुल वस्तु निर्यात ६५.२ प्रतिशतले वृद्धि भई एक सय ८८ अर्ब २० करोड पुगेको छ भने वस्तु आयात १२.२ प्रतिशतले वृद्धि भई १३ खर्ब नौ अर्ब ५३ करोड पुगेको छ । समीक्षा अवधिमा व्यापार घाटा ६.४ प्रतिशतले बढेर ११ खर्ब २१ अर्ब ३४ करोड पुगेको छ । आर्थिक वर्ष २०८१/८२ को नौ महिनामा विप्रेषण आप्रवाह अमेरिकी डलरमा ७.३ प्रतिशतले वृद्धि भई आठ अर्ब ७४ करोड ११ खर्ब ९१ अर्ब ३१ करोड पुगेको छ । अघिल्लो वर्षको सोही अवधिमा यस्तो वृद्धिदर १५.२ प्रतिशत रहेको थियो ।राष्ट्र बैंकले मौद्रिक नीतिको समीक्षा गर्दै विधमान शेयर धितो कर्जाको जोखिम भार १२५ प्रतिशतबाट घटाई १०० प्रतिशत कायम गरेको छ । यस्तै, नीतिगत दरलाई विद्यमान ५.० प्रतिशत, तल्लो सीमाको रुपमा रहेको निक्षेप सङ्कलन दरलाई ३.० प्रतिशत र ब्याजदर करिडोरअन्तर्गतको माथिल्लो सीमाको रुपमा रहेको बैंक दरलाई ६.५ प्रतिशतमा यथावत राखिएको छ ।वित्तीय प्रणालीको विद्यमान तरलताको अवस्था र पछिल्लो समय यस बैंकले खुला बजार कारोबार उपकरणहरुमा गरेको सुधारलाई मध्यनजर गरी बैंक तथा वित्तीय संस्थाहरुले दैनिक ९० प्रतिशत न्यूनतम अनिवार्य नगद मौज्दात कायम राख्नुपर्ने व्यवस्था गरिने भएको छ ।लगानी वातावरण सुधार गर्ने उद्देश्यले विदेशी विनिमय (नियमित गर्ने) ऐन, २०१९ र विदेशी लगानी तथा प्रविधि हस्तान्तरण ऐन, २०७५ मा भएको पछिल्लो संशोधनका व्यवस्थाहरुलाई समावेश गरी ‘नेपाल राष्ट्र बैंक विदेशी लगानी तथा विदेशी ऋण व्यवस्थापन विनियमावली’ जारी गर्ने भएको छ ।त्यस्तै बैंकिङ कसुर तथा सजाय ऐन, २०६४ को संशोधनबमोजिम चेक अनादरसम्बन्धी व्यहोरा प्रमाणित गर्ने कार्यविधि तर्जुमा गरी जारी गरिने भएको छ । विद्यमान अनिवार्य नगद मौज्दात र वैधानिक तरलतासम्बन्धी अनुपातलाई यथावत राखिएको छ ।नवनियुक्त गभर्नर डा. विश्वनाथ पौडेलले कार्यभार सम्हालेको एक साता नबित्दै मौद्रिक नीतिको समीक्षा गर्नुभएको छ । शेयरबजारप्रति अलि धेरै उदार भएको गभर्नर पौडेलले लिएको नीतिले प्रष्ट देखाएको छ ।",
      "link": "https://gorkhapatraonline.com/news/156494",
      "image": "https://gorkhapatraonline.com/storage/media/275724/conversions/Untitled-1-original-thumb.jpg"
    },
    {
      "slug": "156483",
      "title": "खानामा प्रिजर्भेटिभ्स कत्तिको सुरक्षित",
      "timestamp": 1748217600000,
      "source": "gp",
      "content": "खाद्यपदार्थलाई रोगाणुमुक्त, अझ स्वादिलो बनाएर लामो समय सुरक्षित राख्न सकिने प्रविधिको विकासले खाद्य सुरक्षासँगै समकालीन बजारको माग आपूर्तिमा सन्तुलन बनाइराखेको छ । मानव उद्विकासको क्रममा शिकारी र घुमन्ते समाजले हरेक दिन आहाराका लागि चहार्ने तथा पाए खाने, नपाए भोकै बस्ने जुन अवस्था थियो त्यस्तो आधुनिक युगमा छैन । विज्ञान प्रविधिको विकाससँगै खाद्यवस्तुको उत्पादनमा विविधता, व्यापकता र सर्वसुलभता आएको छ । मानिसले भोकै रहनेभन्दा पनि धेरै खान पाउने भएका छन्, त्यो पनि रोजीरोजी र जिब्रोले मागे अनुसार ।",
      "longContent": "खाद्यपदार्थलाई रोगाणुमुक्त, अझ स्वादिलो बनाएर लामो समय सुरक्षित राख्न सकिने प्रविधिको विकासले खाद्य सुरक्षासँगै समकालीन बजारको माग आपूर्तिमा सन्तुलन बनाइराखेको छ । मानव उद्विकासको क्रममा शिकारी र घुमन्ते समाजले हरेक दिन आहाराका लागि चहार्ने तथा पाए खाने, नपाए भोकै बस्ने जुन अवस्था थियो त्यस्तो आधुनिक युगमा छैन । विज्ञान प्रविधिको विकाससँगै खाद्यवस्तुको उत्पादनमा विविधता, व्यापकता र सर्वसुलभता आएको छ । मानिसले भोकै रहनेभन्दा पनि धेरै खान पाउने भएका छन्, त्यो पनि रोजीरोजी र जिब्रोले मागे अनुसार ।त्यस्तो के चमत्कार भयो र यत्रो जनसङ्ख्याको पेट भर्न सकिएको छ ?, संसारको सबै क्षेत्रका परिकारको स्वाद लिन पाइएको छ ? र खाद्यवस्तु एक पटक तयार पारेपछि महिनौँपछि पनि खान सकिने भएको छ ? आमउपभोक्ताले यस्ता प्रश्नको जवाफ प्रायः खोज्दैनन् र उनीहरूलाई यसको जानकारीसमेत हुँदैन । चासो मात्र के छ भने चाहे जस्तो खान पुगोस् र स्वाद फेरिरहन पाइयोस् ।महिनौँ टिक्ने र स्वादिला खाद्यवस्तु त्यत्तिकै तयार गरिएका हुँदैनन् । यसको पछाडि विज्ञान प्रविधि, जटिल प्रक्रिया र बजारतन्त्र जोडिएको हुन्छ । बजारको माग अनुसार होस् वा बजारलाई आफ्नो स्वादको गुलाम बनाउन होस् तयारी वा सुरक्षित बनाइएका खाद्यवस्तुका उत्पादकको ध्येय यस्तै हुन्छ । विश्व जनसङ्ख्याको जुन आकार छ त्यसका लागि समेत यो कार्य अपरिहार्य नै भएको छ । आवश्यकता र बजारतन्त्रको यस्तो जालोमा कतै कतै मिहिन आवाज सुनिन्छ, अनि मानव स्वास्थ्यको के ?तयारी खाद्यवस्तुको उपभोगबाट हाम्रो स्वास्थ्यमा पर्ने दुष्प्रभावको लेखाजोखासमेत समानान्तर रूपमा गरिनुपर्ने हो तर यो विषय खासगरी विकासोन्मुख वा गरिब देशमा गौण नै बनेको देखिन्छ ।सन् १९६० को दशकमा हरितक्रान्ति सुरु हुनुपहिले नै आधुनिकतातर्फ बढेको समाजले व्यस्त जीवनमा चाहेको समय र स्थानमा सजिलै पेट भर्न सुरक्षित तयारी खाद्यवस्तुका लागि आधुनिक सुरक्षा प्रविधि अपनाइसकेको थियो । खाद्यवस्तुलाई बढी समय खानयोग्य बनाइराख्नमा सेक्ने, चिसो पार्ने, गाड्ने जस्तो क्रियामा परम्परागत विधिभन्दा बेग्लै खाद्यवस्तु फ्रिजमा राख्ने, कृत्रिम तरिकाले सेक्ने तरिकाको प्रयोग हुँदै जाँदा निर्वात (Vaccum) विधि, विकिरण विधि, रासायनिक विधि र ब्याक्टेरियल विधिको विकास गरिएको छ ।भौतिकवादी र व्यस्त जीवनमा समय अभावले गर्दा तयारी खाद्यवस्तुको सुरक्षा र स्वादमा आधुनिक विधि प्रयोगलाई सुरुका दिनमा उल्लेखनीय कार्य मानिए पनि यस प्रक्रियाको सुरुवात गरिएको पश्चिमा देशमा तिनै खाद्यवस्तु नष्ट हुनबाट रोक्न र अझ स्वादिलो बनाउन प्रयोग गरिने ‘प्रिजर्वेटिभ’ प्रयोगप्रति उपभोक्ता सचेत भएको देखिन्छ तथा राज्यले नै कडा मापदण्ड लागू गरेका छन् ।एउटा कुरा स्पष्ट छ, भान्सामा पकाइने दालभात, तरकारी खानु धेरै नै सुरक्षित छ तर बजारबाट किनेर ल्याइने तयारी खाद्यवस्तु जस्तै चाउचाउ, ब्रेड, चिप्स, बट्टाबन्द गेडागुडी, फ्रिजमा राखिएका मासु, म्याकरोनी आदि अनेक उपाय अपनाएर लामो समय खराब नहुने गरी सुरक्षित गरिएका हुन्छन् । यिनको स्वादसमेत जिब्रो लोभ्याउने र बारम्बार खान मन लगाउने खालको बनाइएको हुन्छ ।बजारमा पाइने तयारी खाद्यवस्तुमा प्रयोग गरिएका विभिन्न रसायन, एन्जाइम वा अन्य तìवले हो हाम्रो शरीरमा दुष्प्रभाव पार्न सक्ने, वस्तुतः यी रसायन नै हुन्छन् । यी सबैलाई ‘एडिटिभ्स’ भन्ने गरिएको छ । ‘एडिटिभ्स’ कै एक भाग हो ‘प्रिजर्वेटिभ’ ।विश्व स्वास्थ्य सङ्गठनले भनेको छ, “बुझ्नुपर्ने मुख्य कुरा के हो भने बृहत्स्तरको खाद्य प्रशोधनको आवश्यकता परिपूर्ति गर्नका लागि समयकालमा कैयौँ खालका ‘फुड एडिटिभ्स’ विकास गरिएका छन् । प्रशोधित खाद्यवस्तुलाई कारखाना वा उद्योगका भान्साबाट भण्डारगृह र पसलसम्म अनि अन्त्यमा उपभोक्तासम्म पु¥याउने क्रममा सुरक्षित र ताजा राखिराख्न खाद्यवस्तुमा ‘एडिटिभ्स’ मिसाउने गरिन्छ । साथै स्वाद, सुगन्ध, रचना र रूप रङ परिवर्तन गर्नलाई पनि खाद्यवस्तुमा ‘एडिटिभ्स’ हाल्ने गरिएको छ ।”यसरी खाद्यवस्तुमा मिसाइने ‘एडिटिभ्स’ वनस्पति, पशु, खनिज वा रासायनिक रूपमा बनाउने गरिएको छ । ‘एडिटिभ्स’ हजारौँ किसिमका छन् र आवश्यकता अनुसार तिनको प्रयोग खाद्यवस्तुमा गरिन्छ । एक प्रकारको ‘एडिटिभ्स’ मा पर्छ प्रिजर्वेटिभ्स । प्रिजर्वेटिभ्सको मुख्य काम भनेको तयारी खाद्यवस्तुलाई रोगाणुबाट बिग्रन नदिने र लामो समय सुरक्षित राख्ने हुन्छ । यसबाट स्पष्ट हुन्छ, प्रिजर्वेटिभ्सले खाद्यवस्तुको रूप, रङ, स्वाद, सुगन्धमा केही भूमिका खेल्दैन र सड्नबाट मात्र जोगाउँछ । खाद्यवस्तुमा यसको कुनै पोषण महत्व हुँदैन । खाद्यवस्तु मात्र होइन कागजमा समेत प्रिजर्वेटिभ्स प्रयोग गरिएको हुन्छ । कागज चपाउने र हातले बढी खेलाउने बानी छ भने सचेत हुनुहोस् । चाहे कागजी नोट होस् वा कपी नै तिनलाई किराबाट बचाउन प्रिजर्वेटिभ्स प्रयोग गरिएको हुन्छ ।प्रिजर्वेटिभ्स मुख्यतया दुई प्रकारका हुन्छन् । एक किसिमको प्रिजर्वेटिभ्समा नुन, चिनी, भिटामिन ‘सी’ आदि पर्छन् भने अर्को खालको  प्रिजर्वेटिभ्स रासायनिक रूपले तयार पारिएका यौगिक हुन् । पहिलो वर्गमा पर्ने प्रिजर्वेटिभ्स खाद्यवस्तु सुरक्षित राख्न उपयुक्त मानिन्छन् तर दोस्रो प्रकारका रासायनिक प्रिजर्वेटिभ्सले शरीरमा दूरगामी असर पार्ने सम्भावना रहन्छ ।परम्परागत पद्धतिखाद्यवस्तुलाई लामो समयसम्म बिग्रन वा सड्न नदिन मानिसले परापूर्वकालदेखि विभिन्न खालका उपाय अपनाउने गरेको छ । गाउँघरतिर वा शहरी जीवनमा समेत हामीले अद्यापि यस्तो अभ्यास देख्न सक्छौँ, हाम्रो आफ्नै घरमा पनि । तोरीको तेल हालेर अचार राख्नु, त्यसमा नुन हाल्नु तथा चिनी वा सखर हालेर खाद्यवस्तु सुरक्षित राख्ने तौरतरिका हामीमध्येका धेरैलाई थाहा नै होला ।एक पुस्तापहिलेसम्म सबै जना खाद्यवस्तु सुरक्षित राख्ने परम्परागत पद्धतिका बारेमा जानकार थिए । अहिलेको पुस्ता बजारका तयारी खाद्यवस्तुमा लोभिएकाले परम्परागत तरिका उनीहरूलाई अस्वाभाविक, अस्वस्थ (तेल, नुन, गुलियो बढी भन्ने) लाग्न सक्छ र धेरैजसो त जानकारसमेत छैनन् होलान् । बजारका खाद्यवस्तुमा थाहा नहुने गरी बढी तेल, नुन, चिनी र अन्य रसायनको मिश्रण हुने तथ्यबाट उनीहरू अनभिज्ञ देखिन्छन् ।अचारमा हालिएको तेल, नुन वा चिनी सबैले एक प्रकारबाट प्रिजर्वेटिभको काम गर्छन् र रोगाणु विकसित हुनबाट रोकेर लामो समय अचार खानयोग्य बनाइराख्छन् । अचार मात्र होइन खाद्यवस्तुलाई पछि खानका लागि सुरक्षित पार्ने परम्परागत विधिमा हामी घाम, धुवाँ, खरानीलाई पनि लिन सक्छौँ । घाममा सुकाएर गुन्द्रक, सिन्की तयार पार्ने तथा आगो र धुवाँले सेकेर मासुलगायत अन्य खाद्यवस्तुको सुकुटी बनाउने कार्यलाई समेत यस वर्गमा राखेर हेर्न सक्छौँ । आगो वा घाममा सुकाएर मस्यौरा बनाउने, घाममा माछा सुकाउने जस्ता कतिपय कार्यले बेसिजनमा खानका लागि खाद्यवस्तु सुरक्षित राख्ने आफ्नै नेपाली ज्ञान र शैली छ ।विज्ञान प्रविधिको विकासले खाद्यवस्तु सुरक्षित राख्ने अनेक खालका रासायनिक घटक प्रयोगमा आउन थालेपछि चाहिँ परम्परागत तरिका झर्को र समयनाशक जस्तै मानिन थालिएको देखिन्छ । ‘मन थियो, समय नै भएन ।’ यस्तै सोचिन्छ । ‘फटाफट खाऊँ र काममा जाऊँ ।’ यस्तो हतारिएको मनोविज्ञानले बजारका तयारी खाद्यवस्तु रुचाउँछ र यस्तै भइरहेको समेत देखिन्छ । परम्परागत पद्धति एक दिनको रमाइलो र स्वाद फेर्नका लागि मात्र जस्तो हुँदै गएको छ ।विधि, व्यवस्था र अभ्यासनेपाली बजारमा खाद्य मापदण्डबेगरका खाद्यवस्तुको कमी छैन । पसल, डिपार्टमेन्टल स्टोर वा मलहरूमा पाइने बट्टाबन्द खाद्यवस्तुमा कोडेक्स (एक अन्तरसरकारी संस्था जसले खाद्यवस्तुको अन्तर्राष्ट्रिय मापदण्ड, निर्देशिका र आचारसंहिता विकास गरेर उपभोक्ताको स्वास्थ्य रक्षा तथा खाद्यवस्तु व्यापारमा स्वच्छ अभ्यास सुनिश्चित गर्दछ ।) लागू गरिएको छ । बेला बेलामा जाँचपड्तालसमेत हुने गरेको छ । सबै अवस्थामा ढुक्क हुन चाहिँ सकिँदैन । केही व्यापारी वा उत्पादकको दूषित मनसाय कोडेक्स भावनाको बाधक बन्ने गरेको छ ।यहाँ एउटा कुरा भनिएको हुन्छ (कतिपयमा त केही पनि जनाइएको हुँदैन) खाद्यवस्तुको अवस्था बेग्लै हुन्छ । खाद्य संस्कृतिमा भौतिकवादी चिन्तन हाबी हुँदा परम्परागत विधि नासिने र व्यापारी वा उत्पादकको मनोमानी चल्ने हो । शिशुको आहारमा कृत्रिम रङ र प्रिजर्वेटिभ्स हाल्न पाइँदैन । स्मरण हुनु पर्छ चौधरी कम्पनी (हाल सिजी) ले भेनिलाको स्वादमा लिटो उत्पादन गरेपछि कारबाही हुने भनिएपछि त्यसको उत्पादन बन्द गरेको थियो तर पछि फेरि स्याउको स्वादमा लिटो निकाल्यो । कोडेक्सले समेत भनेको छ महिनासम्मका शिशुको आहारमा कुनै पनि खालको एडिटिभ्स वा प्रिजर्वेटिभ्स हाल्न मिल्दैन । बजारमा यत्रतत्र प्याकेटमा वा खुला अवस्थामै पाइने चाउमिनका सिन्का, म्याकरोनी, कुरकुरे, चिप्स वा फ्रिजमा राखिएका माछा, मासु सबै प्रिजर्वेटिभ्सयुक्त छन् । फरक यति मात्र छ कसैमा कोडेक्स मापदण्ड अपनाइएको हुन्छ त कसैमा आफूखुसी थोरै वा बेसी प्रिजर्वेटिभ्स हालिएको हुन्छ ।शिशु (एक वर्षमुनिका) का लागि खुवाइने खाद्यवस्तुमा मोनोसोडियम ग्लुटामेट (अजिनोमोटो) बन्देज गरिएको छ । आममानिसलाई यसको जानकारी नहुँदा शिशुलाई अजिनोमोटो हालिएका चाउचाउ, चिप्स वा कुरकुरे खुवाइने गरेको देखिन्छ । उत्पादकको यसमा गल्ती नहोला तर मानिसमा जानकारीको अभाव भएकाले ती उत्पादनको प्याकेटमै सचेतना सन्देश राख्नु आवश्यक छ ।बजारका तयारी मसलामा कुनै पनि खालको एडिटिभ्स हाल्न बन्देज छ । छड्के जाँचमा सब ठिकठाक नै भएको दाबी खाद्य प्रविधि तथा गुण नियन्त्रण विभागको छ । तथापि आफैँ मसला बनाएर वा बजारकै मसला प्रयोग गर्दा पनि अजिनोमोटोलगायतका एडिटिभ्स थप प्रयोग गरेर खाद्यवस्तु तयार पार्ने फुटपाथका खाद्य व्यवसायी, रेस्टुराँ, मम व्यवसायी वा पार्टीको भोजको खाना सबै नियमन र नियन्त्रणबाहिर छन् । यिनलाई रोक्ने, सिकाउने, बुझाउने, दण्ड गर्ने कसले ? खाद्य प्रविधि तथा गुण नियन्त्रण विभागको भनाइमा खाद्य स्वच्छता र गुणस्तरता धेरै हदसम्म नियन्त्रणमा छ ।विश्व व्यापार सङ्गठनको सदस्य भएपछि सन् २००७ मै नेपालमा राष्ट्रिय कोडेक्स समिति गठन भएको र कृषि तथा पशुपन्छी मन्त्रालयका सचिवको अध्यक्षतामा यसले कार्य गरिरहेको छ । विगतमा उत्पादन विशेष कोडेक्स मापदण्ड लागू गरिएकोमा हाल यसको दायरा तयार पारिएको छ । साथै खाद्य स्वच्छता तथा गुणस्तर ऐन २०८१ साल साउन १९ गतेदेखि लागू गरिएको छ ।स्वास्थ्यका कुराकृत्रिम तवरले तयार पारिएका प्रिजर्वेटिभ्सको सम्बन्ध कैयौँ खालका स्वास्थ्य विकारसँग छ । यिनको आधिक्य वा लामो समयको प्रभावबाट एलर्जी, दम, मुटुरोग, उच्च रक्तचाप वा क्यान्सरसम्म हुन सक्छ । प्रिजर्वेटिभ्सले गर्दा सास बढ्ने, शरीर चिलाउने, डाबर देखिने जस्ता एलर्जी हुने सम्भावना रहन्छ ।तरकारी, ड्राई फ्रुट्स, वाइन आदिमा रोगाणु लाग्न नदिन र तिनको खाद्य आयु बढाउन प्रयोग गरिने प्रिजर्वेटिभ्स सल्फाइट्स तथा सफ्ट ड्रिङ्क्स, जाम, अचार आदिमा हालिने बेन्जोइट्सले दम, ब्रोङ्काइटिस र श्वासप्रश्वासका अन्य समस्या निम्त्याउने खतरा हुन्छ । खाद्यवस्तुमा हालिएका प्रिजर्वेटिभ्सले बालबालिका चुलबुले र अस्थिर मनोवृत्तिको हुने अनुसन्धानले देखाएको छ ।खाद्यवस्तुमा हालिएका प्रिजर्वेटिभ्स नाइट्रेट्स र नाइट्राइट्सको सम्बन्ध क्यान्सरसँग छ । अनुसन्धानले देखाएको छ, मासु सुरक्षित राख्न र त्यसको स्वाद बढाउन प्रयोग गरिने नाइट्रेट्स र नाइट्राइट्स शरीरमा पुगेपछि क्यान्सर गराउने कार्सिनोजेनिक नाइट्रोसामिनेसमा परिवर्तन हुने गर्छन् ।मोटोपना अहिले विश्वको एक मुख्य स्वास्थ्य समस्या बन्दै गएको छ । प्रिजर्वेटिभ्सलगायतका एडिटिभ्स हालिएका प्रशोधित खाद्यवस्तुमा धेरै चिल्लो, नुन, चिनी हुने भएकाले मोटोपना निम्तन्छ । यसले पाचन समस्यासमेत उत्पन्न गर्छ । बजारमा पाइने तयारी वा प्रशोधित खाद्यवस्तुमा हालिएका प्रिजर्वेटिभ्सले हाम्रो शरीरलाई आवश्यक पोषक तत्वसमेत क्षय गरिदिन्छन् ।अन्त्यमा.....रसायनलाई खाद्यवस्तुमा प्रिजर्वेटिभका रूपमा प्रयोग गरिने तथ्य र त्यसबाट स्वास्थ्यमा पर्ने अल्पकालीन र दीर्घकालीन असर बारेमा आममानिस अवगत हुँदै गएका छन् । कुनै बेला खाद्यवस्तु सुरक्षित राख्न कृत्रिम प्रिजर्वेटिभ्सको प्रयोग प्रोत्साहित गरिएको भए पनि अहिले प्रिजर्वेटिभ्समुक्त वा नियन्त्रित खाद्यवस्तुको उपलब्धता बजारमा हुनु जरुरी भएको छ । विशेष गरी असाध्य रोगहरू प्रमुख जनस्वास्थ्य चुनौती बन्दै गइरहेको सन्दर्भमा यसो गर्नु आवश्यक पनि छ । प्रिजर्वेटिभ्स हालिएका खाद्यवस्तुमा सचेतना सन्देश राख्ने तथा नियन्त्रणबाहिर रहेका व्यवसायीलाई समेत नियमनको दायरामा ल्याउन विधि विकास गरिनु पर्दछ । आगामी जेठ २४ गते मनाइने विश्व खाद्य सुरक्षा दिवसको मर्म यस्तै छ । –युवामञ्च",
      "link": "https://gorkhapatraonline.com/news/156483",
      "image": "https://gorkhapatraonline.com/storage/media/275699/conversions/2333-original-thumb.jpg"
    }
  ]
}