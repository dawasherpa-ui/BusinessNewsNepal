{
  "date": "2025-03-31T01:32:25.761Z",
  "news": [
    {
      "slug": "149146",
      "title": "रैथाने बालीलाई प्राथमिकता",
      "timestamp": 1743379200000,
      "source": "gp",
      "content": "हुम्ला जिल्लामा कृषि क्षेत्रमा काम गर्ने सरकारी निकायले आगामी आर्थिक वर्ष २०८२/८३ को बजेट तथा कार्यक्रममा स्थानीय रैथाने बालीलाई उच्च प्राथमिकतामा राख्ने भएका छन् ।",
      "longContent": "हुम्ला समाचारदाताहुम्ला, चैत १८ गते ।  हुम्ला जिल्लामा कृषि क्षेत्रमा काम गर्ने सरकारी निकायले आगामी आर्थिक वर्ष २०८२/८३ को बजेट तथा कार्यक्रममा स्थानीय रैथाने बालीलाई उच्च प्राथमिकतामा राख्ने भएका छन् । कर्णाली प्रदेश सरकारले नीतिगत रूपमै रैथाने बालीलाई प्राथमिकतामा राख्ने व्यवस्था गरेपछि जिल्लाका निकायले आगामी वर्ष रैथाने बाली संरक्षणका कार्यक्रम मात्र राख्ने भएका हुन् । कर्णाली प्रदेश सरकारले नीतिगत व्यवस्था गरेर रैथाने बालीका संरक्षण, प्रवर्धन र बजारीकरण गर्ने जनाएपछि आगामी आवमा जिल्लाले तयार गर्ने सबै कार्यक्रम पनि रैथाने बालीका हुने कृषि विकास कार्यालयका प्रमुख चुणामणि पन्तले बताउनुभयो । रैथानेबाहेक अन्य बालीका कार्यक्रम तर्जुमा नै नहुने उहाँले जनाउनुभयो । उहाँले यसको खेती, उत्पादन वृद्धि, बजारीकरण, प्याकेजिङसम्बन्धी कार्यक्रम तर्जुमाको तयारी कार्यालयले गरिरहेको र हालको अवस्था हेर्दा रैथाने बालीको अन्न महँगोमा बिक्री भइरहेकाले किसानलाई प्रत्यक्ष फाइदा हुने भएकाले यसलाई प्राथमिकतामा राखिने जानकारी दिनुभयो । यतिबेला कार्यालय स्थलगत रूपमा गाउँ गाउँमा पुगेर किसानसँग रैथाने बालीलाई कसरी प्रवर्धन गर्न सकिन्छ भन्ने रायसुझाव सङ्कलन गरिरहेको उहाँले बताउनुभयो । हुम्ला जिल्लाका रैथाने बालीमध्ये चिनो, कागुनो, कोदो, फापर तिते र फापर मिठे, उवा, सिमी र स्याउ तथा ओखर खेतीसँग सम्बन्धित कार्यक्रम तर्जुमा गरिने छ । यी बालीको स्थानीय स्तरमा मूल्यसमेत निर्धारण भइसकेको छ । खाद्य व्यवस्था तथा व्यापार कम्पनी लिमिटेडले जिल्लाका चार वटा गाउँपालिकसँग रैथाने बाली खरिदका लागि सम्झौतासमेत गरिसकेको छ । सिमकोट गाउँपालिकासँग तीन वर्षदेखि खाद्यले रैथाने बाली खरिद गर्दै आएको छ । यसअघि कार्यालयले रैथानेभन्दा पनि हाइब्रिड बालीमा प्राथमिकता दिने गरेको थियो । खाद्य सुरक्षाका हिसाबले पनि उपभोक्तालाई रैथाने बाली उपयोगी छ ।",
      "link": "https://gorkhapatraonline.com/news/149146",
      "image": "https://gorkhapatraonline.com/storage/media/262934/conversions/raithane-bali-humla-rajan-original-thumb.jpg"
    },
    {
      "slug": "149145",
      "title": "कर्णालीको साठी प्रतिशत माटोमा अम्लीयपन",
      "timestamp": 1743379200000,
      "source": "gp",
      "content": "बढ्दो रासायनिक विषादीको प्रयोगका कारण कर्णाली प्रदेशका ६० प्रतिशत माटोमा अम्लीयपन देखा परेको छ । माटोमा अम्लीयपन देखिएपछि उत्पादन शक्ति कमजोर भएको छ ।",
      "longContent": "ललित बसेलसुर्खेत, चैत १८ गते । बढ्दो रासायनिक विषादीको प्रयोगका कारण कर्णाली प्रदेशका ६० प्रतिशत माटोमा अम्लीयपन देखा परेको छ । माटोमा अम्लीयपन देखिएपछि उत्पादन शक्ति कमजोर भएको छ । कर्णालीलाई अर्गानिक प्रदेश बनाउनका लागि जैविक विषादी प्रयोग गर्न कृषकलाई आग्रह गरिए पनि बढी उत्पादन गर्ने लोभमा रासायनिक विषादीको अत्यधिक प्रयोग बढ्दा माटोमा अम्लीयपन पनि बढेको छ । एकीकृत कृषि प्रयोगशाला सुर्खेतले कर्णालीको माटोमा अम्लीयपन देखा पर्दा उत्पादनमा पनि ह्रास आउने गरेको जनाएको छ । प्रयोगशालाका प्रमुख वरिष्ठ कृषि अर्थविज्ञ चित्रबहादुर रोकायले किसानले बढी उत्पादन गर्ने लोभमा रासायनिक विषादीको प्रयोग गर्दा माटोमा अम्लीयपन बढी देखिएको बताउनुभयो । जुम्ला, कालीकोटतिर पनि अध्ययन गर्न जाँदा किसानले रासायनिक विषादीको प्रयोग गर्ने गरेको पाइएको उहाँको भनाइ छ । साबिक कर्णालीको कालीकोट, जुम्ला, हुम्ला, मुगु र डोल्पामा रासायनिक विषादीको प्रयोगमा रोक लगाइएको छ तर पनि लुकिछिपी रासायनिक विषादीको प्रयोग र बिक्रीवितरण भइरहेको पाइएको उहाँले जनाउनुभयो । आफूहरूले जैविक विषादी बनाउन र प्रयोग गर्ने विधिबारे सचेतना दिने गरेको जानकारी उहाँले दिनुभयो । कर्णालीको माटोमा अम्लीयपन देखिएपछि यसको उपचार गर्नुपर्ने हुन्छ । चालु आवमा १० वटा शिविर गरेर माटोको उपचार गर्ने लक्ष्य प्रयोगशालाको छ । जसमध्ये दुई वटा सम्पन्न भइसकेको छ । अब प्रदेशका एक जिल्लामा एउटा माटो शिविर असार मसान्तभित्र गरिसक्ने गरी तयारी भइरहेको वरिष्ठ अर्थविज्ञ रोकायाले बताउनुभयो । उहाँले अम्लीयपनले माटो कमजोर भएकाले बाली लगाइसकेपछि माटो परीक्षण गर्नुपर्ने हुन्छ । उहाँका अनुसार माटोको उर्वराशक्ति बढाउन अब रासायनिक होइन, जैविक विषादी प्रयोगलाई बढावा दिनु पर्छ । माटो शिविरमा नाइट्रोजनलगायतका तत्व भए नभएको जाँच्ने गरिएको छ । त्यसका लागि प्रयोगशालामा एउटा उपकरणसहितको भ्यान पनि छ तर प्रयोगशालामा उक्त भ्यान चलाउने हेबी चालकका दरबन्दी नहुँदा सबै ठाउँमा लैजान नसकिएको रोकायले बताउनुभयो । यता कर्णाली प्रदेश सरकारले कर्णालीका ७१८ वटा वडाहरूलाई विषादी प्रयोगसम्बन्धी वर्गीकरण गरेको छ । जस अनुसार १९५ वडालाई हरियो क्षेत्र, ४४६ वटा वडालाई पहेँलो क्षेत्र, ५५ वटा वडालाई रातो क्षेत्र, ५९ वटा क्षेत्रलाई हरियो र पहिलो मिश्रण तथा दुई वटा वडालाई रातो र हरियो क्षेत्रमा वर्गीकरण गरिएको छ । हरियो क्षेत्र पूर्ण अर्गानिक, पहेँलो क्षेत्र सामान्य, रातो क्षेत्र चिन्ताजनक मानिएको छ । मन्त्रालयले सबै वडालाई पूर्ण प्राङ्गारिक बनाउने योजना अगाडि सारेको छ ।",
      "link": "https://gorkhapatraonline.com/news/149145",
      "image": "https://gorkhapatraonline.com/storage/media/262933/conversions/soil-test-karnali-lalit-original-thumb.jpg"
    },
    {
      "slug": "149144",
      "title": "लेबलबिनाका वस्तु जफत गर्ने चेतावनी",
      "timestamp": 1743379200000,
      "source": "gp",
      "content": "सरकारले लेबलबिनाका वस्तु बजारमा पठाएमा जफत गर्ने चेतावनी दिएको छ । वाणिज्य, आपूर्ति तथा उपभोक्ता संरक्षण विभागले २० गतेपछि बजारमा लेबल नभएका वस्तु भेटिएमा जफत तथा सम्बन्धित उत्पादक उद्योगलाई कारबाही हुने जानकारी गराएको हो ।",
      "longContent": "गोरखापत्र समाचारदाता काठमाडौँ, चैत १८ गते । सरकारले लेबलबिनाका वस्तु बजारमा पठाएमा जफत गर्ने चेतावनी दिएको छ । वाणिज्य, आपूर्ति तथा उपभोक्ता संरक्षण विभागले २० गतेपछि बजारमा लेबल नभएका वस्तु भेटिएमा जफत तथा सम्बन्धित उत्पादक उद्योगलाई कारबाही हुने जानकारी गराएको हो । विभागका निर्देशक डिकबहादुर कार्कीले एक सातापछि पनि बजारमा लेबल नभएका वस्तु भेटिएमा जफत गरेर सम्बन्धित उद्योगी र बिक्री गर्ने व्यापारीलाई कारबाही गर्ने बताउनुभएको हो । उहाँका अनुसार उत्पादित तथा पैठारी गरिएका वस्तुको लेबलमा उत्पादक कम्पनीको नाम, ठेगाना र दर्ता नम्बर, वस्तुको उत्पादन र उपभोग्य मिति र ब्याच नम्बर, वस्तुमा लाग्ने सबै प्रकारका कर समावेश गरी हुन आउने अधिकतम खुद्रा बिक्री मूल्य (एमआरपी) गुणस्तर निर्धारण भएका वस्तु भए वस्तु गुणस्तर, मानव स्वास्थ्यलाई प्रतिकूल असर पर्ने भए चेतावनीमूलक सन्देश वा चिह्नको प्रयोग हुनु पर्छ । स्वदेशमा उत्पादित वा पैठारी गरिएका वस्तु जस्तो भए पनि उत्पादकले बिक्री गर्नुपूर्व लेबल लगाएर मात्रै बजारमा पठाउनुपर्ने निर्देशक कार्कीले बताउनुभयो । विभागका अनुसार उपभोक्ता संरक्षण ऐन, २०७५ बमोजिम वस्तु वा सेवाको मापदण्ड निर्धारण गर्ने मार्गदर्शनको परिधिभित्र रहेर यही २० गतेसम्म यो नियम पालना गर्नुपर्ने छ । विभागको निर्देशनलाई बेवास्ता वा अटेर वा बर्खिलाप गरी लेबलबिनाका वस्तु बजारमा बिक्रीवितरण प्रयोजनका लागि राखिएको भेटिएमा प्रचलित कानुनबमोजिम हुने जनाइएको छ । यसअघि विभागका महानिर्देशक कुमार दाहालले सिमेन्ट उद्योग र डन्डी उद्योगका सञ्चालकलाई छुट्टाछुट्टै बोलाएर लेबल राखेर मात्रै बजारमा पठाउन निर्देशन दिनुभएको थियो ।",
      "link": "https://gorkhapatraonline.com/news/149144",
      "image": "https://gorkhapatraonline.com/storage/media/262932/conversions/dc-original-thumb.jpg"
    },
    {
      "slug": "149143",
      "title": "विश्व बैङ्कको बिस अर्ब चालिस करोड सहयोग",
      "timestamp": 1743379200000,
      "source": "gp",
      "content": "तेस्रो पुल सुधार तथा मर्मत कार्यक्रम कार्यान्वयनका लागि विश्व बैङ्कले २० अर्ब ४० करोड रुपियाँ प्रदान गर्ने भएको छ । विश्व बैङ्कको कार्यकारी निर्देशक बोर्डले १५ करोड अमेरिकी डलरको वित्तीय ‘प्याकेज’ आइतबार स्वीकृत गरेको हो ।",
      "longContent": "गोरखापत्र समाचारदाताकाठमाडौँ, चैत १८ गते । तेस्रो पुल सुधार तथा मर्मत कार्यक्रम कार्यान्वयनका लागि विश्व बैङ्कले २० अर्ब ४० करोड रुपियाँ प्रदान गर्ने भएको छ । विश्व बैङ्कको कार्यकारी निर्देशक बोर्डले १५ करोड अमेरिकी डलरको वित्तीय ‘प्याकेज’ आइतबार स्वीकृत गरेको हो ।सहायता रकम नेपालका रणनीतिक सडक सञ्जालमा निर्मित पुलको मर्मतसम्भार तथा सबलीकरणका निम्ति स्वीकृत गरिएको वासिङ्टन डिसीस्थित विश्व बैङ्कको प्रधान कार्यालयले जनाएको छ ।नेपालको पुल प्रणालीले दुर्गम र सहरी समुदायको जीवनयापन, स्वास्थ्य सेवा, शिक्षा र आर्थिक अवसरका साथ अन्य आधारभूत सेवामा जोड्न महत्वपूर्ण भूमिका निर्वाह गर्दै आएका पुलका लागि उक्त सहयोग प्रदान गरिएको विश्व बैङ्कले जनाएको छ । साथै बाढीपहिरो र भूकम्पलगायत प्राकृतिक एवं जलवायुजन्य जोखिमले पुल जस्ता पूर्वाधारमा गम्भीर असर गर्ने भएकाले तिनको सबलीकरणका निम्ति वित्तीय सहयोगको प्याकेज स्वीकृत गरिएको बैङ्कले जनाएको छ ।",
      "link": "https://gorkhapatraonline.com/news/149143",
      "image": "https://gorkhapatraonline.com/storage/media/262931/conversions/4333-original-thumb.jpg"
    },
    {
      "slug": "149142",
      "title": "पाँच सय दरका तेइस करोड नयाँ नोट छापिँदै",
      "timestamp": 1743379200000,
      "source": "gp",
      "content": "बजारमा नोट आपूर्तिका लागि पाँच सय दरका नोट छापिने भएको छ ।",
      "longContent": "गोरखापत्र समाचारदाताकाठमाडौँ, चैत १८ गते । बजारमा नोट आपूर्तिका लागि पाँच सय दरका नोट छापिने भएको छ । नेपाल राष्ट्र बैङ्कले पाँच सय दरका २३ करोड थान नयाँ नोट प्रचलनमा ल्याउन प्रक्रिया सुरु गरेको हो । राष्ट्र बैङ्कले आइतबार एक सूचना जारी गर्दै उक्त दरका नोट प्रचलनमा ल्याउन लागि अन्तर्राष्ट्रिय बोलपत्र आह्वान गरेको छ ।राष्ट्र बैङ्कले नयाँ नोट छाप्न इच्छुक आपूर्तिकर्ताबाट गोप्य सिलबन्दी बोलपत्र पेस गर्न आह्वान गरेको छ । इच्छुक आपूर्तिकर्ताले आगामी मे ३ तारिखसम्म कार्यालय समयभित्र बोलपत्र पेस गर्न सक्ने सूचनामा उल्लेख छ । राष्ट्र बैङ्कको मुद्रा व्यवस्थापन विभागले नोट छाप्न योग्य भेन्डरहरूका लागि अन्तर्राष्ट्रिय टेन्डर आह्वान गरेको हो । नोट छाप्न पूर्वसर्त पूरा गरे अनुरूप छ वटा विदेशी कम्पनीलाई छनोट गरिसकेको राष्ट्र बैङ्कले जनाएको छ ।छनोटमा परेका विदेशी कम्पनीमा चीनको चाइना बैङ्कनोट प्रिन्टिङ एन्ड मिन्टिङ कर्पोरेसन, युकेको डेला रुई इन्टरनेसनल लिमिटेड, जर्मनीको गिएसेकी डेभिरेन्ट करेन्सी टेक्नोलोजी, रसियाको ज्वाइन्ट स्टक कम्पनी ‘गोज्नाक’, फ्रान्सको ओबेरथुर फिडुसिआयर एसएएस र पोल्यान्डको पोलिस सेक्युरिटी प्रिन्टिङ वर्कस छन् । पूर्वसर्त पूरा गरेका छ वटा कम्पनीले बैङ्क नोट छाप्न राष्ट्र बैङ्कमा बोलपत्र पेस गर्न सक्ने आइतबार जारी सूचनामा उल्लेख छ । यिनैमध्ये कम लागतमा बैङ्क नोट छाप्ने प्रस्ताव पेस गर्ने कम्पनीलाई राष्ट्र बैङ्कले नोट छाप्ने ठेक्का दिने जनाएको छ ।",
      "link": "https://gorkhapatraonline.com/news/149142",
      "image": "https://gorkhapatraonline.com/storage/media/262930/conversions/NRB_1-original-thumb.jpg"
    },
    {
      "slug": "149141",
      "title": "सन्चोको उत्पादन अन्योल",
      "timestamp": 1743379200000,
      "source": "gp",
      "content": "काठमाडौँको जडीबुटीस्थित जडीबुटी उत्पादन तथा प्रशोधन कम्पनीको उत्पादन बन्द हुनका साथै करोडौँ रुपियाँको सामान नष्ट भएको छ । राजावादी समर्थकले गत शुक्रबार गरेको तोडफोडका कारण कम्पनीको उत्पादन बन्द भएको हो ।",
      "longContent": "शून्यबाट नै थाल्नु पर्छ : महाप्रबन्धक यादवगोरखापत्र समाचारदाताकाठमाडौँ, चैत १८ गते । काठमाडौँको जडीबुटीस्थित जडीबुटी उत्पादन तथा प्रशोधन कम्पनीको उत्पादन बन्द हुनका साथै करोडौँ रुपियाँको सामान नष्ट भएको छ । राजावादी समर्थकले गत शुक्रबार गरेको तोडफोडका कारण कम्पनीको उत्पादन बन्द भएको हो । कम्पनीका महाप्रबन्धक सङ्गीता यादवले कार्यालयको भवन, चार वटा गाडी, १४ वटा मोटरसाइकलका साथै ठुलो परिणाममा औषधीसमेत नष्ट भएको जानकारी दिनुभयो । कम्पनीको मुख्य भवन नै पूर्ण रूपमा क्षति हुनका साथै कम्पनीमा रहेको औषधी जलेर नष्ट रहेकाले कति क्षति भयो विवरण सङ्कलनकै क्रममा रहेको उहाँले जानकारी दिनुभयो । तोडफोडका कारण कम्पनीको उत्पादन बन्द भएको जनाउँदै उहाँले भन्नुभयो, “कहिलेदेखि सञ्चालन हुने भन्ने पनि अन्योलमै छ । यसबारे माथिल्लो निकायलाई समेत जानकारी गराएका छौँ ।” “तोडफोड र आगजनीका कारण कम्पनीको उत्पादन गर्ने प्रणाली नै बिथोलियो,” उहाँले भन्नुभयो, “पुनः औषधीजन्य उत्पादन सुरु गर्न फेरि शून्यबाट सुरु गर्नुपर्ने अवस्था आएको छ ।” कम्पनीको भौतिक सम्पत्ति क्षति हुनुका साथै आन्दोलनकारीले कर्मचारीलाई समेत दुव्र्यवहार गरेको उहाँको भनाइ छ । कम्पनीका अनुसार आन्दोलनकारीले कारखाना प्लान्ट, कच्चा पदार्थ स्टोरेज कोठा, प्याकेजिङ गर्ने कोठा, उत्पादित उत्पादन राख्ने कोठालगायतमा प्रवेश गरी ढुङ्गामुढाले तोडफोड गरी आगजनी गरेका थिए । आगजनीका कारण कार्यालय हाताभित्र रहेका सानादेखि ठुला रुख बिरुवासमेत जलेर नष्ट भएका छन् ।प्लान्टसहित, कच्चा पदार्थ, प्याकेजिङ गर्ने बोतल, बट्टा र प्याकेटसमेत जलेका कारण तत्कालै उत्पादन गर्न सम्भव नभएको कम्पनीले जनाएको छ । कम्पनीले पछिल्लो समयमा विविधीकरण गर्दै १० र पाँच एमएलको सन्चोबाहेक सन्चो बाम, सन्चो शिलाजित, सन्चो जटा हेयर आयल, सन्चो पेन रिलिफ आयल, सन्चो ह्यान्ड स्यानिटाइजर, पाल्मारोसा आयललगायत उत्पादन गर्दै आएको थियो ।यस्तै लेमनग्रास आयल, टिमुर आयल, इयुकाल्पटस आयल, मेन्था आयल, तेजपात आयल, च्मोमाइल आयल, सिट्रोनेला आयल, फ्रेन्च वेसिल आयल, जटामसी आयल र सन्चो मह उत्पादन गर्दै आएको थियो । अहिले सन्चो शुद्ध टिमुर बजारमा ल्याउने तयारी भइरहेको थियो । कम्पनीबाट उत्पादन हुँदै आएको सन्चो अन्तर्राष्ट्रिय बजारमा समेत निर्यात हुने गरेको कम्पनीले जनाएको छ । स्थानीय जडीबुटी प्रयोग गरेर कम्पनीले विभिन्न प्रकारका सामान उत्पादन गर्दै आएको छ । कम्पनी पछिल्लो समयमा पाँच करोड रुपियाँको लगानीमा अटोमेसन प्रणालीमा गएसँगै मल्टिपल प्याकेजिङ प्रणालीलाई अङ्गीकार गरी शाखा र बजार विस्तारमा लागेको थियो ।",
      "link": "https://gorkhapatraonline.com/news/149141",
      "image": "https://gorkhapatraonline.com/storage/media/262929/conversions/Jadibuti-Prasodhan-Company_sujan-gurung_BS_L9016-original-thumb.jpg"
    },
    {
      "slug": "149112",
      "title": "नेप्से परिसूचक २९ अङ्कले बढ्यो",
      "timestamp": 1743292800000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेन्जमा एक दशमलव ११ प्रतिशतको वृद्धि देखिएको छ ।",
      "longContent": "काठमाडौँ, चैत १७ गते । यो साता कारोबारको पहिलो दिन नेपाल स्टक एक्सचेन्जमा एक दशमलव ११ प्रतिशतको वृद्धि देखिएको छ । आज नेपाल स्टक एक्सचेन्ज (नेप्से) परिसूचक २९ दशमलव ८२ अङ्कले बढेर दुई हजार छ सय ९३ दशमलव १२ को बिन्दुमा कायम भएको हो ।आज तीन सय २३ कम्पनीको एक करोड ५५ लाख ७२ हजार आठ सय ६२ कित्ता शेयर ७६ हजार तीन सय ५४ पटक खरिदबिक्री हुँदा सात अर्ब ५६ करोड ८२ लाख २६ हजार एक सय ९७ बराबरको कारोबार भएको नेप्सेले जनाएको छ ।आज म्युचुअल फन्ड उपसमूहको उपसूचक शून्य दशमलव १५ र व्यापार समूह शून्य दशमलव २६ प्रतिशतले घटेको छ भने अरु सबै समूहको उपसूचक बढेको छ । आजको कारोबारमा वित्त समूह दुई दशमलव शून्य एक, लगानी दुई दशमलव १८ र अन्य समूह दुई दशमलव शून्य आठ प्रतिशतले बढेको छ । बैंकिङ र वित्त समान शून्य दशमलव ८२, होटल तथा पर्यटन एक दशमलव ४१, जलविद्युत् एक दशमलव ५४, जीवन बिमा शून्य दशमलव ८५, उत्पादन तथा प्रशोधन शून्य दशमलव ५८, लघुवित्त शून्य दशमलव ६२ र निर्जीवन बिमा शून्य दशमलव ७८ प्रतिशतले बढेको छ ।जोशी हाइड्रोपावर डेभलपमेन्ट कम्पनी लिमिटेडको शेयर मूल्य सबैभन्दा बढी नौ दशमलव ९७ प्रतिशतले बढेको छ । सबैभन्दा बढी घट्नेमा प्रभु स्मार्ट फन्डको शेयर मूल्य पाँच दशमलव ७९ प्रतिशत रहेको छ ।कारोबार रकमका आधारमा आज सबैभन्दा बढी हिमालयन रिइन्स्योरेन्स लिमिटेडको ६९ करोड १९ लाख ७७ हजार चार सय ११ बराबरको कारोबार भएको छ । कारोबार भएका शेयर सङ्ख्याका आधारमा सबैभन्दा बढी नेपाल इन्भेष्टमेन्ट मेगा बैँक प्रमोटर शेयर आठ लाख ५० हजार आठ सय नौ कित्ता किनबेच भएको छ । रासस",
      "link": "https://gorkhapatraonline.com/news/149112",
      "image": "https://gorkhapatraonline.com/storage/media/262889/conversions/nepse-original-thumb.jpg"
    },
    {
      "slug": "149082",
      "title": "झापामा २० हजार हेक्टरमा चैते धानखेती",
      "timestamp": 1743292800000,
      "source": "gp",
      "content": "जिल्लामा २० हजार हेक्टर जमिनमा चैते धानखेती लगाइएको कृषि ज्ञान केन्द्र झापाले जनाएको छ । त्यसमध्ये आठ पालिकाको ४८ बिघा जमिनमा कृषि ज्ञान केन्द्रले नै आधुनिक प्रविधिको प्रयोग गरेर परीक्षणका लागि चैते धान रोपेको जनाएको छ ।",
      "longContent": "झापा, चैत १७  गते । जिल्लामा २० हजार हेक्टर जमिनमा चैते धानखेती लगाइएको कृषि ज्ञान केन्द्र झापाले जनाएको छ । त्यसमध्ये आठ पालिकाको ४८ बिघा जमिनमा कृषि ज्ञान केन्द्रले नै आधुनिक प्रविधिको प्रयोग गरेर परीक्षणका लागि चैते धान रोपेको जनाएको छ ।परम्परागत खेतीभन्दा मेसिनरीको प्रयोगले गरेको खेती सस्तो र उत्पादनसमेत बढी हुने कुरा किसानलाई प्रत्यक्ष जानकारी दिने उद्देश्यले कृषि यान्त्रिकीकरण प्रदर्शन कार्यक्रमअन्तर्गत मेसिनबाट चैते धान रोपाइँ (प्रविधि प्रदर्शन) गरेको केन्द्रका प्रमुख सागर विष्टले जानकारी दिनुभयो । उहाँले यस वर्ष १२० हेक्टर जमिनमा आधुनिक कृषि यान्त्रिकीकरणको प्रयोग गरेर चैत धान रोपाइँ भएको बताउनुभयो । उहाँका अनुसार विगतमा ज्ञान केन्द्रले नमूना परीक्षणका लागि गरिएका सबै कृषि समूह र सहकारीले यस वर्ष पनि निरन्तर कृषि यान्त्रिकीकरणकै प्रयोग गरेर चैते धानखेती गरेका छन् ।स्थानीय पालिकाहरूको सहयोगमा किसान समूहको छनोट गरी केन्द्रले विगतदेखि नै हर्दिनाथ–१ धान लगाउन प्रोत्साहन गर्दै आएको छ । उहाँले भन्नुभयो, “अन्य धानको तुलनामा राम्रो उत्पादन हुने हुँदा यही धानको बिउ रोप्न सिफारिस गर्ने गरेका छौँ ।” यो धानको बिउ राखेको दिनदेखि १२० दिनमा पाक्ने उहाँको भनाइ छ । यस वर्ष गौरीगञ्ज गाउँपालिका, गौरादह नगरपालिका, शिवसताक्षी नगरपालिका, कमल गाउँपालिका, बुद्धशान्ति गाउँपालिका, अर्जुनधारा नगरपालिका, भद्रपुर नगरपालिका, हल्दिबारी गाउँपालिकामा कृषक समूहअन्तर्गत कृषियन्त्र प्रयोग प्रदर्शन गरिएको छ । छनोटमा परेका कृषि समूहलाई केन्द्रले धानको बिउ, बिउ राख्ने ट्रे र प्राविधिकलगायतमा सहयोग गरेको जनाएको छ । रासस",
      "link": "https://gorkhapatraonline.com/news/149082",
      "image": "https://gorkhapatraonline.com/storage/media/262812/conversions/dhan-original-thumb.jpg"
    },
    {
      "slug": "149079",
      "title": "सुनमा मूल्य उच्चविन्दुमा",
      "timestamp": 1743292800000,
      "source": "gp",
      "content": "शुक्रबार प्रतितोला एक लाख ७६ हजार २०० मा कारोबार भएको सुन आज तोलामा रू ६०० ले बढेर एक लाख ७६ हजार ८०० कायम भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ,  चैत १७ गते । निरन्तर बढिरहेको सुनको मूल्य हालसम्मकै उच्च विन्दुमा पुगेको छ ।शुक्रबार प्रतितोला एक लाख ७६ हजार २०० मा कारोबार भएको सुन आज तोलामा रू ६०० ले बढेर एक लाख ७६ हजार ८०० कायम भएको नेपाल सुनचाँदी व्यावसायी महासङ्घले जनाएको छ ।त्यस्तै आज चाँदीको मूल्य प्रतितोला १५ घटेर रू दुई हजार २५ कायम भएको छ । अन्तर्राष्ट्रिय बजारमा आज सुन प्रतिऔंस तीन हजार ८५ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/149079",
      "image": "https://gorkhapatraonline.com/storage/media/262807/conversions/gold1616-original-thumb.jpg"
    },
    {
      "slug": "149052",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1743292800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   चैत १७ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (भारतीय) प्रतिकिलो रु ३५, प्याज सुकेको (भारतीय) प्रतिकिलो रु ५२, गाजर (लोकल) प्रतिकिलो रु ४५, गाजर (तराई) प्रतिकिलो रु ४०, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ५०, मूला रातो प्रतिकिलो रु ५०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ३० तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु ८० कायम गरिएको छ ।यसैगरी, मटरकोसा प्रतिकिलो रु ७०, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ६०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ७०, तितो करेला प्रतिकिलो रु १००, लौका प्रतिकिलो रु ६०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ९०, घिरौला प्रतिकिलो रु ८०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ११० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ७०, पालुङ्गो साग प्रतिकिलो ७०, चमसुरको साग रु ९०, तोरीको साग प्रतिकिलो रु ५०, मेथीको साग प्रतिकिलो रु ८०, प्याज हरियो प्रतिकिलो रु ४५, बकुला प्रतिकिलो रु ५०, तरुल प्रतिकिलो रु ९०, च्याउ (कन्य) प्रतिकिलो रु १२०, च्याउ (डल्ले) प्रतिकिलो रु २५० तथा कुरिलो प्रतिकिलो रु ६०० निर्धारण गरिएको छ ।निगुरो प्रतिकेजी रु १००, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ७०, पुदिना प्रतिकिलो रु ३००, गान्टे मूला प्रतिकिलो रु ७०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २५०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु २५०, तरबुजा हरियो प्रतिकिलो रु ७०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, रुख कटहर प्रतिकिलो रु १००, निबुवा प्रतिकिलो रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १००, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ९०, खुर्सानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १२०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १८०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/149052",
      "image": "https://gorkhapatraonline.com/storage/media/262762/conversions/tarkari-original-thumb.jpg"
    },
    {
      "slug": "149035",
      "title": "अम्रिसो खेतीमा आकर्षण",
      "timestamp": 1743292800000,
      "source": "gp",
      "content": "कञ्चनपुरको कृष्णपुर नगरपालिका–१, दोमिल्लाका अधिकांश स्थानीयहरू अहिले अम्रिसो खेतीतर्फ आकर्षित भएका छन् ।",
      "longContent": "चौमाला समाचारदाताचौमाला (कैलाली), चैत १७ गते । कञ्चनपुरको कृष्णपुर नगरपालिका–१, दोमिल्लाका अधिकांश स्थानीयहरू अहिले अम्रिसो खेतीतर्फ आकर्षित भएका छन् । लालझाडी मोहना संरक्षित क्षेत्रमा पर्ने ऐश्वर्य सामुदायिक वनमा अहिले अम्रिसो खेती फस्टाउँदै गएको छ । कृष्णपुर नगरपालिका–१, दोमिल्लास्थित चुरे फेदीमा भइरहेको व्यावसायिक अम्रिसो खेती ८१६ जनाको जीविकोपार्जनको माध्यम बनेको छ । ऐश्वर्य सामुदायिक वन उपभोक्ता समितिले गत वर्ष ३० लाख रुपियाँको बिक्रीको लक्ष्य लिएको थियो । खेती राम्रो हुँदाहुँदै पनि हात्तीले ठुलो क्षति पुराएको थियो । समितिका अध्यक्ष ईश्वरबहादुर बुढाले अम्रिसो खेतीले समूहलाई आम्दानी र उपभोक्तालाई ज्यालादारीमा रोजगारी दिएको बताउनुभयो । समुहले यस वर्ष अम्रिसोबाट तयारी झाडु बिक्रीबाट १० लाख रुपियाँ खुद नाफा गर्ने लक्ष्य लिएको छ ।सामुदायिक वन उपभोक्ता समितिले एउटा कुचो बनाएबापत १५ रुपियाँसम्म दिने गरेको छ । एक दिनमा एक परिवारले दुईदेखि तीन सय वटा कुचोसमेत तयार पार्ने गरेका छन् । यसरी तयार गरिएको एउटा कुचो ५० देखि ७० रुपियाँको दरले थोक मूल्यमा बिक्री हुने गरेको छ ।समूहले सामुदायिक वनको खुला ठाउँमा अम्रिसो खेती गरेर आम्दानी गर्न सुरु गरेपछि स्थानीयहरू आकर्षित भएका हुन् । थोरै जमिन भएका स्थानीयले पनि अम्रिसोबाट घर खर्च निकाल्ने गरेका छन् । स्थानीयले राजमार्गका बजार र धनगढी/महेन्द्रनगरसम्म कुचो बिक्री गर्छन् ।",
      "link": "https://gorkhapatraonline.com/news/149035",
      "image": "https://gorkhapatraonline.com/storage/media/262744/conversions/Amriso-ko-Kucco-(2)-original-thumb.jpg"
    },
    {
      "slug": "149033",
      "title": "‘लगानीमैत्री वातावरणका लागि सामूहिक प्रयास’",
      "timestamp": 1743292800000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले देशमा लगानीमैत्री वातावरण निर्माण गर्न सबैको प्रयास आवश्यक भएको बताउनुभएको छ ।",
      "longContent": "मकवानपुर समाचारदातामकवानपुर, चैत १७ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले देशमा लगानीमैत्री वातावरण निर्माण गर्न सबैको प्रयास आवश्यक भएको बताउनुभएको छ । महासङ्घका अध्यक्ष ढकालसहित महासङ्घका उपाध्यक्षहरू तथा कार्यकारिणी सदस्यहरू, जिल्ला नगर उद्योग वाणिज्य सङ्घका अध्यक्षलगायतको टोलीसँग शनिबार हेटौँडामा मकवानपुर उद्योग वाणिज्य सङ्घको आयोजनामा भएको छलफल कार्यक्रममा उहाँले यस्तो बताउनुभएको हो । उहाँले लगानीको वातावरण निर्माण र रोजगारीको अवसर सिर्जनामा सबै पक्षको साथ सहयोग र समन्वय आवश्यक भएको भन्दै जिल्ला/नगर उद्योग वाणिज्य सङ्घहरूले पठाउने बजेटसम्बन्धी सुझावहरूलाई नेपाल सरकारको आगामी आवको बजेट निर्माणको क्रममा प्रस्ताव र कार्यान्वयनको लागि पहल गर्ने बताउनुभयो । उद्योग व्यवसायीका समस्या नीतिगत रूपमा समाधान गर्न महासङ्घले पहल गरिएको उहाँको भनाइ थियो । कार्यक्रममा मकवानपुर उद्योग वाणिज्य सङ्घका अध्यक्ष प्रमोदसिंह रानाभाटले जिल्लाका उद्योगी/व्यवसायीका समस्याबारेमा जानकारी गराउनुभएको थियो । थाहानगर उद्योग वाणिज्य सङ्घका अध्यक्ष पुरुषोत्तम ढकालले उद्योग व्यवसाय क्षेत्रमा रहेका समस्या समाधानमा महासङ्घबाट पहल र प्रयास हुनुपर्ने भन्दै थाहा नगरमा कृषिजन्य उद्योग स्थापनामा जोड दिनुभयो ।  कार्यक्रममा सिन्धुली उद्योग वाणिज्य सङ्घका नवनिर्वाचित अध्यक्ष अर्जुनकुमार श्रेष्ठलगायतका पदाधिकारीलाई सम्मान गरिएको थियो ।",
      "link": "https://gorkhapatraonline.com/news/149033",
      "image": "https://gorkhapatraonline.com/storage/media/262742/conversions/MCCI-News-Photo@-Hetauda-original-thumb.jpg"
    },
    {
      "slug": "149032",
      "title": "शीतभण्डारले किसानलाई लाभ",
      "timestamp": 1743292800000,
      "source": "gp",
      "content": "आफूले उत्पादन गरेको आलु वालिङमा सञ्चालनमा आएको शीतभण्डारमा राख्न पाएकाले वालिङ नगरपालिका–६ का कृषक शोभाकान्त पाण्डे उत्साहित हुनुहुन्छ ।",
      "longContent": "वालिङ समाचारदाता वालिङ, चैत १७ गते ।  आफूले उत्पादन गरेको आलु वालिङमा सञ्चालनमा आएको शीतभण्डारमा राख्न पाएकाले वालिङ नगरपालिका–६ का कृषक शोभाकान्त पाण्डे उत्साहित हुनुहुन्छ । उमेरले ७० काटिसक्नुभएका कृषक पाण्डे निरन्तर कृषि कर्ममा हुनुहुन्छ । उत्पादन गरेकोमध्ये दुई हजार किलो आलु बिउका रूपमा प्रयोग गर्न शीतभण्डारमा राखेको उहाँले जानकारी दिनुभयो । वालिङको त्रियासी कृषि उपज तथा बजार व्यवस्थापन सहकारी संस्थाले सञ्चालनमा ल्याएको शीतभण्डारमा ३३० जना कृषकले आलु भण्डारण गरेका छन् । वालिङ–५ का कृषक हुमनाथ लामिछानेले तीन हजार पाँच सय किलो आलु भण्डारण गर्नुभएको सहकारीका व्यवस्थापक युवराज रेग्मीले जानकारी दिनुभयो । लामिछाने सबैभन्दा धेरै आलु भण्डारण गर्ने किसान हुनुहुन्छ । एक हप्ताभित्र आलु भण्डारणका लागि ल्याउन सूचना गरिएको पहिलो दिनमा नै क्षमताभन्दा धेरै आलु आएको व्यवस्थापक रेग्मीले बताउनुभयो । उहाँका अनुसार शीतभण्डारमा ४५ टन अर्थात् चार हजार पाँच सय किलो आलु भण्डारण गरिएको छ । शीत भण्डारको क्षमता ५२ टनको भए पनि केही कम आलु राखिएको उहाँले बताउनुभयो ।  वालिङको शीतभण्डारमा आलु राख्न नपाएका किसानलाई जिल्लाका अन्य शीतभण्डारमा राख्ने व्यवस्था मिलाइएको व्यवस्थापक रेग्मीले बताउनुभयो । उहाँले भन्नुभयो, “यसका लागि सहजीकरणको काम भइरहेको छ ।”सहकारीले आफ्ना सदस्यहरूका लागि एक बोरा अर्थात् ५० किलो आलु भण्डारण गरेबापत चार सय रुपियाँ लिने गरेको छ भने सदस्य नरहेका कृषकहरूका लागि ४४० रुपियाँ निर्धारण गरिएको सहकारी संस्थाका अध्यक्ष अर्जुनप्रकाश अर्यालले बताउनुभयो । किसानले उत्पादन गरेको आलुलाई न्यूनतम शुल्कमा राख्ने व्यवस्था मिलाइएको उहाँले जानकारी दिनुभयो । यो रकमबाट बिजुली, आलुको बोरा फर्काउनेलगायतका काममा खर्च गरिने उहाँको भनाइ छ ।प्रतिमहिना बिजुलीको बिल मात्रै ३५ देखि ४० हजारसम्म आउने गरेको अध्यक्ष अर्यालले बताउनुभयो । कृषकलाई सहजता गराउँदा संस्थाको सञ्चालन खर्चसमेत नउठेको उहाँको गुनासो छ । आठ महिना अर्थात् आगामी २०८२ कात्तिकसम्म आलु भण्डारण गर्नुपर्दा खर्च धान्नै समस्या भएको उहाँले बताउनुभयो । किसानको हितमा काम गरिरहेका सहकारीलाई छुट्टै सहयोग गर्नुपर्नेमा उहाँले जोड दिनुभयो । केही समयअगाडिसम्म आलु भण्डारणका लागि भैरहवा जानुपर्ने बाध्यता रहेको भन्दै सहकारीले काम सुरु गरेपछि आफ्नै ठाउँमा आलु भण्डारण गर्ने अवसर किसानले पाएका छन् । सबै सहकारी संस्थालाई एकै रूपमा हेरिँदा किसानको हकहित र उत्पादनको बजारीकरण गर्दै आएका सहकारीलाई समस्या परेको अध्यक्ष अर्यालले गुनासो गर्नुभयो । उहाँले भन्नुभयो, “हाम्रा जस्ता उत्पादन र बजारीकरणमा काम गर्दै आएका सहकारी समस्यामा परेका छन् ।” देशको आर्थिक विकास र उत्पादन बढाउन यस्ता सहकारीलाई विशेष अनुदान दिनुपर्नेमा उहाँको जोड छ । शीतभण्डारमा राखिएको आलुमध्ये अधिकांश बिउ आलु रहेको छ भने केही खानका लागि प्रयोग हुने आलुसमेत रहेको सहकारी संस्थाले जनाएको छ ।",
      "link": "https://gorkhapatraonline.com/news/149032",
      "image": "https://gorkhapatraonline.com/storage/media/262748/conversions/Waling-Shit-bhandar-aalu-krisha-(2)-original-thumb.jpg"
    },
    {
      "slug": "149031",
      "title": "भारतीय तरकारीले किसान चिन्तित",
      "timestamp": 1743292800000,
      "source": "gp",
      "content": "उत्पादनले मूल्य नपाउँदा तरकारी किसान चिन्तित भएका छन् । यसअघि १० रुपियाँ किलोमा काउली बिक्री गरेका किसान गोलभेँडा पाँच रुपियाँमा बिक्री गर्नु परेपछि मर्माहत छन् । त्यसमाथि ग्राहक नपाउँदा समस्या थपिएको छ ।",
      "longContent": "रवीन्द्र उप्रेतीबर्दीबास, चैत १७ गते । उत्पादनले मूल्य नपाउँदा तरकारी किसान चिन्तित भएका छन् । यसअघि १० रुपियाँ किलोमा काउली बिक्री गरेका किसान गोलभेँडा पाँच रुपियाँमा बिक्री गर्नु परेपछि मर्माहत छन् । त्यसमाथि ग्राहक नपाउँदा समस्या थपिएको छ । चुरेडाँडादेखि २५० किलो टमाटर लिएर बर्दीबासको शनिबारे हाट आउनुभएका वडा नं ५ का कर्णबहादुर तामाङ ढुवानी भाडा पनि असुल भएपछि टमाटर फ्याक्ने अथवा खर्चेर फिर्ता लैजाने दोधारमा परेको बताउनुभयो । सबै तरकारी किसानको साझा समस्या हो यो । बर्दीबासमा अहिले तीन किसिमका मूल्यसहितका गोलभेँडा बिक्री भएको छ । कविता प्रतिक्यारेट (२५ केजी) चार सय, चिउरी तीन सय र इन्डो अमेरिकन गोलभेँडा क्यारेटको १५० रुपियाँ अर्थात् प्रतिकिलो पाँचदेखि छसम्म रुपियाँमा बिक्री भएको छ । ३० क्यारेट इन्डो अमेरिकन गोलभेँडा बिक्री नभएपछि मिथिला नगरपालिका–९ का अशोक महतोले ग्राहकले तोकेको मूल्यमै टमाटर उपलब्ध गराउनुपर्ने अवस्था आएको बताउनुभयो । बजार ठेकेदार महेश साहका अनुसार अहिले बर्दीबास हाटमा २५० देखि तीन सय क्यारेट (छदेखि आठ हजार किलो) गोलभेँडा आउँछ । उहाँले भन्नुभयो, “आपूर्ति बढे पनि कारोबार भने शून्य बराबर छ ।”कृषि ज्ञान केन्द्रका अनुसार महोत्तरीको दुई हजार छ सय हेक्टर क्षेत्रफलमा वार्षिक ३९ हजार मेट्रिक टन गोलभेँडा उत्पादन हुने गरको छ । यसको व्यावसायिक खेती बर्दीबासको उत्तरी भेगमा पर्ने ४, ५, १० र ११ नं वडामा हुँदै आएको छ । समय अनुसार मूल्यमा घटबढ हुने गरे पनि यतिसम्म सस्तिएको पहिलो पटक भएको टमाटर किसानको अनुभव छ । बर्दीबास–१०, खयरमाराका कृषक टेकबहादुर श्रेष्ठलाई गत दसैँतिर गोलभेँडा प्रतिकिलो ६० रुपियाँमा बेचेको सम्झना छ । यही गोलभेँडा खुद्रा व्यापारीले किलोको एक सयदेखि १२० रुपियाँसम्म बेचेका थिए । गत पुस, माघसम्म पनि प्रति क्यारेट हजारदेखि ११ सय रुपियाँसम्म बिक्री भएको गोलभेँडाको मूल्य यति न्यून हुनुको उत्तर कसैसँग छैन । स्थानीय कृषकका अनुसार अहिले बाहिरका व्यापारी आउन छाडेकाले निकासी प्रभावित हुँदा मूल्य झरेको हो । कृषि ज्ञान केन्द्रका बाली विकास अधिकृत मनिष पाल स्थानीय उत्पादनको मूल्य झार्ने अर्को प्रमुख कारणमा नेपाली बजारमा भारतीय तरकारीको अतिक्रमण पनि हो । यसको पुस्टी प्लान्ट क्वारेन्टाइनले पनि गरेको छ । स्वदेशी उत्पादन फालाफाल भएको बेला चालु आवको साउनदेखि पुस महिनासम्म क्वारेन्टाइन मूल्याङ्कन अनुसार ८६ लाख चार हजार ५५२ मूल्य बराबरका तीन लाख ५८ हजार किलो भारतीय गोलभेँडा आयात भएको थियो । क्वारेन्टाइन प्रमुख किशोर यादवका अनुसार सोही अवधिमा दुई करोड ४८ लाख ५४ हजार मूल्यको १० लाख ३५ हजार छ सय किलो भारतीय काउली भित्रिएका थिए । योभन्दा बढी तरकारी खुला सीमाबाट भित्रिने गरको स्थानीयको भनाइ छ । बर्दीबास–१२ का किसान रामउद्गार दासले विदेशी तरकारी नरोकेसम्म नेपाली उत्पादनले मूल्य पाउने सम्भावना नरहेको पीडा पोख्नुभयो ।",
      "link": "https://gorkhapatraonline.com/news/149031",
      "image": "https://gorkhapatraonline.com/storage/media/262740/conversions/bardibas-tomato-MG20250326070104-original-thumb.jpg"
    },
    {
      "slug": "149030",
      "title": "प्रभावित क्षेत्रमा सट्टाभरण सुरु",
      "timestamp": 1743292800000,
      "source": "gp",
      "content": "निर्माणाधीन तनहुँ जलविद्युत् आयोजनाको प्रसारण लाइनबाट प्रभावित वन क्षेत्रमा जग्गा सट्टाभरण प्रक्रिया सुरु भएको छ ।",
      "longContent": "तनहुँ समाचारदातातनहुँ, चैत १७ गते । निर्माणाधीन तनहुँ जलविद्युत् आयोजनाको प्रसारण लाइनबाट प्रभावित वन क्षेत्रमा जग्गा सट्टाभरण प्रक्रिया सुरु भएको छ । आयोजनाले भोगचलन गर्ने वन क्षेत्र बराबरको जग्गा खरिद गरी वनसँग जोडिएका व्यक्तिको जग्गा सट्टाभरण कार्य अघि बढेको आयोजनाले जनाएको छ । आयोजना अनुसार तनहुँ खण्डमा ६७ हेक्टर र चितवन खण्डमा २५ गरी ९२ हेक्टर वन क्षेत्र आयोजनाको प्रसारण लाइनबाट प्रभावित हुने छ । प्रमुख जिल्ला अधिकारीको संयोजकत्वमा गठित जिल्ला सहजीकरण समितिको बैठकले सट्टाभरणसम्बन्धी जग्गाको टुङ्गो लगाउने आयोजनाका प्रमुख श्यामजी भण्डारीले बताउनुभयो । अर्थ मन्त्रालयबाट वन मन्त्रालय, वन विभाग हुँदै डिभिजन वन कार्यालयमा आर्थिक वर्षका लागि आर्थिक सुनिश्चित गरेकाले प्रसारण लाइनको निर्माण कार्य अघि बढाउन सहज भएको उहाँले जानकारी दिनुभयो । आयोजनाको प्याकेज–३ अन्तर्गत प्रसारण लाइन निर्माणका लागि विसं २०७७ असोजदेखि काम सुरु भएको थियो । आयोजना अनुसार रुख कटानका विषयमा मन्त्रीपरिषद्बाट स्वीकृति भए पनि कार्यान्वयनमा नआउँदा निर्माण कार्य प्रभावित भएको थियो । कुल ९४ वटा टावरमध्ये ६९ वटा टावर ठडाइएको र ११ टावरको सबै काम सम्पन्न भइसकेको आयोजनाले जनाएको छ । कम्पनीको पुँजी संरचना तथा वित्तीय व्यवस्थापन आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याजसमेत ५० करोड ५० लाख अमेरिकी डलरका लागि एडिबीले १५ करोड, जापान अन्तर्राष्ट्रिय सहयोग नियोग (जाइका) ले १८ करोड ४० लाख, युरोपियन लगानी बैङ्कले आठ करोड ५० लाख र नेपाल सरकार–नेपाल विद्युत् प्राधिकरणले आठ करोड ६० लाख डलर बेहोर्ने गरी वित्तीय व्यवस्थापन गरिएको छ । कम्पनीले आयोजननाबाट विद्युत् उत्पादनपछि प्राप्त हुने बहाव र मादी नदीको पानीलाई प्रयोग गरी तल्लो तटीय क्षेत्रमा १२६ मेगावाटको तल्लो सेती जलविद्युत् आयोजना विकास प्रक्रिया अगाडि बढाएको छ । तनहुँ जलविद्युत् आयोजनाको क्षमता १४० मेगावाट रहेको छ ।",
      "link": "https://gorkhapatraonline.com/news/149030",
      "image": "https://gorkhapatraonline.com/storage/media/262739/conversions/Tanahu-original-thumb.jpg"
    },
    {
      "slug": "149029",
      "title": "तीन महिनापछि रेसुङ्गाबाट उडान हुँदै",
      "timestamp": 1743292800000,
      "source": "gp",
      "content": "तीन महिनापछि गुल्मीको रेसुङ्गा विमानस्थलबाट उडान हुने भएको छ । गत पुस ४ गतेबाट उडान हुन नसकेको विमानस्थलबाट सोमबार उडान भर्ने तयारी रहेको विमानस्थलका स्टेसन प्रमुख सुमन थापाले जानकारी दिनुभयो ।",
      "longContent": "तम्घास समाचारदातातम्घास, चैत १७ गते । तीन महिनापछि गुल्मीको रेसुङ्गा विमानस्थलबाट उडान हुने भएको छ । गत पुस ४ गतेबाट उडान हुन नसकेको विमानस्थलबाट सोमबार उडान भर्ने तयारी रहेको विमानस्थलका स्टेसन प्रमुख सुमन थापाले जानकारी दिनुभयो । चैत १८ गते सोमबार बिहान नेपाल एयरलायन्सको जहाजले उडान भर्ने कार्यतालिका रहेको उहाँले बताउनुभयो । जहाज मर्मतका कारण नियमित उडान हुन सकेको थिएन । पहिलो साताको एक दिन शुक्रबार मात्रै उडान भर्दै आएको जहाजले यात्रुको अत्यधिक चाप बढेपछि साप्ताहिक तीन उडानको अनुमति पाएको थियो । वर्षायाम सुरु भएपछि पछिल्लो समय साताको एक दिन शुक्रबार मात्रै उडान गर्ने गरी कार्यतालिका रहेको थापाले बताउनुभयो । पछिल्लो समयमा यात्रुहरूको चापलाई मध्यनजर गर्दै साताको शुक्रबार र बुधबार दुई दिन उडान गर्ने कार्यतालिका रहेको थापाले बताउनुभयो । काठमाडौँबाट बिहान ६ बजेर ३० मिनेट र रेसुङ्गाबाट काठमाडौँका लागि बिहान ७ बजेर ४५ मिनेटमा उडान हुने कार्यतालिका रहेको उहाँले बताउनुभयो । हवाईयात्रामा गुल्मी जोडिएसँगै फ्रान्स र स्पेनबाट पनि पर्यटकहरू घुम्नका लागि गुल्मी आएको रेसुङ्गा नगरपालिका गुल्मीले जनाएको छ ।हाल गुल्मीबाट काठमाडौँका लागि सात हजार तीन सय र काठमाडौँबाट गुल्मीका लागि सात हजार पाँच सय रुपियाँ भाडा कायम गरेको स्टेसन प्रमुख थापाले बताउनुभयो । जिल्ला सदरमुकाम तम्घासबाट करिब पाँच मिलोमिटर कच्चीबाटो पछि विमानस्थल पुग्न सकिन्छ । विमानस्थलबाट गत वर्षको वैशाख २९ गतेबाट व्यावसायिक उडान सुरु गरिएको थियो ।",
      "link": "https://gorkhapatraonline.com/news/149029",
      "image": "https://gorkhapatraonline.com/storage/media/262737/conversions/resunga-airport-gulmi-original-thumb.jpg"
    },
    {
      "slug": "149028",
      "title": "निजी सम्पत्तिको आक्रमणप्रति निजी क्षेत्रबाट निन्दा",
      "timestamp": 1743292800000,
      "source": "gp",
      "content": "शुक्रबार राजधानीको तीनकुनेलगायतका क्षेत्रमा आन्दोलनका नाममा निजी तथा सार्वजनिक सम्पत्तिमाथि भएको आक्रमणप्रति निजी क्षेत्रका संस्थाले विरोध जनाएका छन् ।",
      "longContent": "गोरखापत्र समाचारदाताकाठमाडौँ, चैत १७ गते । शुक्रबार राजधानीको तीनकुनेलगायतका क्षेत्रमा आन्दोलनका नाममा निजी तथा सार्वजनिक सम्पत्तिमाथि भएको आक्रमणप्रति निजी क्षेत्रका संस्थाले विरोध जनाएका छन् ।राजावादी प्रदर्शनकारीले शुक्रबार राजधानीको तीनकुने क्षेत्रमा गरेको प्रदर्शन हिंसात्मक बन्दा प्रदर्शनकारीले तीनकुनेमा निजी घरहरू तोडफोड र आगजनी गरेका थिए । विभिन्न ठाउँबाट र्‍यालीसहित तीनकुने आएर सभामा परिणत हुने भनिए पनि पहिले नै भिड भड्किँदा सो क्षेत्रमा सडक किनारमा रहेका घरहरूको सिसा फुटाएका थिए ।राजावादी समर्थकले तीनकुनेस्थित एक घरमा आगजनी गर्नुका साथै सो क्षेत्रवरपर दर्जनौँ सवारीसाधन र मोटरसाइकलमा तोडफोड आगजानी गरेका थिए ।  राजावादीहरूले कोटेश्वरको भाटभटेनीमा तोडफोड गर्नुका साथै लुटपाट पनि मच्चाएका थिए भने त्रिभुवन अन्तर्राष्ट्रिय विमानस्थलको हाताभित्र आगजानी गरेका थिए । उक्त ठाउँमा आगजानी हुँदा पार्किङमा रहेको विमान र आयल निगमको डिपो जोखिममा परेका थिए ।नेपाल उद्योग वाणिज्य महासङ्घले विभिन्न माग राखी हुने गरेका आन्दोलन/प्रदर्शन र त्यसबाट सर्वसाधारण एवं उद्यमी व्यवसायीको पेसा व्यवसाय गर्न पाउने नैसर्गिक अधिकार हनन् हुनुका साथै निजी तथा सार्वजनिक सम्पत्तिमाथि हुने गरेको आक्रमण, लुटपाट, आगजनीलगायतका गतिविधिप्रति गम्भीर ध्यानाकर्षण भएको जनाएको छ ।शुक्रबार भएको आन्दोलन/प्रदर्शनका क्रममा मानवीय क्षतिसँगै धनजनमा भएको आक्रमण निकै दुःखद भएको महासङ्घले जनाएको छ । “सर्वसाधारणको निजी जायजेथा, मिडिया हाउस, व्यावसायिक प्रतिष्ठानको सम्पत्ति, कार्यालय र अन्य व्यापारिक गतिविधिमा आक्रमण, आगजनी, लुटपाटलगायतका हिंस्रक घटनाबाट ठुलो क्षति पुगेकोमा यसको भत्र्सना गर्दै क्षतिपूर्ति हुनुपर्ने,” महासङ्घको माग छ ।महासङ्घले विज्ञप्ति जारी गर्दै संविधानप्रदत्त अधिकारभित्र रहेर आफ्ना माग राख्न पाइए पनि हिंस्रक आन्दोलन एवं प्रदर्शनका साथै लुटपाट, आगजनी, धनजनको क्षति र व्यक्तिगत सम्पत्तिमाथिको आक्रमण निन्दनीय भएको उल्लेख गरेको छ । कुनै पनि स्वरूपमा हुने यस प्रकारका घटनाप्रति महासङ्घले घोर निन्दा र भत्र्सना गरेको छ । साथै महासङ्घ सार्वजनिक सुरक्षा सुनिश्चित गर्न र यस्ता घटनाको पुनरावृत्ति रोक्न सम्बन्धित सबैमा आग्रह गरेको छ, विज्ञप्तिमा उल्लेख छ । यस्तै शुक्रबार निजी सम्पत्ति तथा संचारगृहमा भएको तोडफोड, आगजनी, तथा व्यावसायिक प्रतिष्ठानमा भएको लुटपाटको घटना अत्यन्त दुःखद भएको नेपाल उद्योग परिसङ्घले जनाएको छ । विभिन्न माग राखी आन्दोलन, प्रदर्शन गर्दा आमसर्वसाधारण, विभिन्न पेसा, व्यवसायमाथि भौतिक आक्रमण, व्यक्तिगत सम्पत्तिमाथि आगजनी, व्यावसायिक प्रतिष्ठानमा तोडफोड एवं लुटपाट जस्ता कार्य जहिले पनि निन्दनीय रहेको परिसङ्घले जनाएको छ ।निजी तथा सार्वजनिक सम्पत्तिमा तोडफोड तथा आगजनी, लुटपाट जस्ता अराजक गतिविधि गर्नेलाई कानुनी दायरामा ल्याई सुरक्षित रूपमा व्यापार, व्यवसाय, पेसा गर्न पाउने अधिकारलाई सुरक्षित बनाउन परिसङ्घले माग गरेको छ । साथै यस प्रकारका घटना दोहोरिन नदिन परिसङ्घले सम्बन्धित सबैमा अपिलसमेत गरेको छ ।विभिन्न माग राखी आन्दोलन, प्रदर्शन गर्न पाउने अधिकार सुरक्षित भए पनि यस्ता कार्यले अरू कसैको अधिकार हनन् गर्न हुँदैन भन्नेतर्फ समेत सचेत हुन सम्बन्धित सबैलाई परिसङ्घ आग्रह गरेको छ ।",
      "link": "https://gorkhapatraonline.com/news/149028",
      "image": "https://gorkhapatraonline.com/storage/media/262736/conversions/4544544-original-thumb.jpg"
    },
    {
      "slug": "149027",
      "title": "मूल्य बढ्दा सुनको आयात घट्यो",
      "timestamp": 1743292800000,
      "source": "gp",
      "content": "सरकारले सुन आयातमा लाग्दै आएको भन्सार महसुल घटाए पनि सुनको आयातमा भने कमी आएको छ । गत मङ्सिरदेखि सरकारले सुन आयातमा लगाउँदै आएको भन्सार महसुल २० प्रतिशतबाट घटाएर १० प्रतिशतमा झारेको थियो । सुनको आयात भने बढ्न सकेको छैन ।",
      "longContent": "गोरखापत्र समाचारदाताकाठमाडौँ, चैत १७ गते । सरकारले सुन आयातमा लाग्दै आएको भन्सार महसुल घटाए पनि सुनको आयातमा भने कमी आएको छ । गत मङ्सिरदेखि सरकारले सुन आयातमा लगाउँदै आएको भन्सार महसुल २० प्रतिशतबाट घटाएर १० प्रतिशतमा झारेको थियो । सुनको आयात भने बढ्न सकेको छैन । भन्सार विभागको तथ्याङ्क अनुसार चालु आव २०८१/८२ को आठ महिनामा १४ अर्ब ३७ करोड ११ लाख २६ हजार रुपियाँ बराबरको एक हजार १८८ केजी सुन आयात भएको छ । गत वर्ष सो अवधिमा १६ अर्ब १२ करोड २५ लाख ८२ हजार रुपियाँ बराबरको एक हजार ९०१ केजी सुन आयात भएको थियो । यस वर्ष सुनको आयात परिणाम र मूल्य दुवैमा कमी आएको हो ।सुनको आयात घट्दा सुनबाट प्राप्त हुने राजस्वमा समेत उल्लेख्य कमी आएको छ । चालु आवको आठ महिनामा सुन आयातबाट एक अर्ब ५८ करोड १० लाख रुपियाँ राजस्व सङ्कलन भएको छ । गत वर्ष सो अवधिमा दुई अर्ब ४१ करोड ८४ लाख रुपियाँ राजस्व सङ्कलन भएको थियो । नेपाल सुनचाँदी व्यवसायी महासङ्घका पूर्वअध्यक्ष माणिक रत्न शाक्यले सुनको मूल्य बढेका कारण आयातमा कमी भएको जानकारी दिनुभयो । सुनको मूल्य निरन्तर बढ्दै गएपछि स्थानीय बजारमा माग कम हुँदा आयातमा समेत कमी भएको उहाँको भनाइ छ । विभिन्न वाणिज्य बैङ्कले दैनिक २० किलोका दरले सुन आयात गर्ने गरेका छन् । पछिल्लो एक महिनादेखि सुनको मूल्य निरन्तर बढ्दै गएको छ । एक महिनाको अवधिमा स्थानीय बजारमा सुनको मूल्य तोलामा आठ हजार रुपियाँले बढेको महासङ्घको तथ्याङ्क छ । गत फागुन दोस्रो साता प्रतितोला एक लाख ६८ हजार रुपियाँमा कारोबार भएको सुनको मूल्य अहिले बढेर एक लाख ७६ हजार दुई सय रुपियाँ पुगेको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको छ । सुनको मूल्य निरन्तर बढ्दै गएपछि कारोबारसमेत गिरावट आएको व्यवसायीको भनाइ छ । नेपाल राष्ट्र बैङ्कको तथ्याङ्क अनुसार चालु आवको सात महिनामा अन्तर्राष्ट्रिय बजारमा सुनको मूल्य ४३.४८ प्रतिशतले बढेको छ । २०८० माघ मसान्तमा अन्तर्राष्ट्रिय बजारमा प्रतिऔँस दुई हजार १५ अमेरिकी डलर रहेको सुनको मूल्य चालु आवको माघसम्म बढेर प्रतिऔँस दुई हजार ८९१ अमेरिकी डलर पुगेको छ । चैत लगन महिना सिजन नभएको र मूल्य पनि बढेको कारणले कारोबार ठप्प अवस्थामा रहेको शाक्यको भनाइ छ । शाक्यका अनुसार सुनको मूल्य बढे पनि नयाँ गहना खरिद गर्ने भन्दा पनि पुराना गहना बिक्री गर्ने ग्राहक धेरै आउने गरेका छन् । वैशाख सुरु भएसँगै कारोबार बढ्ने व्यवसायीको अनुमान छ । मूल्य बढेका कारण मुख्य मुख्य पसलमा सुनको कारोबार सामान्य भए पनि भित्री बजारमा भने सुनसान अवस्था छ ।",
      "link": "https://gorkhapatraonline.com/news/149027",
      "image": "https://gorkhapatraonline.com/storage/media/262735/conversions/61a46cad11e44_gold-original-thumb.jpg"
    },
    {
      "slug": "149026",
      "title": "जुम्लाको स्याउ : ढुवानीको समस्याले नोक्सानी",
      "timestamp": 1743292800000,
      "source": "gp",
      "content": "कर्णाली प्रदेशको जुम्लामा स्याउ उत्पादन बढेको छ । स्याउ उत्पादन जसरी बढेको छ, त्यसको ढुवानी सहज हुन नसक्दा कृषकहरूले नोक्सानी पनि उस्तै बेहोर्नु परेको एक अध्ययनले जनाएको छ ।",
      "longContent": "सुर्खेत समाचारदातासुर्खेत, चैत १७ गते । कर्णाली प्रदेशको जुम्लामा स्याउ उत्पादन बढेको छ । स्याउ उत्पादन जसरी बढेको छ, त्यसको ढुवानी सहज हुन नसक्दा कृषकहरूले नोक्सानी पनि उस्तै बेहोर्नु परेको एक अध्ययनले जनाएको छ । सुर्खेतस्थित ऋति फाउन्डेसनले जुम्लाको स्याउ बजार प्रणालीमा रहेका चुनौतीहरू र आवश्यक पहल विषयमा हालै एक अध्ययन गरेको थियो । सोही अध्ययनका आधारमा जुम्लामा स्याउ उत्पादनमा वृद्धि भए पनि ढुवानी व्यवस्थित नहुँदा नोक्सानी पनि उस्तै रहेको देखाइएको छ । सुर्खेतमा अध्ययनको निष्कर्ष सार्वजनिक गर्दै अनुसन्धान अधिकृत सुस्मी सापकोटाले तीन वर्षको अवधिमा जुम्लामा स्याउ उत्पादन बढेको र ढुवानी सहज नहुँदा नोक्सानीको दर पनि बढेको जनाउनुभयो । आर्थिक वर्ष २०७८/७९ देखि २०८०/८१ सम्म जुम्लामा स्याउ उत्पादन २६ प्रतिशतले वृद्धि भएको छ । २०७८/७९ मा स्याउ किसान १४ हजार पाँच सय रहेकोमा आव २०८०/८१ मा २६ प्रतिशतले बढेर १८ हजार ३१५ जना पुगेका छन् । गत वर्ष जुम्लामा चार हजार २५० हेक्टर जमिनमा २० हजार ५११ मेट्रिक टन उत्पादन गरी जुम्लाबाट ६१ करोड ४० लाख बराबरको स्याउ बाहिर निकासी भएको अध्ययनमा उल्लेख छ । जुम्लामा स्याउ उत्पादन भएसँगै बिक्री दर पनि बढेको छ । जुम्लासहित सुर्खेत, काठमाडौँ, पोखरा, बुटवल, चितवन, धरान, धनगढीसम्म जुम्लाको स्याउ पुग्ने गरेको छ । तीन आर्थिक वर्ष स्याउको बिक्री मात्रा १२ हजार मेट्रिक टनबाट बढेर २० हजार ५११ मेट्रिक टन पुगेको छ । ढुवानीको राम्रो व्यवस्था नहुँदा नोक्सानी पनि बढेको छ । बिक्री नहुने मात्रा पनि बढेको छ । बिक्री नहुने स्याउको मात्रा चार हजार मेट्रिक टनबाट बढेर नौ हजार १३६ मेट्रिक टन पुगेको छ । जुम्लाबाट बजारसम्म स्याउ पुग्न कम्तीमा आठदेखि १० दिन लाग्ने गरेको छ । भौगोलिक कठिनाइ, साँघुरो बाटो, पुराना कार्टुन, टिप्ने राम्रो व्यवस्था नहुँदा स्याउ कुहिने गरेको छ । ढुवानी व्यवस्थित हुन नसक्दा स्याउ प्रतिक्विन्टलमा औसतमा १० केजीसम्म नोक्सानी हुने गरेको पाइएको अनुसन्धान अधिकृत सापकोटाले बताउनुभयो । स्याउको मूल्य शृङ्खलामा हुने नोक्सानलाई घटाउन र बिक्री नहुने स्याउको मात्रामा कमी ल्याउन आवश्यक रहेको भन्दै उहाँले स्याउको क्षति कम गराउने काम गर्नुपर्नेमा जोड दिनुभयो ।महँगो कार्टुनको मूल्य, पुराना कार्टुन, ढुवानीमा कठिनाइले स्याउको मूल्य पनि महँगो हुने गरेको पाइएको अनुसन्धानले देखाएको छ । स्याउको वर्गीकरणको न्यून अभ्यास, परम्परागत प्याकेजिङ एवं व्यवस्थापन अभ्यास, आधुनिक कृषि अभ्यासको अङ्गीकरण नहुनु, उत्पादनपछि व्यवस्थापनको कमजोरीले गर्दा स्याउले उचित मूल्य पाउन नसकेको र नोक्सानी बढेको पाइएको उहाँले बताउनुभयो । स्याउ उत्पादनका साथै सहज ढुवानीको व्यवस्था मिलाउन सके जुम्लामा स्याउबाट थप आम्दानी गर्न सकिने उहाँले औँल्याउनुभयो । त्यसका लागि स्याउको आयु बढाउन र क्षति कम गर्न उत्तम अभ्यासको प्रयोग गर्नुपर्ने, कम गुणस्तरका स्याउको बजारीकरणका लागि प्रशोधन उद्योग स्थापना गर्नुपर्ने सुझाव अध्ययनको छ । निजी क्षेत्रको नेतृत्वमा फसलपछिको विस्तारित सेवा गर्नुपर्ने र राम्रो गुणस्तरको स्याउका लागि प्रतिस्पर्धी मूल्यसहितको बजारको व्यवस्थापन गर्न सकिए स्याउको मूल्य थप वृद्धि हुने सुझाव पनि अध्ययनले दिएको छ ।",
      "link": "https://gorkhapatraonline.com/news/149026",
      "image": "https://gorkhapatraonline.com/storage/media/262734/conversions/Apple--original-thumb.jpg"
    },
    {
      "slug": "149022",
      "title": "छ सय किमी टाढा पुगेर चर्छन् मौरी",
      "timestamp": 1743292800000,
      "source": "gp",
      "content": "गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ ।",
      "longContent": "काठमाडौँ, चैत १७ गते । गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ । भेडा, च्याङ्ग्रा र चौँरीभन्दा फरक उडेर कैयौँ किलोमिटर टाढा पुग्ने मौरीलाई पनि एक ठाउँबाट अर्को ठाउँमा चरनका लागि लग्ने गरिन्छ । एक ठाउँमा फूल फुल्न छाडेपछि अर्को ठाउँमा लगेर मौरीलाई राखिन्छ । काभ्रेपलाञ्चोकका मौरी दाङसम्म र प्युठानका मौरी चितवनसम्म लगेर चराउने गरिन्छ । मौरीपालनको पहिलो आवश्यकता नै फूलबाट प्राप्त हुने पुष्परस तथा कुट अर्थात् चरनको उपलब्धता भएकाले मौरीलाई चरनमा लैजाने गरिएको हो । केही दिन लगाएर छ सय किलोमिटर टाढासम्म मौरी लिएर जाने गरिएको छ । सर्लाहीको मौरी सुर्खेत, रोल्पा, रुकुम, अर्घाखाँचीसम्म चराउन लगिन्छ । चितवनमा धेरै जिल्लाका मौरी चराउन ल्याइन्छ भने चितवनका मौरी पनि अन्य जिल्लामा चराउन लगिन्छ । व्यावसायिक मौरीपालन गरिरहेका काभ्रेपलाञ्चोक, बनेपाका सुवासचन्द्र सुनुवारले खाना उपलब्ध नहुने समयमा मौरीले गोला गृहत्याग गर्ने भएकाले मौरीलाई चरन क्षेत्रमा लैजान आवश्यक पर्ने उल्लेख गर्नुभयो । उहाँका अनुसार बनेपाबाट मौरी चराउन दाङसम्म लैजाने गरिएको छ । खानाको उपलब्धताका आधारमा मौरीपालक किसानहरूले पात्रो नै बनाएर एक ठाउँबाट अर्को ठाउँमा मौरी चराउन लिएर जान्छन् । त्यस्तो पात्रोले कुन समयमा कुन क्षेत्रमा कुन बिरुबामा फूल फुल्छ भन्ने निर्धारण गर्ने गर्दछ । त्यसरी वर्षको आठदेखि नौ महिनासम्म नै एक ठाउँबाट अर्को ठाउँसम्म मौरीलाई चराउन लगिन्छ । सुनुवारले मौसम र ठाउँ अनुसार जति धेरै चरन उपलब्ध हुन्छ, त्यति नै धेरै मह उत्पादन हुने भएकाले व्यावसायिक मौरीपालनमा चरनको ठुलो महत्व हुने उल्लेख गर्नुभयो । गोरखामा व्यावसायिक रूपमा मौरीपालन गरिरहनुभएका सुमन खड्काले स्थानीय जातको मौरीलाई चरन क्षेत्र आवश्यक नभए पनि मेरिफेरा जातको मौरीलाई चरन क्षेत्र आवश्यक पर्ने उल्लेख गर्नुभयो । उहाँले व्यावसायिक रूपमा मौरी पाल्नेले पात्रो बनाउनुपर्ने र धेरै उत्पादन गर्न पनि चरन क्षेत्रको आवश्यकता पर्ने उल्लेख गर्नुभयो ।मौरीपालक किसान हेमराज देवकोटाले मौरीका छाउरा हुर्काउन र मह उत्पादन वृद्धिका लागि चरन पात्रो आवश्यक रहेको बताउनुभयो । उहाँ कुनै स्थान विशेषमा वर्षभरि उपलब्ध हुने मौरी चरनको लेखाजोखा राख्ने र आहार व्यवस्था गर्नका लागि एउटा पात्रो तयार गर्न आवश्यक रहेको औँल्याउनुहुन्छ । पात्रोमा त्यस क्षेत्रमा कुन बोटबिरुवाबाट मौरीले खाना सङ्कलन गर्छ, कुन बोटबिरुवा कहिले फुल्छ र फूल फुल्ने अवधि कति समय रहन्छ, उक्त फूलबाट मौरीले पुष्परस वा पराग के सङ्कलन गर्छ भन्ने पूर्ण जानकारी आवश्यक पर्ने उहाँले उल्लेख गर्नुभयो । सरकारी वन, सामुदायिक वन, व्यक्तिगत वनबाट मौरीले प्राप्त गर्ने रस, कुट भएको वनस्पतिलाई जङ्गली चरन मानिने देवकोटाले स्पष्ट पार्नुभयो । यो चरन स्थायी प्रकृतिको, दीर्घकालसम्म रहने भएकाले चरनपात्रो बनाउँदा सोही अनुसार योजना बनाउनुपर्ने उहाँको भनाइ छ । तराईमा सिसौ, रुदिलो, मसला, कडिपत्ता, पड्के, जामुन, पहाडमा चिउरी, चिलाउने, अङ्गेरी, चौतारी, हाडेबयर, पैयुँका स्रोतबाट मौरीले रस सङ्कलन गर्छन् । खेतबारीमा उब्जाइने कृषिजन्य बालीनाली, फलफूल, तरकारीबाट पनि मौरीलाई पुष्परस, कुट उपलब्ध हुन्छ, जसलाई कृषिजन्य चरन भनिन्छ । कृषिजन्य चरन छोटो समयमा नै मौरीलाई उपलब्ध गराउन सकिन्छ । तोरी, सस्र्युं, मकै, फापर, सूर्यमुखीले तत्कालै रस र कुट उपलब्ध हुन्छ । नेपालको चरन क्षमता १० लाख गोलाका लागि पर्याप्त भएको बताइएको छ । कृषि तथ्याङ्क अनुसार यहाँ मौरीगोला सङ्ख्या तीन लाखको हाराहारीमा छ । मौरीगोला स्थानान्तरण गर्ने सन्दर्भमा र मौरीखर्क स्थापनाका लागि चरन नक्साङ्कन र चरन क्षमताको भूमिका धेरै महत्वपूर्ण हुन्छ । त्यसैले व्यावसायिक मौरी पालकले नेपालभरकै मौरी चरन नक्साङ्कन गरी रेकर्ड राख्न जरुरी रहेको मौरीपालक हेमराज देवकोटाले उल्लेख गर्नुभयो । त्यस क्षेत्रमा उपलब्ध चरनमा कति सङ्ख्यामा मौरी वा मौरीगोला राख्ने या मौरीखर्क स्थापना गर्ने वा कति दिन, हप्ता, या महिना मौरी राख्ने, सो कुरा त्यहाँको चरन क्षमतामा भर पर्छ ।",
      "link": "https://gorkhapatraonline.com/news/149022",
      "image": "https://gorkhapatraonline.com/storage/media/262738/conversions/bee-1743166225734-original-thumb.jpg"
    },
    {
      "slug": "148964",
      "title": "नयाँ वर्षमा फालेलुङ चौँरी महोत्सव",
      "timestamp": 1743206400000,
      "source": "gp",
      "content": "नारायण तुम्बापोफिदिम, चैत १६ गते । पाँचथरका सरोकारवाला निकायहरू चौँरीको प्राकृतिक तथा सांस्कृतिक महत्त्व संरक्षण गर्दै पर्यटकीय प्रवर्द्धनमा विगतदेखि नै सक्रिय छन् । यही अभियानलाई निरन्तरता दिन, फालेलुङमा आयोजना हुने आठौँ फालेलुङ चौँरी महोत्सव घोषणा गरिएको छ । शुक्रवार फिदिममा पत्रकार सम्मेलनमा गर्दै आगामी चैत ३१ देखि वैशाख २ गतेसम्म महोत्सव सञ्चालन गरिने आयोजकले जनाएका छन् । फालेलुङ क्षेत्र चौँरी पालन र पर्यटनको केन्द्रभारतसँगको सीमावर्ती क्षेत्र तीन हजार ५०० मिटर उचाइमा रहेको आकर्षक फालेलुङ क्षेत्र चौँरी पालनका लागि प्रसिद्ध हब मानिन्छ । चौँरी पालन व्यवसायलाई प्रवर्द्धन गर्दै पर्यटनसँग जोडेर ग्रामीण अर्थतन्त्र उठाउने उद्देश्यले महोत्सव गरिँदै आएको हो । फालेलुङ गाउँपालिकाको मुख्य आयोजनामा हुने महोत्सवमा फालेलुङ कञ्चनजङ्घा पर्यटकीय संस्था, दीप ज्योति युवा क्लब, कञ्चनजङ्घा चौँरी पालन तथा संरक्षण संस्था आयोजकका रूपमा रहेका छन्। । साथै, पर्यटन, वन तथा वातावरण मन्त्रालय (कोशी प्रदेश), नेपाल पर्यटन बोर्ड, र नेपाल पत्रकार महासङ्घ पाँचथर शाखा प्रवर्द्धकका रूपमा संलग्न छन् । विभिन्न स्थानीय किसान सङ्घ संस्थाहरूले व्यवस्थापनमा सहकार्य गर्ने आयोजक डिल्ली आञ्जुम केरुङले बताउनुभयो । महोत्सवका आकर्षणहरूमहोत्सवमा याक नृत्य प्रस्तुत गरिनुका साथै चौँरी पालन पेसाको परिचय पस्किने रैथाने सांस्कृतिक झाँकी पनि प्रदर्शन गरिने बताइएको छ । चौँरी, भेडाजन्य दूध, उन, छुर्पी, घिउ जस्ता विभिन्न उत्पादनको दृश्यावलोकन, खरिद विक्री र खाने बस्ने सुविधाका लागि स्टल, गोठस्टेको प्रबन्ध हुने आयोजक भनाइ छ । महोत्सवलाई मनोरञ्जनमय बनाउन रैथाने परम्परागत खेलकुद र राष्ट्रिय कलाकार आमन्त्रण गरेर साङ्गीतिक कार्यक्रम पनि गर्ने भनिएको छ । महोत्सव गर्न लागिएको फालेलुङ क्षेत्रमा लोपोन्मुख रेडपाण्डा पाइनु साथै यहाँबाट मज्जाले सूर्योदयको दृश्य अवलाेकन गर्न सकिन्छ । कञ्चनजङ्घा, कुम्भकर्ण, मकालु, सगरमाथा लगायतको हिमशृङ्खलासमेत देख्न पाइन्छ ।विशेष आकर्षण ज्वाइँ याक प्रदर्शनफालेलुङ चौँरी महोत्सवमा पुगे यस अवसरमा नेपालका साथै भुटानको ज्वाइँ याक पनि देख्ने अवसर पाइन्छ । यहाँका किसानले भुटानबाट उन्नत नस्लका याक (भाले चौँरी) बिउका रूपमा ल्याउने गर्दछन् । जसलाई घर ज्वाइँ याकका रूपमा लामो समय पाल्ने परम्पराकै रूपमा रैथाने चलन छ । आउने महोत्सवमा मुख्य प्रदर्शनको रूपमा ज्वाइँ याकलाई प्रस्तुत गरिने जनाइएको छ । यसपालि चौँरीका बथान र मुख्यगरी ज्वाइँ याकसँग सेल्फी, रिल्स, टिकटक खिचेर बनाएर रमाउन चाहनेका लागि व्यवस्थित सुविधा प्रदान गरिने जनाइएको छ । महोत्सवमा भेट हुने ग्वालाका मुखबाट चौँरीसँग जोडिएका विभिन्न रमाइला किस्साहरू समेत सुन्ने सुनाउने प्रबन्ध पनि गरिने बताइएको छ । यस्ता विभिन्न आकर्षणको पक्षसँग जोडिएको चौँरी महोत्सव सफल पार्न आइदिन फालेलुङ गाउँपालिका उपाध्यक्ष महेन्द्र जवेगुले सबैसँग अनुरोध गर्नु भएको छ । उहाँले महोत्सवको माध्यमबाट स्थानीय आयआर्जन प्रवर्द्धन, चौँरी पालन संरक्षण तथा पर्यटन विकासमा टेवा पुग्ने विश्वास व्यक्त गर्नुभयो ।",
      "longContent": "नारायण तुम्बापोफिदिम, चैत १६ गते । पाँचथरका सरोकारवाला निकायहरू चौँरीको प्राकृतिक तथा सांस्कृतिक महत्त्व संरक्षण गर्दै पर्यटकीय प्रवर्द्धनमा विगतदेखि नै सक्रिय छन् । यही अभियानलाई निरन्तरता दिन, फालेलुङमा आयोजना हुने आठौँ फालेलुङ चौँरी महोत्सव घोषणा गरिएको छ । शुक्रवार फिदिममा पत्रकार सम्मेलनमा गर्दै आगामी चैत ३१ देखि वैशाख २ गतेसम्म महोत्सव सञ्चालन गरिने आयोजकले जनाएका छन् ।  फालेलुङ क्षेत्र चौँरी पालन र पर्यटनको केन्द्रभारतसँगको सीमावर्ती क्षेत्र तीन हजार ५०० मिटर उचाइमा रहेको आकर्षक फालेलुङ क्षेत्र चौँरी पालनका लागि प्रसिद्ध हब मानिन्छ । चौँरी पालन व्यवसायलाई प्रवर्द्धन गर्दै पर्यटनसँग जोडेर ग्रामीण अर्थतन्त्र उठाउने उद्देश्यले महोत्सव गरिँदै आएको हो । फालेलुङ गाउँपालिकाको मुख्य आयोजनामा हुने महोत्सवमा फालेलुङ कञ्चनजङ्घा पर्यटकीय संस्था, दीप ज्योति युवा क्लब, कञ्चनजङ्घा चौँरी पालन तथा संरक्षण संस्था आयोजकका रूपमा रहेका छन्। । साथै, पर्यटन, वन तथा वातावरण मन्त्रालय (कोशी प्रदेश), नेपाल पर्यटन बोर्ड, र नेपाल पत्रकार महासङ्घ पाँचथर शाखा प्रवर्द्धकका रूपमा संलग्न छन् । विभिन्न स्थानीय किसान सङ्घ संस्थाहरूले व्यवस्थापनमा सहकार्य गर्ने आयोजक डिल्ली आञ्जुम केरुङले बताउनुभयो । महोत्सवका आकर्षणहरूमहोत्सवमा याक नृत्य प्रस्तुत गरिनुका साथै चौँरी पालन पेसाको परिचय पस्किने रैथाने सांस्कृतिक झाँकी पनि प्रदर्शन गरिने बताइएको छ । चौँरी, भेडाजन्य दूध, उन, छुर्पी, घिउ जस्ता विभिन्न उत्पादनको दृश्यावलोकन, खरिद विक्री र खाने बस्ने सुविधाका लागि स्टल, गोठस्टेको प्रबन्ध हुने आयोजक भनाइ छ ।  महोत्सवलाई मनोरञ्जनमय बनाउन रैथाने परम्परागत खेलकुद र राष्ट्रिय कलाकार आमन्त्रण गरेर साङ्गीतिक कार्यक्रम पनि गर्ने भनिएको छ । महोत्सव गर्न लागिएको फालेलुङ क्षेत्रमा लोपोन्मुख रेडपाण्डा पाइनु साथै यहाँबाट मज्जाले सूर्योदयको दृश्य अवलाेकन गर्न सकिन्छ ।  कञ्चनजङ्घा, कुम्भकर्ण, मकालु, सगरमाथा लगायतको हिमशृङ्खलासमेत देख्न पाइन्छ ।विशेष आकर्षण ज्वाइँ याक प्रदर्शनफालेलुङ चौँरी महोत्सवमा पुगे यस अवसरमा नेपालका साथै भुटानको ज्वाइँ याक पनि देख्ने अवसर पाइन्छ ।  यहाँका किसानले भुटानबाट उन्नत नस्लका याक (भाले चौँरी) बिउका रूपमा ल्याउने गर्दछन् । जसलाई घर ज्वाइँ याकका रूपमा लामो समय पाल्ने परम्पराकै रूपमा रैथाने चलन छ । आउने महोत्सवमा मुख्य प्रदर्शनको रूपमा ज्वाइँ याकलाई प्रस्तुत गरिने जनाइएको छ । यसपालि चौँरीका बथान र मुख्यगरी ज्वाइँ याकसँग सेल्फी, रिल्स, टिकटक खिचेर बनाएर रमाउन चाहनेका लागि व्यवस्थित सुविधा प्रदान गरिने जनाइएको छ । महोत्सवमा भेट हुने ग्वालाका मुखबाट चौँरीसँग जोडिएका विभिन्न रमाइला किस्साहरू समेत सुन्ने सुनाउने प्रबन्ध पनि गरिने बताइएको छ । यस्ता विभिन्न आकर्षणको पक्षसँग जोडिएको चौँरी महोत्सव सफल पार्न आइदिन फालेलुङ गाउँपालिका उपाध्यक्ष महेन्द्र जवेगुले सबैसँग अनुरोध गर्नु भएको छ । उहाँले महोत्सवको माध्यमबाट स्थानीय आयआर्जन प्रवर्द्धन, चौँरी पालन संरक्षण तथा पर्यटन विकासमा टेवा पुग्ने विश्वास व्यक्त गर्नुभयो ।",
      "link": "https://gorkhapatraonline.com/news/148964",
      "image": "https://gorkhapatraonline.com/storage/media/262607/conversions/Chauree_Narayan,-Tumbapo-(4)-original-thumb.jpg"
    },
    {
      "slug": "148927",
      "title": "तालिमप्रदायकलाई निवेदन दिन आग्रह",
      "timestamp": 1743206400000,
      "source": "gp",
      "content": "वैदेशिक रोजगार विभागले देशगत क्लस्टर अनुसार अभिमुुखीकरण तालिम सञ्चालन गर्न इच्छुुक तालिम प्रदायक संस्थालाई क्लस्टर छनोट वा परिवर्तन गर्न सक्ने व्यवस्था गरेको छ । अभिमुुखीकरण",
      "longContent": "गोरखापत्र समाचारदाता काठमाडौँ, चैत १६ गते  । वैदेशिक रोजगार विभागले देशगत क्लस्टर अनुसार अभिमुुखीकरण तालिम सञ्चालन गर्न इच्छुुक तालिम प्रदायक संस्थालाई क्लस्टर छनोट वा परिवर्तन गर्न सक्ने व्यवस्था गरेको छ । अभिमुुखीकरण तालिम सञ्चालन कार्यविधि–२०७६ (दोस्रो संशोधन) ले छ वटा क्लस्टरमध्ये एकभन्दा बढी (बढीमा दुुई) मा तालिम सञ्चालन गर्न सकिने व्यवस्थाबमोजिम यो अवसर उपलब्ध गराएको हो । विभागले शुुव्रmबार सूचनामार्फत क्लस्टर छनोट वा परिवर्तन गर्न चाहने तालिमप्रदायक संस्थालाई सात दिनभित्र विभागमा निवेदन पेस गर्न आग्रह गरेको छ । विभागका अनुसार विभिन्न छ वटा क्लस्टरमा मलेसिया, जिसिसीमा आबद्ध देश (साउदी अरब, कतार, कुवेत, युुएई, बहराइन र ओमान), जिसिसीमा आबद्ध नभएका देशहरू (किटानी साथ अन्य क्लस्टरमा नतोकिएका एसिया महादेश, अफ्रिका महादेश र अमेरिका महादेशका देश समावेश हुुने), जापान र दक्षिण कोरिया, इजरायल, टर्की र साइप्रसलगायतका युुरोप महादेशका देश समावेश हुुने उल्लेख छ । अभिमुुखीकरण तालिमप्रदायक संस्थाले क्लस्टर छनोटका लागि सम्पूर्ण विवरण खुुलाई निर्वेदन दिएमा विभागबाट अनुुगमन गरी प्राप्त अनुुगमन प्रतिवेदनको विश्लेषणका आधारमा विभागलाई उपयुक्त लागेमा एकभन्दा बढी क्लस्टरमा तालिम सञ्चालन गर्न अनुुमति दिन सक्ने छ । साथै यसरी क्लस्टर छनोट भइसकेपछि विभागबाट अर्को निर्णय नहुन्जेलसम्म क्लस्टर परिवर्तन गर्न नपाइनेसमेत सोही सूचनामार्फत जानकारी गराइएको छ । श्रम, रोजगार तथा सामाजिक सुरक्षा मन्त्रालयले वैदेशिक रोजगारमा जानुअघिको तालिमलाई व्यवस्थित र प्रभावकारी बनाउन देशगत तालिमको व्यवस्था गर्दै तालिम कार्यविधि–२०७६ मा दोस्रो संशोधन गरेको थियो ।विभागले गरेको देशगत क्लस्टर छनोटका लागि १४३ वटा तालिमप्रदायक संस्थाले तोकिए अनुसारको पूर्वाधार निर्माण गरी देशगत क्लस्टर रोज्नुुपर्ने छ । जस अनुसार हाल गल्फ कोअर्डिनेसन काउन्सिल (जिसिसी) अन्तर्गतको खाडी मुलुकका लागि १०२ वटा, युरोप समूहका लागि २४ वटा, जापान–कोरिया समूहका लागि नौ वटा, मलेसियाका लागि छ वटा, जिसिसीबाहेकका लागि दुुई वटा र इजरायलका लागि सरकारी तालिम केन्द्र छुट्याएको थियो ।",
      "link": "https://gorkhapatraonline.com/news/148927",
      "image": "https://gorkhapatraonline.com/storage/media/262570/conversions/Untitled-1-original-thumb.jpg"
    },
    {
      "slug": "148931",
      "title": "भारतबाट थप चार सय छ मेगावाट विद्युुत् आयात",
      "timestamp": 1743206400000,
      "source": "gp",
      "content": "छिमेकी मुलुक भारतबाट नेपालमा थप ४०६ मेगावट विद्युुत् आउन थालेको छ । भारतले थप चार घण्टा विद्युत् दिने सहमति गरेसँगै ४०६ मेगावाट विद्युुत् आउन थालेको नेपाल विद्युुत् प्राधिकरणले जानकारी दिएको छ ।",
      "longContent": "गोरखापत्र समाचारदाताकाठमाडौँ, चैत १६ गते  । छिमेकी मुलुक भारतबाट नेपालमा थप ४०६ मेगावट विद्युुत् आउन थालेको छ । भारतले थप चार घण्टा विद्युत् दिने सहमति गरेसँगै ४०६ मेगावाट विद्युुत् आउन थालेको नेपाल विद्युुत् प्राधिकरणले जानकारी दिएको छ । यससँगै अहिले बिहान ६ देखि साँझ ५ बजेसम्म मात्रै आयात हुने गरेकोमा अब राति ११ बजेदेखि बिहान ४ बजेसम्म पनि विद्युत् उपलब्ध हुुने प्राधिकरणले जानकारी दिएको छ । यसअघि दैनिक १२ घण्टा बिजुली आयात गर्दै आएको प्राधिकरणले शुक्रबारदेखि १६ घण्टासम्म आयात गर्न पाउने भएको हो । प्राधिकरणका प्रवक्ता राजभाई शिल्पकारले बिहीबार राति १२ बजेदेखि नै भारतबाट विद्युुत् आउन सुरु गरेको जानकारी दिनुुभयो । राति १२ बजेदेखि बिहान ४ बजेसम्म बिजुुली आएको उहाँले बताउनुभयो । थप ४०६ मेगावाट विद्युुत्को आयातसँगै उद्योग क्षेत्रमा आपूर्ति व्यस्था सहज हुने उहाँले जानकारी दिनुुभयो । आयातित विद्युत् ढल्केबर–मुजप्फरपुर प्रसारण लाइनबाट ल्याइने छ । भारतले चार सय केभी ढल्केबर–मुजप्फरपुरबाट छ सय र टनकपुर–महेन्द्रनगर प्रसारण लाइनबाट ५४ मेगावाट गरी कुल ६५४ मेगावाट बिजुली आयात गर्ने अनुमति दिएको छ । प्राधिकरणले हिउँदमा बिजुली उत्पादन कम हुने भएकाले आन्तरिक माग धान्न भारतबाट आयात गर्दै आएको छ । गत मङ्सिरमा हिउँदमा बिजुली आयात गर्ने अनुमति दिँदा भारतले चैत २ सम्म दिनको २० घण्टा र चैत ३ देखि आगामी असार १६ सम्म सोलार आवर (बिहान ६ देखि साँझ ६ बजेसम्म) मात्रै आयात गर्ने अनुमति दिएको थियो । चैत ३ यता प्राधिकरणले दैनिक १२ घण्टा बिजुली आयात गर्दै आएको छ ।इन्डियन इनर्जी एक्सचेन्ज लिमिटेडको डे–अहेड र रियल टाइम बजारमा प्रतिस्पर्धामार्फत नेपालले बिजुली खरिद गर्दै आएको छ । यस अनुसार खरिद गर्ने अघिल्लो दिन नै मूल्य र परिमाणसहित ‘बिडिङ’ हुन्छ । आइएक्सबाट हालसम्म दिउँसो साढे पाँच सय मेगावाटसम्म आयात हुँदै आएको छ । नेपाल–भारत विद्युत् आदानप्रदान समितिबाट पनि नेपालले बिजुली आयात गर्दै आएको छ  । पिइसीमार्फत ३५० मेगावाट आयात गर्न पाइने भए पनि नेपालले दुई सय मेगावाट मात्र ल्याउने गरेको छ । हाल भारतले आगामी जुन ३० सम्मका लागि इन्डियन इनर्जी एक्सचेन्जबाट सोलार आवरमा एक हजार चार मेगावाट विद्युत् उपलब्ध गराउँदै आएको थियो ।भारतले गत १५ मार्चदेखि सन् आवर अर्थात् बिहान ६ देखि साँझ ५ बजेसम्म मात्रै नेपाललाई विद्युत् उपलब्ध गराउने गरी यसअघि स्वीकृति दिएको थियो । अगामी १ अप्रिलदेखि अब राति ११ देखि बिहान ४ बजेसम्म छ सय मेगावाट विद्युत् आयात गर्न पाइने भएको हो । रातको समयमा विद्युत् आयात गर्न पाउँदा त्यस अवधिमा पिकिङ रन अफ दी रिभर आयोजनाहरू बन्द गरी पानी जम्मा गर्न सकिने र त्यस्तो विद्युत् पिक आवरमा उत्पादन गर्न सकिने छ ।उद्योगीका अनुसार औद्योगिक क्षेत्रमा दैनिक १२ घण्टासम्म लोडसेडिङले औद्योगिक उत्पादनमा ५० प्रतिशतले कमी आएको छ । थप बिजुुली आएसँगै औद्योगिक क्षेत्रमा आपूूर्तिमा सहज हुने छ । सिमेन्ट उत्पादक सङ्घ, स्टिल उत्पादक र धागो उत्पादक सङ्घले हालै पत्रकार सम्मेलन गरेर लामो लोडसेडिङका कारण औद्योगिक क्षेत्रमा ठुुलो असर परेको बताएका थिए । भारतबाट थप बिजुली आयात भएसँगै औद्योगिक क्षेत्रका लागि बिजुली आपूर्ति सुनिश्चित भएको भन्दै सिमेन्ट उत्पादक सङ्घले सरकारको पछिल्लो निर्णयलाई स्वागत गरेको छ ।",
      "link": "https://gorkhapatraonline.com/news/148931",
      "image": "https://gorkhapatraonline.com/storage/media/262556/conversions/Untitled-1-original-thumb.jpg"
    },
    {
      "slug": "148926",
      "title": "तीन सय रोपनीमा लिफ्ट सिँचाइ",
      "timestamp": 1743206400000,
      "source": "gp",
      "content": "बागमती नदीको पानीबाट तीन सय रोपनी क्षेत्रमा लिफ्ट सिँचाइ गरिएको छ । मकवानपुरको बकैया गाउँपालिका–१२ स्थित ठिङ्गनबेँसीमा बागमती नदीको पानी ३२५ मिटरभन्दामाथि उचाइमा लिफ्टमार्फत तानेर सिँचाइ गरिएको हो ।",
      "longContent": "हेटौडा समाचारदाताहेटौँडा, चैत १६ गते । बागमती नदीको पानीबाट तीन सय रोपनी क्षेत्रमा लिफ्ट सिँचाइ गरिएको छ । मकवानपुरको बकैया गाउँपालिका–१२ स्थित ठिङ्गनबेँसीमा बागमती नदीको पानी ३२५ मिटरभन्दामाथि उचाइमा लिफ्टमार्फत तानेर सिँचाइ गरिएको हो । हिउँदको समयमा सधैँ उजाड रहने माटोमा सिँचाइ सुविधा भएपछि कृषि उत्पादन सहज हुने भएको छ । बागमती प्रदेश सरकारको खानेपानी, ऊर्जा तथा सिँचाइ मन्त्रालय अन्तर्गत रहेको जलस्रोत तथा सिँचाइ डिभिजन विकास कार्यालय हेटौँडाबाट गत आवमा विनियोजन भएको बजेटबाट लिफ्ट सिँचाइ निर्माण भएको हो । बकैया गाउँपालिका–१२, ठिङ्गनबेँसीका ३० घरपरिवारका लागि लिफ्ट सिँचाइ योजना निर्माण भएको हो । यहाँको तीन सय रोपनी जमिनमा सिँचाइ हुने गरी उक्त योजनाको लागत ६७ लाख रुपियाँ रहेको जलस्रोत तथा सिँचाइ डिभिजन कार्यालय हेटौँडाले जनाएको छ । उपभोक्ता समितिले लिफ्ट सिचाइ र नेपाल विद्युत् प्राधिकरणले विद्युतीकरणको काम गरेको हो । गत असोज ११ र १२ गते आएको वर्षासँगैको बाढीले यहाँको इनार र पानी तान्ने पम्पमा क्षति पारेको थियो । बकैया गाउँपालिकाको तीन लाख रुपियाँको आर्थिक सहयोगमा पुनर्निर्माण गरिएको ठिङ्गनबेँसी बागमती लिफ्ट सिँचाइ जल उपभोक्ता समितिका अध्यक्ष रूपेन घलेले जानकारी दिनुभयो । ११ केभिएको प्रसारण लाइनबाट स्टेप डाउन ट्रान्सफर्मर प्रयोग गरेर लिफ्ट सिँचाइ गरिएको उहाँले बताउनुभयो । गत आवमा सुरु भएको योजना चालु आवमा सम्पन्न भई सञ्चालनमा आएको हो । गाउँमा लिफ्ट सिँचाइ आएपछि यहाँका स्थानीय नवराज दाहाल खुसी हुनुभएको छ ।",
      "link": "https://gorkhapatraonline.com/news/148926",
      "image": "https://gorkhapatraonline.com/storage/media/262572/conversions/Untitled-1-original-thumb.jpg"
    },
    {
      "slug": "149140",
      "title": "राकम कर्णालीमा स्याटेलाइट अस्पताल",
      "timestamp": 1743379200000,
      "source": "gp",
      "content": "कर्णाली स्वास्थ्य विज्ञान प्रतिष्ठान सभाको बैठकले दैलेखको आठबिसकोट नगरपालिका राकम कर्णालीमा ५० शय्याको स्याटेलाइट अस्पताल सञ्चालनको कार्ययोजना स्वीकृत   गरेको छ ।",
      "longContent": "गोरखापत्र समाचारदाताकाठमाडौँ, चैत १८ गते । कर्णाली स्वास्थ्य विज्ञान प्रतिष्ठान सभाको बैठकले दैलेखको आठबिसकोट नगरपालिका राकम कर्णालीमा ५० शय्याको स्याटेलाइट अस्पताल सञ्चालनको कार्ययोजना स्वीकृत गरेको छ । आइतबार प्रधानमन्त्री निवास बालुवाटारमा बसेको कर्णाली स्वास्थ्य विज्ञान प्रतिष्ठान सभाको ११ औँ बैठकले स्याटेलाइट अस्पताल सञ्चालनको कार्ययोजना स्वीकृत गरेको हो । बैठकबाट उक्त स्थानमा विगतमा १५ शय्याको अस्पताल रहेकामा त्यसलाई स्तरोन्नति गर्ने नेपाल सरकार मन्त्रीपरिषद्को निर्णय कार्यान्वयनका लागि आवश्यक प्रक्रिया अघि बढाउन कार्ययोजना अनुमोदन गरेको हो । सो अस्पतालको पूर्वाधार, जनशक्ति र स्रोत सुनिश्चितताका लागि प्रतिष्ठानले नेपाल सरकार र अन्य पक्षसँग प्रस्ताव गर्ने छ । बैठकमा प्रधानमन्त्री एवं प्रतिष्ठानका कुलपति केपी शर्मा ओलीले कार्ययोजनाबारे सम्बन्धित स्थानीय तहसँग आवश्यक परामर्श र सहकार्य गरेर तीव्र रूपमा काम अघि बढाउन निर्देशन दिनुभयो । उहाँले कर्णालीका जनताले स्वास्थ्य र शिक्षा सहज ढङ्गले प्राप्त गर्नुपर्ने भन्दै ५० शय्याको अस्पतालबाट त्यहाँका जनताले राम्रो स्वास्थ्य सेवा पाउने बताउनुभयो । प्रधानमन्त्री ओलीले प्रतिष्ठान आरम्भदेखि नेपाल सरकारले पूर्ण लगानी गरेकाले अस्पतालको स्तरोन्नति भएपछि त्यहाँका जनताको सहज स्वास्थ्य सेवाका लागि सरकारले सक्दो सहयोग गर्ने विश्वास दिलाउनुभयो । सभाको बैठकमा प्रतिष्ठानको चालु आर्थिक वर्षको बाँकी अवधिको बजेट पारित हुनुका साथै गत आवको आन्तरिक लेखा परीक्षकको प्रतिवेदन जानकारी गराइएको छ । यसै गरी बैठकबाट आव वर्षको प्रस्तावित वार्षिक कार्यक्रमसहितको बजेट पारित गरिएको छ भने प्रतिष्ठानको रिक्त सभा सदस्यको मनोनयन गरिएको छ ।बैठकमा कर्णाली स्वास्थ्य विज्ञान प्रतिष्ठानका उपकुलपति डा. मङ्गल रावलले प्रतिष्ठानले गरेको प्रगति तथा आगामी कार्यबारे प्रगति विवरण प्रस्तुत गर्नुभएको थियो । स्वास्थ्यमन्त्री प्रदीप पौडेलले कर्णाली प्रतिष्ठानमा पहुँच नहुने नागरिकको उपचार हुने बताउनुभयो । उहाँले भन्नुभयो, “प्रतिष्ठान सबैको संस्था हो । यो गरिबको संस्था हो, यहाँ पहुँच नभएका मानिस उपचारका लागि आउने गर्छन् ।”राष्ट्रिय योजना आयोगका सदस्य प्राडा आरपी बिच्छाले आयोगको तर्फबाट कर्णाली स्वास्थ्य प्रतिष्ठानलाई सहयोग गरिरहेको बताउनुभयो । उहाँले आगामी दिनमा पनि प्रतिष्ठानका लागि सहयोग पु¥याउने प्रतिबद्धता व्यक्त गर्नुभयो ।",
      "link": "https://gorkhapatraonline.com/news/149140",
      "image": "https://gorkhapatraonline.com/storage/media/262928/conversions/rakam-karnali-original-thumb.jpg"
    },
    {
      "slug": "149139",
      "title": "अराजकको संयुक्त प्रतिवाद",
      "timestamp": 1743379200000,
      "source": "gp",
      "content": "नेपालको संविधान र सङ्घीय लोकतान्त्रिक गणतान्त्रिक व्यवस्थाविरुद्ध प्रतिगामी समूहले अराजनीतिक र अराजक सडक प्रदर्शन गरिरहँदा गणतन्त्र पक्षधर सबै राजनीतिक दलले एकै ठाउँमा उभिएर यसलाई प्रतिवाद गर्नुपर्ने निष्कर्षमा पुगेका छन् ।",
      "longContent": "गोरखापत्र समाचारदाता काठमाडौँ, चैत १८ गते । नेपालको संविधान र सङ्घीय लोकतान्त्रिक गणतान्त्रिक व्यवस्थाविरुद्ध प्रतिगामी समूहले अराजनीतिक र अराजक सडक प्रदर्शन गरिरहँदा गणतन्त्र पक्षधर सबै राजनीतिक दलले एकै ठाउँमा उभिएर यसलाई प्रतिवाद गर्नुपर्ने निष्कर्षमा पुगेका छन् । प्रधानमन्त्री केपी शर्मा ओलीको आह्वानमा प्रधानमन्त्री तथा मन्त्रीपरिषद्को कार्यालय सिंहदरबारमा आइतबार सम्पन्न गणतन्त्र पक्षधर राजनीतिक दलको बैठकले पछिल्लो समय जारी अराजक प्रदर्शन, आगजनी र लुटपाटको जिम्मेवार पूर्वराजा ज्ञानेन्द्र शाह नै रहेको निष्कर्ष निकालेको हो । साथै सबै दलका नेता अराजक क्रियाकलापमा संलग्नलाई कानुनी दायरामा ल्याउन सहमत भएका छन् । पूर्वप्रधानमन्त्री डा. बाबुराम भट्टराई, गृहमन्त्री रमेश लेखक र पूर्वमन्त्री एवं नेपाल कम्युनिस्ट पार्टी (माओवादी केन्द्र) का उपमहासचिव शक्तिबहादुर बस्नेतले पूर्वराजा शाहको गतिविधि षड्यन्त्रपूर्ण रहेको निष्कर्ष सबै दलले निकालेको बताउनुभयो । पूर्वप्रधानमन्त्री डा. भट्टराईले पूर्वराजा शाहले राजनीतिक दलको उदारतालाई कमजोरीका रूपमा लिएको तर्क गर्दै देशमै शान्तिपूर्ण रूपमा रहने अवस्था सिर्जना गरिए पनि ‘राजा’ कै रूपमा वक्तव्य दिने र अराजकता मच्चाउने प्रयास गरेकाले कानुनतः कारबाही गर्न सरकारलाई सुझाव दिएको बताउनुभयो । उहाँले भन्नुभयो, “आफूलाई राजा ठानेर वक्तव्य दिने, सम्बोधन गर्ने कार्य सिधै ठगीधन्दा हो । त्यस कारण पूर्वराजा शाहलाई आवश्यक संवैधानिक कानुनी दायरामा ल्याउन सुझाव दिएको छु ।”‘ज्ञानेन्द्रका गतिविधि षड्यन्त्रपूर्ण’बैठकमा प्रधानमन्त्री ओलीले सरकारले गरिरहेका प्रयास र पछिल्ला गतिविधिबारे जानकारी गराउनुभयो । उहाँले संविधानविरोधी गतिविधिका सन्दर्भमा कानुन अनुरूप अघि बढ्न सरकार प्रस्ट रहेको पनि बताउनुभयो । गृहमन्त्री लेखकले गणतन्त्र पक्षधर दलको बैठकमा सङ्घीय लोकतान्त्रिक गणतन्त्रात्मक शासनव्यवस्था र अहिलेको संविधानका विरुद्धमा षड्यन्त्रमूलक गतिविधि भइरहेको सन्दर्भमा समीक्षा भएको बताउनुभयो । उहाँले भन्नुभयो, “नेपाली नागरिकको लामो सङ्घर्ष र बलिदानले सङ्घीय लोकतान्त्रिक गणतन्त्रात्मक शासन, समावेशिता र अहिलेको संविधान प्राप्त गरेको हो र यो संविधानको रक्षा गर्ने सन्दर्भमा हामी सबै एकमत छौँ ।” उहाँले भन्नुभयो, “तर पछिल्लो समय गणतन्त्र उल्ट्याउने, संविधानलाई समाप्त गर्ने गतिविधि भएका छन् । यो षड्यन्त्रमूलक गतिविधिको मुख्य जिम्मेवार पूर्वराजा ज्ञानेन्द्र हुन् भन्ने कुरामा सबै दलको एकमत रह्यो ।”गृहमन्त्री लेखकका अनुसार पछिल्लो समय भइरहेका संविधान र गणतन्त्रविरोधी गतिविधिका सन्दर्भमा बैठकमा समीक्षा भएको छ । उहाँले भन्नुभयो, “लोकतन्त्र पक्षधर नेता र पार्टी कार्यालयमा आक्रमण भयो । अमर्यादित रूपमा घटना भएको छ । सबै दलका नेताले  यसको भत्र्सना गर्नुभयो र यस्ता आपराधिक घटनामा संलग्न व्यक्तिलाई कडा कारबाही गर्नु पर्छ भन्नेमा सबै दल एकमत रह्यौँ ।”‘गणतन्त्रविरोधी कार्य क्षम्य हुँदैन’ गृहमन्त्री लेखकले संविधानविरोधी कुनै गतिविधि, सङ्घीय लोकतान्त्रिक गणतन्त्रात्मक व्यवस्थाविरुद्ध हुने क्रियाकलापलाई सहन नगरिने प्रस्ट पार्नुभयो । उहाँले भन्नुभयो, “यस्ता गतिविधि क्षम्य हुने छैन । यस्ता गतिविधिका बारेमा कडाभन्दा कडा कारबाही हुन्छ ।” माओवादी केन्द्रका उपमहासचिव बस्नेतले संविधान र सङ्घीय लोकतान्त्रिक गणतन्त्रका पक्षमा जागरण ल्याउन र अराजक प्रवृत्ति नियन्त्रण गर्न संवैधानिक बाटोबाट अघि बढ्नुपर्ने बताउनुभयो । उहाँले भन्नुभयो, “संविधान र गणतन्त्र प्रतिकूल गतिविधि भइरहेका छन्, यसको निरूपणका लागि कानुनी बाटो खोज्ने कुरा सरकारले जे गरिरहेको छ, आफ्नो ठाउँमा ठिक छँदै छ । तथ्यका आधारमा कारबाहीको प्रक्रियामा सरकार अघि बढोस् भन्ने कुरा हामीले राखेका छौँ ।”उहाँले कमजोरीलाई सुधार गर्ने प्रतिबद्धता राजनीतिक दल र सरकारले गर्नुपर्ने बताउनुभयो । उहाँले भन्नुभयो, “सरकारले अझ जिम्मेवारीपूर्वक कमजोरी सुधारेर, कमजोरी सच्याएर अघि बढ्नु पर्छ । प्रधानमन्त्रीले पनि गैरसंवैधानिक गतिविधिलाई पूर्ण रूपमा नियन्त्रण गर्ने र सबै गणतन्त्र पक्षधर राजनीतिक शक्तिबिच सहकार्य हुनुपर्ने बताउनुभयो । संविधान र गणतन्त्रको रक्षार्थ सबै राजनीतिक दल एकमत भएका छौँ ।”",
      "link": "https://gorkhapatraonline.com/news/149139",
      "image": "https://gorkhapatraonline.com/storage/media/262927/conversions/WhatsApp-Image-2025-03-30-at-7.53-original-thumb.jpg"
    },
    {
      "slug": "149138",
      "title": "एघार जनाविरुद्ध राजद्रोहको अभियोग",
      "timestamp": 1743379200000,
      "source": "gp",
      "content": "राजावादी समूहले शुक्रबार काठमाडौँको तीनकुनेमा आयोजना गरेको प्रदर्शन हिंसात्मक बनाएको आरोपमा पक्राउ परी हिरासतमा रहेका राष्ट्रिय प्रजातन्त्र पार्टी (राप्रपा) का वरिष्ठ उपाध्यक्ष रवीन्द्र मिश्र, महामन्त्री धवलशमशेर राणासहित ११ जनाविरुद्ध राजद्रोह तथा सङ्गठित अपराधको कसुरमा अनुसन्धान सुरु भएको छ ।",
      "longContent": "गोरखापत्र समाचारदाता काठमाडौँ, चैत १८ गते । राजावादी समूहले शुक्रबार काठमाडौँको तीनकुनेमा आयोजना गरेको प्रदर्शन हिंसात्मक बनाएको आरोपमा पक्राउ परी हिरासतमा रहेका राष्ट्रिय प्रजातन्त्र पार्टी (राप्रपा) का वरिष्ठ उपाध्यक्ष रवीन्द्र मिश्र, महामन्त्री धवलशमशेर राणासहित ११ जनाविरुद्ध राजद्रोह तथा सङ्गठित अपराधको कसुरमा अनुसन्धान सुरु भएको छ । जिल्ला अदालत काठमाडौँले मिश्र, राणासहित ११ जनामाथि राजद्रोहको कसुर तथा अन्य ३० जनाविरुद्ध आपराधिक उपद्रव तथा सङ्गठित अपराधको कसुरमा अनुसन्धान गर्न प्रहरीलाई पाँच दिनको अनुमति दिएको हो । न्यायाधीश तारादेवी महर्जनको इजलासले म्याद थप गरेको अदालतका सूचना अधिकारी दीपककुमार श्रेष्ठले जानकारी दिनुभयो । शान्तिपूर्ण भनिएको प्रदर्शन आगजनी, तोडफोड र लुटपाटमा परिणत भई हिंसात्मक बनेपछि प्रदर्शनकारीले लगाएको आगोमा परी टेलिभिजन पत्रकार सुरेश रजक र कीर्तिपुरका सविन महर्जनको मृत्यु भएको थियो । सो घटनामा निजी तथा सार्वजनिक सम्पत्तिमा तोडफोड र आगजनी गरी ठुलो भौतिक क्षति गराइएको छ । हिंसात्मक प्रदर्शनमा संलग्न अन्य ३१ जनालाई आपराधिक उपद्रवको कसुरमा अदालतबाट म्याद थप भई अनुसन्धान सुरु गरिएको प्रहरीले जनाएको छ ।जिल्ला प्रहरी परिसर काठमाडौँका प्रहरी उपरीक्षक अपिलराज बोहोराका अनुसार प्रदर्शन भड्काउने मुख्य व्यक्ति दुर्गा प्रसाईं फरार रहेकाले खोजीकार्य तीव्र पारिएको छ । प्रसाईंले आइतबार एक भिडियो सन्देश जारी गर्दै आफू सुरक्षित रहन काठमाडौँको एक कुनै मन्दिरमा लुकेर बसेको दाबी गरे पनि प्रहरीले प्रसाईं अझै फेला पार्न सकेको छैन । जिल्ला प्रहरीपरिसर काठमाडौँको हिरासतमा रहेका ४१ जनालाई आइतबार जिल्ला सरकारी वकिल कार्यालय काठमाडौँमार्फत अदालतमा पेस गरेको थियो । जिल्ला अदालत काठमाडौँले प्रहरी हिरासतमा रहेका रवीन्द्र मिश्र, धवलशमशेर राणासहित ११ जनामाथि राज्यविरुद्धको कसुर तथा सङ्गठित अपराधको अभियोगमा अनुसन्धान गर्न प्रहरीलाई अनुमति दिएको परिसरका प्रवक्ता अपिलराज बोहराले जानकारी दिनुभयो ।काठमाडौँ जिल्ला सरकारी वकिलको कार्यालयका प्रमुख सहन्यायाधिवक्ता रामहरि काफ्लेका अनुसार घटनामा संलग्न अन्य ३० जनाविरुद्ध आपराधिक उपद्रव र सङ्गठित अपराधको कसुरमा अनुसन्धान हुने छ ।­प्रदर्शनको संयोजक पञ्चनेता नवराज सुवेदी बनेका थिए भने प्रदर्शनको समर्थन राप्रपा र राप्रपा नेपालले गरेका थिए । प्रदर्शनका क्रममा दुर्गा प्रसाईंले सुरक्षार्थ तैनाथ प्रहरीको हत्या गर्ने उद्देश्यले आफूले हाँकेको गाडी प्रहरीमाथि नै चलाउन खोजेको दृश्य सार्वजनिक भएका थिए ।त्यसै गरी रवीन्द्र मिश्र तथा धवलशमशेर राणालगायतले प्रदर्शनको नेतृत्व गरेका थिए । उनीहरूले सार्वजनिक तथा निजी सम्पत्ति तोडफोड तथा सरकारी सवारीसाधनमा आगजनी गर्न प्रदर्शनकारीलाई उक्साएका भिडियोसमेत बाहिरिएपछि प्रहरीले नियन्त्रणमा लिएको थियो ।कुल ४१ जनाविरुद्ध प्रहरीले अनुसन्धान गर्ने भएको छ । उनीहरूमाथि प्रहरीले सङ्गठित अपराधमा पनि अनुसन्धान गर्ने भएसँगै ६० दिनसम्म हिरासतमा राखेर अनुसन्धान गर्न पाउने भएको छ ।भाटभटेनी लुटपाट गर्ने नौ जना पक्राउ राजावादीको आन्दोलनमा सहभागी भई कोटेश्वरमा रहेको भाटभटेनी सुपरमार्केटमा लुटपाट गर्ने नौ जनालाई प्रहरीले नियन्त्रणमा लिएको छ ।काठमाडौँ उपत्यका अपराध अनुसन्धान कार्यालयको टोलीले सुपरमार्केटमा पसी ब्ल्याक लेबल, ज्याक ड्यानियल्स लुट्ने धनुषाका आशिष सिंह, चार वटा बियरको बोतल लुटपाट गरी भागेका सर्लाहीका प्रेमकुमार महतो, भारतीय नागरिक रविरञ्जन कुमार, नुवाकोटकी सुशीला कुमाल, धरानकी एलिसा राई र कोटेश्वरकी बालकुमारी कार्कीलाई पक्राउ गरेको छ ।त्यसै गरी स्याउलगायत फलफूल चोरी गरी फरार सिन्धुपाल्चोककी निर्मला कार्की, सिन्धुलीकी चित्रमाया बस्नेत र सुस्मिता बराललाई समेत प्रहरीले चोरी गरेको सामानसहित पक्राउ गरेको छ । पक्राउ परकाविरुद्ध प्रहरी वृत्त नयाँबानेश्वरले थप अनुसन्धान गरिरहेको जनाएको छ ।",
      "link": "https://gorkhapatraonline.com/news/149138",
      "image": "https://gorkhapatraonline.com/storage/media/262926/conversions/4545-original-thumb.jpg"
    },
    {
      "slug": "149137",
      "title": "व्यक्तिको मुद्दामा संसद् बन्धक",
      "timestamp": 1743379200000,
      "source": "gp",
      "content": "एक जना कर्मचारीको सवालका पछाडि प्रतिपक्षी लाग्दा जरुरी विधायिकी कार्यसम्पादन गर्नुपर्ने सङ्घीय संसद्का दुवै सदन ‘बन्धक’ बनेका छन् ।",
      "longContent": "गोरखापत्र समाचारदाताकाठमाडौँ, चैत १८ गते । एक जना कर्मचारीको सवालका पछाडि प्रतिपक्षी लाग्दा जरुरी विधायिकी कार्यसम्पादन गर्नुपर्ने सङ्घीय संसद्का दुवै सदन ‘बन्धक’ बनेका छन् ।प्रमुख प्रतिपक्षीसहितका दलको फेरिँदो अडानले राष्ट्रिय सभाको बैठक अनिश्चित बनेको छ । सरकारले अध्यादेश प्रतिस्थापन गर्न ल्याएको विधेयक सोमबारसम्म राष्ट्रपतिबाट प्रमाणीकरण भइसक्नुपर्ने छ । प्रतिनिधि सभाले पारित गरेर सन्देशसहित राष्ट्रिय सभामा पठाएको अध्यादेश प्रतिस्थापन गर्ने पाँच वटा विधेयक प्रतिपक्षी दलको अडानका कारण राष्ट्रिय सभामा निर्णयार्थ पेस भएको छैन । नेपाल विद्युत् प्राधिकरणका प्रबन्ध निर्देशक हटाइएको विषयमा प्रधानमन्त्रीले जवाफ दिनुपर्ने मागलाई सत्तापक्षले आइतबारको कार्यव्यवस्था तथा परामर्श समितिको बैठकमा स्वीकार गरे पनि प्रमुख प्रतिपक्षी दल नेकपा (माओवादी केन्द्र) ले अन्तिम समयमा प्रधानमन्त्रीले आइतबार नै जवाफ दिनुपर्ने अडान राखेका कारण बैठक बस्न सकेन । आइतबार बिहान ११ बजेर १५ मिनेटका लागि निर्धारित बैठकअघि सहमति नभएपछि १ बजेर १५ मिनेटका लागि तय भयो । सो समयमा पनि सुरु नभएपछि ३ बजेर ३० मिनेटका लागि निर्धारित बैठक अबेरसम्म अनिश्चित रह्यो ।सङ्घीय संसद् सचिवालयका सहायक प्रवक्ता अनन्तप्रसाद कोइरालाका अनुसार सभाको बैठक सोमबार ११ बजेर १५ मिनेटमा बस्ने तय भएको छ । सर्वदलीय बैठकले निकास दिन सकेमा भोलिकै बैठकमा प्रतिस्थापन विधेयक पेस हुने छ ।प्रमुख प्रतिपक्षी नेकपा (माओवादी केन्द्र) की नेतृ उर्मिला अर्यालले लामो समयसम्म बैठक अवरुद्ध गरेर निकास नपाउने बताउँदै सोमबार टुङ्गोमा पुग्ने विश्वास व्यक्त गर्नुभयो । उहाँले भन्नुभयो, “प्रतिगमनका पक्षमा नाराबाजी भइरहँदा सरकार आफ्नै अडानमा रहनुभन्दा केही लचक भएर आए सोमबार बैठक बस्न सक्छ ।”आइतबार बैठक बस्न सभाका अध्यक्ष नारायणप्रसाद दाहालको अग्रसरतामा विभिन्न चरणमा दिनभरि बैठक बसिरह्यो । अध्यक्ष दाहालले राष्ट्रिय सभामा प्रतिनिधित्व गर्ने दलका नेता तथा प्रमुख सचेतक र प्रतिनिधि सभाका सभामुखसँग निकासका लागि छलफल गर्नुभयो । आइतबार अपराह्न भएको छलफलमा सत्तापक्षबाट नेकपा (एमाले) का प्रमुख सचेतक भगवती न्यौपानेले प्रधानमन्त्रीले जवाफ दिने बताएपछि प्रतिपक्षी दल बैठक सञ्चालन गर्न सहमत भइसकेको थियो । बैठकमा सहभागी सत्तापक्षीय नेताका अनुसार केही समय नबित्दै माओवादी केन्द्रले आइतबार नै प्रधानमन्त्रीले जवाफ दिनुपर्ने अडान राखेपछि सहमति बिथोलियो । माओवादी केन्द्रकी नेतृ अर्यालले सोमबार प्रधानमन्त्रीले प्रतिनिधि सभामा जवाफ दिएर अर्को दिन राष्ट्रिय सभामा जवाफ दिने प्रतिबद्धता आए बैठक बस्न सकिने बताउनुभयो । प्रधानमन्त्रीले सोमबार बस्ने प्रतिनिधि सभामा प्राधिकरणका प्रबन्ध निर्देशक हटाएकोबारे जवाफ दिने सत्तापक्षले गत शुव्रmबार नै जानकारी गराइसकेको छ । अर्यालले प्रतिस्थापन विधेयक संशोधन सम्बन्धमा पनि ठुलै असहमति नरहेको बताउनुभयो । उहाँले विधेयक ल्याउनुअघि सरकारले प्रतिपक्षी दलसँग छलफल गरेको भए समस्या नहुने धारणा व्यक्त गर्नुभयो । राष्ट्रिय सभाको चैत १० गतेको बैठकमा प्रतिनिधि सभाबाट सन्देशसहित अध्यादेश प्रतिस्थापन गर्न ल्याइएको पाँच वटा विधेयक पेस भएको थियो । प्रतिपक्षी माओवादी केन्द्रसहित नेकपा एकीकृत समाजवादी र राष्ट्रिय जनमोर्चाको अवरोधले त्यसयता बैठक बस्न सकेको छैन । सहकारीसम्बन्धी केही नेपाल ऐनलाई संशोधन गर्ने विधेयक २०८१, निजीकरण (पहिलो संशोधन) विधेयक २०८१, सुशासन प्रवर्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने विधेयक २०८१, आर्थिक तथा व्यावसायिक वातावरण सुधार र लगानी अभिवृद्धिसम्बन्धी केही नेपाल ऐनलाई संशोधन गर्न बनेको विधेयक २०८१ र आर्थिक कार्यविधि तथा वित्तीय उत्तरदायित्व (पहिलो संशोधन) विधेयक २०८१ सोमबारसम्म सङ्घीय संसद्को दुवै सदनले पारित गरेर राष्ट्रपतिबाट प्रमाणीकरण हुनुपर्ने छ । संवैधानिक व्यवस्थाबमोजिम प्रतिस्थापन विधेयक प्रमाणीकरण नभए अध्यादेशमार्फत ल्याइएको कानुन निष्क्रिय हुने छ । सत्तापक्ष–प्रतिपक्ष आमनेसामनेनेपाल विद्युत् प्राधिकरणका तत्कालीन प्रबन्ध निर्देशक कुलमान घिसिङलाई पदमुक्त गरेको विषयमा चौथो दिन पनि प्रतिपक्षी दलले प्रतिनिधि सभामा अवरोध जारी राखे । प्रधानमन्त्रीको जवाफ नआएसम्म सदन सञ्चालन गर्न नदिने प्रतिपक्षीको अडानका कारण आइतबार पनि बैठक चल्न नसकेको हो । शुक्रबार तीनकुनेमा भएको हिंसात्मक घटनाका विषयमा बोल्नका लागि सत्तापक्ष र प्रतिपक्ष दुवैतर्फका सांसदले समय माग गरे पनि अवरोधका कारण प्रक्रिया नै प्रारम्भ भएन । आइतबार बिहान ११ बजेका लागि बोलाइएको बैठक झन्डै दुई घण्टापछि मात्र बसेको थियो । बैठकको प्रारम्भसँगै प्रतिपक्षका सांसदले उठेर विरोध जनाएका थिए । प्रधानमन्त्रीको जवाफ नआएसम्म बैठक चल्न नदिने जनाऊ प्रतिपक्षले दिइसकेको थियो । प्रतिपक्षले सदन अवरुद्ध गरेपछि सत्तापक्षका सांसदले पनि विरोध जनाएका थिए । उनीहरूले सभामुख घिमिरेसँग बोल्न पाउनुपर्ने माग गरेका थिए । दुवै पक्षबिच समय र एजेन्डाका विषयमा विवाद भएपछि बैठकमा झन्डै आधा घण्टा होहल्ला भएको थियो । होहल्ला भएपछि सभामुखले बैठक १५ मिनेटका लागि स्थगित गर्नुभएको थियो तर १५ मिनेका लागि स्थगित भएको बैठक बस्न नसकेपछि दुई पटकसम्म सूचनाद्वारा स्थगित गरिएको थियो । बैठक बस्न नसकेपछि सोमबार बिहान ११ बजेसम्मका लागि स्थगित गरिएको थियो । प्रतिनिधि सभाको अवरोधको प्रत्यक्ष प्रसारण पनि आइतबार रोकिएको थियो । संसद्को प्रत्यक्ष प्रसारण युट्युबबाटै हुँदै आएको थियो तर अवरोधको उक्त अवस्थाको प्रसारण रोकिएको थियो । संसद् सचिवालयले भने उक्त अवरोध प्राविधिक भएको जनाएको छ । संसद्का सहायक प्रवक्ता अनन्त कोइरालाले ओबिएस सिस्टममा आएको समस्याका कारण प्रसारण हुन नसकेको बताउनुभयो । सिस्टम मर्मत भइरहेकाले प्रत्यक्ष प्रसारण नभएको कोइरालाले बताउनुभयो । प्रत्यक्ष प्रसारण नभएपछि सचिवालयले रेकर्डेड भिडिओ उपलब्ध गराएको थियो ।संसद्मा अवरोधको अवस्था जारी रहँदा प्रवेशमा पनि कडाइ गरिएको छ । संसद् अवलोकनका लागि आउने सर्वसाधारण र सञ्चारकर्मीलाई समेत प्रवेशमा कडाइ गरिएको छ । आइतबारदेखि संसद्मा सञ्चारकर्मीको वैयक्तिक विवरण सङ्कलन थालिएको छ । मूल गेट र ग्यालरी प्रवेशमा दुई स्थानमा विवरण सङ्कलन गर्न लागिएको हो । यसअघि एमसिसी प्रस्तावको विवाद उत्कर्षमा पुगेका बेला पनि विवरण सङ्कलन गरिएको थियो । केही समयपछि नै उक्त व्यवस्था हटाइए पनि आइतबारदेखि पुनः सुरु गरिएको थियो । यसअघि संसद् सचिवालयले संसदीय मर्यादाविपरीत प्रधानमन्त्री केपी शर्मा ओलीलाई प्रश्न सोधेको भन्दै दुई पत्रकारको प्रवेश पास रद्द गरेको थियो । सोमबार बिहान ११ बजेको प्रतिनिधि सभामा भने प्रधानमन्त्रीले जवाफ दिने जानकारी यसअघि नै दिइएको छ । सत्तापक्षका मुख्य सचेतक महेश बर्तौलाले आइतबार पनि उक्त जानकारी सभामुख घिमिरेसँगको छलफलमा दिनुभएको छ ।",
      "link": "https://gorkhapatraonline.com/news/149137",
      "image": "https://gorkhapatraonline.com/storage/media/262925/conversions/Parliament_sujan-gurung_DSC_3717-original-thumb.jpg"
    },
    {
      "slug": "149134",
      "title": "करेन्ट लागेर एकको मृत्यु",
      "timestamp": 1743292800000,
      "source": "gp",
      "content": "सर्लाहीको हरिपुर नगरपालिका –१, हजार बिघामा आइतबार करेन्ट लागेर एक जनाको मृत्यु भएको छ । स्थानीय ४६ वर्षीय राजु भन्ने सोमबहादुर खपाङ्गी मगरको करेन्ट लागेर मृत्यु भएको हो ।",
      "longContent": "जनार्जन खत्रीसर्लाही, चैत १७ गते । सर्लाहीको हरिपुर नगरपालिका –१, हजार बिघामा आइतबार करेन्ट लागेर एक जनाको मृत्यु भएको छ । स्थानीय ४६ वर्षीय राजु भन्ने सोमबहादुर खपाङ्गी मगरको करेन्ट लागेर मृत्यु भएको हो । मगरलाई आफ्नै घरको भुुइँतलामा झुण्डिएको बिजुलीको नाङ्गो तारमा छुँदा करेन्ट लागेको स्थानीयले बताएका छन् । करेन्ट लागेर अचेत भएका मगरलाई उपचारका लागि हनुमन्ते अस्पताल बरहथवा लैजाँदा चिकित्सकले मृत घोषणा गरेको इलाका प्रहरी कार्यालय बरहथवाका डिएसपी गौतम थापाले जानकारी दिनुुभयो । मृतकको शव प्रादेशिक अस्पताल मलङ्गवामा पोष्टमार्टमपछि परिवारले बुुझेका छन् । हरिपुर १ का वडाध्यक्ष नानीबाबु थापाका अनुसार करेन्ट लागेर मृत्यु भएका मगर मुटु तथा क्षयरोगको बिरामी थिए ।",
      "link": "https://gorkhapatraonline.com/news/149134",
      "image": "https://gorkhapatraonline.com/storage/media/262922/conversions/Dead425-original-thumb.jpg"
    },
    {
      "slug": "149133",
      "title": "वडाध्यक्षसहित तीनजना पक्राउ",
      "timestamp": 1743292800000,
      "source": "gp",
      "content": "जिल्ला प्रहरी कार्यालय लमजुङले एकजना वडाध्यक्षसहित तीन जनालाई पक्राउ गरेको छ । पक्राउ पर्नेमा बेंसीसहर नगरपालिका वडा ९ का वडाध्यक्ष खुशीजङ गुरुङ रहेका छन् । त्यस्तै, बेंसीसहर ८ का विशाल अधिकारी र मोहन तामाङ पनि पक्राउ परेका छन् ।",
      "longContent": "नवीनराज कुइकेललमजुङ, चैत १७ गते । जिल्ला प्रहरी कार्यालय लमजुङले एकजना वडाध्यक्षसहित तीन जनालाई पक्राउ गरेको छ । पक्राउ पर्नेमा बेंसीसहर नगरपालिका वडा ९ का वडाध्यक्ष खुशीजङ गुरुङ रहेका छन् । त्यस्तै, बेंसीसहर ८ का विशाल अधिकारी र मोहन तामाङ पनि पक्राउ परेका छन् । जिल्ला प्रहरी कार्यालय प्रमुख प्रहरी नायब उपरीक्षक (डीएसपी) रेशम बोहराले उनीहरुलाई आइतबार बिहान पक्राउ गरिएको जानकारी दिनुभयो । प्रहरीले उनीहरुविरुद्ध पक्राउ पूर्जी जारी गरेको छ ।अभद्र व्यवहार गर्न नहुने कसुरमा गत फागुन २५ गते मुद्दा दर्ता भएपछि उनीहरु फरार भएका थिए । आइतबार उनीहरु स्वयम् प्रहरी कार्यालयमा पुगेकोमा प्रहरीले नियन्त्रणमा लिएको थियो ।उनीहरुविरुद्ध जिल्ला प्रशासन कार्यालयबाट ७ दिनको म्याद थप गरी अनुसन्धान थालिएको डीएसपी बोहराले बताउनुभयो । अध्यक्ष गुरुङविरुद्ध गत वर्ष पनि अभद्र व्यवहार कसुरमा मुद्दा परेको थियो ।",
      "link": "https://gorkhapatraonline.com/news/149133",
      "image": "https://gorkhapatraonline.com/storage/media/262921/conversions/khusijung-gurung-original-thumb.jpg"
    },
    {
      "slug": "149130",
      "title": "सञ्चारकर्मी सुरेश रजकलाई सहिद घोषणा गर्न माग",
      "timestamp": 1743292800000,
      "source": "gp",
      "content": "नेवाः पत्रकार राष्ट्रिय दबूले राजावादीको प्रदर्शनमा मारिएका सञ्चारकर्मी सुरेश रजकलाई सहिद घोषणा र पीडित परिवारलाई उचित क्षतिपूर्ति दिन सरकारसँग माग गरेको छ।",
      "longContent": "गोरखापत्र अनलाइनकाठमाडौं, चैत १७ गते । नेवाः पत्रकार राष्ट्रिय दबूले राजावादीको प्रदर्शनमा मारिएका सञ्चारकर्मी सुरेश रजकलाई सहिद घोषणा र पीडित परिवारलाई उचित क्षतिपूर्ति दिन सरकारसँग माग गरेको छ।सञ्चारगृहमाथि भएको आक्रमण र सञ्चारकर्मी मारिएको विरोधमा पत्रकार राष्ट्रिय दबूले आईतबार वसन्तपुरस्थित महादेव पार्वती डबलीमा धर्ना दिई सो माग गरेको हो ।धर्नामा विभिन्न वक्ताहरुले राजावादीको कथित आन्दोलनको नाउँमा तीनकुनेमा भएको अराजक तथा हिंसात्मक गतिविधिमा सञ्चारकर्मी मर्ने र सञ्चारगृहमाथि भएको आक्रमण हुँदा पनि गृह प्रशासन जिम्मेवार तवरले पेश नभएकोमा आलोचना समेत गरेका थिए। घटनाको उचित छानबिनका लागि उच्चस्तरीय आयोग गठन गर्नुपर्ने उनीहरुको माग रहेको छ।सो अवसरमा नेवाः पत्रकार राष्ट्रिय दबूका केन्द्रीय अध्यक्ष नृपेन्द्रलाल श्रेष्ठले प्रदर्शनमा भएको अराजक गतिविधिको निन्दा गर्दै सञ्चार गृह र सञ्चारकर्मी मारिएकोमा दुःख व्यक्त गर्नुभयो। सञ्चारकर्मी रजक समाचार संकलनको क्रममा मारिएकोमा उहाँलाई सहिद घोषणा गर्न माग गर्दै अध्यक्ष श्रेष्ठले माग पूरा नभएसम्म चरणबद्ध आन्दोलनमा उत्रिने चेतावनी दिनुभयो।नेपाल आदिवासी जनजाति पत्रकार महासंघ (फोनिज) का महासचिव समिर बलामीले जुनसुकै आन्दोलनको निशाना आदिवासी जनजाति भएको उल्लेख गर्दै चैत १५ गते भएको प्रदर्शनमा मृतक हुनेलाई सहिद घोषणा र परिवारप्रति संवेदनशील भई परिवारलाई उचित क्षतिपूर्ति दिन माग गर्नुभयो। उहाँले पत्रकार मारिएको विषयमा गृह मन्त्रालयलाई जवाफदेही बन्न आग्रह गर्नुभयो।धर्नामा मिडिया एलाईन्सका अध्यक्ष भाष्करराज राजकर्णिकारले सञ्चारकर्मी सुरेश रजक मारिएकोमा दुःख व्यक्त गर्दै यस विषयमा सरकारले सत्यतथ्य बाहिर ल्याउन निष्पक्ष छानबिन आयोग गठन गर्न माग गर्नुभयो। सरकारले सञ्चारकर्मी रजकलाई सहिद घोषणा गर्न माग गर्नुभयो । मधेशी पत्रकार समाजका अध्यक्ष मोहन सिंहले शुक्रबारको तीनकुनेमा भएको घटना लुकाउन नहुने बरु न्यायिक छानबिन समिति गठन गर्न सुझाव दिनुभयो । सो अवसरमा पत्रकार राष्ट्रिय दबूका वरिष्ठ उपाध्यक्ष सुनील महर्जनले निरंकुश सत्ताको निशाना सञ्चारगृह र सञ्चारकर्मी हुने तथ्य कुनै नौलो नभएको सन्दर्भ जोड्दै घटनामा अनेक प्रश्नहरु अनुत्तरित रहेकाले त्यसलाई बाहिर ल्याउन बलियो आयोग गठन गर्न माग गर्नुभयो।सो अवसरमा पत्रकार राष्ट्रिय दबूका संस्थापक अध्यक्ष श्रीकृष्ण महर्जन, महासचिव के के मानन्धरले तीनकुनेमा भएका अराजक घटना सुनियोजित रहेको बताउँदै त्यसमा गृह प्रशासन चुकेको आरोप लगाउनुभयो ।",
      "link": "https://gorkhapatraonline.com/news/149130",
      "image": "https://gorkhapatraonline.com/storage/media/262918/conversions/dharna-original-thumb.jpg"
    },
    {
      "slug": "149125",
      "title": "व्यवस्था बदल्छु भन्नु दिवास्वप्नाः मुख्यमन्त्री पाण्डे",
      "timestamp": 1743292800000,
      "source": "gp",
      "content": "गण्डकी प्रदेशका मुख्यमन्त्री सुरेन्द्रराज पाण्डेले सङ्घीय लोकतान्त्रिक गणतन्त्र ठूलो त्याग, समर्पण र योगदानपछि संस्थागत बनेको जनाउँदै अबको विकल्प यसकै विकास भएको बताउनुभएको छ। आइतबार गण्डकी प्रदेशसभाको मुख्यमन्त्रीसँग प्रश्नोत्तर कार्यक्रममा उहाँले यस्तो धारणा राख्नुभएको छ।",
      "longContent": "फडिन्द्र अधिकारीलेखनाथ, चैत १७ गते। गण्डकी प्रदेशका मुख्यमन्त्री सुरेन्द्रराज पाण्डेले सङ्घीय लोकतान्त्रिक गणतन्त्र ठूलो त्याग, समर्पण र योगदानपछि संस्थागत बनेको जनाउँदै अबको विकल्प यसकै विकास भएको बताउनुभएको छ। आइतबार गण्डकी प्रदेशसभाको मुख्यमन्त्रीसँग प्रश्नोत्तर कार्यक्रममा उहाँले यस्तो धारणा राख्नुभएको छ। गणतन्त्रबादी दल सबै जागरुक र चनाखो बन्नुपर्नेमा जोड दिँदै उहाँले समृद्ध नेपालको सपनाबाट यताउती हुने छुट नभएको उल्लेख गर्नुभयो। “सङ्घीय लोकतान्त्रिक गणतन्त्र कार्यान्वयन गर्न जो जो मिलेर बनायौं, त्यसलाई कार्यान्वयन गर्न हामी प्रतिवद्ध छौं,” उहाँले भन्नुभयो, “हामी जिउँदै रहेको अवस्थामा कसैलाई लाग्छ हामी राजतन्त्र ल्याउँछौँ भन्ने भने त्यो दिवास्पन हो, कदापि पूरा हुन सक्दैन।”मुख्यमन्त्री पाण्डेले पूर्वराजा ज्ञानेन्द्र शाहलाई अहिलेको निर्मल निवासमा बस्न पाइन्छ कि पाइँदैन भनेर सोच्न बाध्य हुने अवस्था आउन सक्ने औंल्याउनुभयो। संघीयताको पक्षमा उठेका असन्तुष्टिका स्वरलाई लिएर संविधान उल्टाउने चेष्टा नगर्न उहाँले चेतावनी दिनुभयो। उहाँले सर्वोच्च अदालतको फैसला बमोजिम फेवातालको सीमाङ्कन सकिन लागेको जानकारी दिनुभयो। प्रदेशसभा सदस्य प्रकाश बरालले सोधेको प्रश्नको जवाफमा उहाँले तालको मापदण्डभित्रका संरचना हटाउँदा अर्बौं मुआब्जा दिनुपर्ने देखिएको जनाउँदै तीन तहकै सरकारबिच सहकार्यबिना यो सम्भव नहुने प्रष्ट पार्नुभयो। सांसद द्रोण कुँरले बागुलङको उत्तरगंगा जलविद्युत परियोजनाबारे सोधेको प्रश्नमा मुख्यमन्त्री पाण्डेले प्रदेशसभा नियमावली स्मरण गर्दै मुख्यमन्त्रीको कार्यक्षेत्रभित्रका विषयमा मात्र प्रश्न सोध्न आग्रह गर्नुभयो। प्रदेशसभा नियमावलीको नियम ५६ बमोजिम सातौँ अधिवेशनको १३ औं बैठकमा मुख्यमन्त्रीसँग प्रश्नोत्तर कार्यक्रम भएको हो। मुख्यमन्त्रीलाई १३ जना संसदले प्रश्न टिपाउनुभएको थियो। प्रदेशसभा नियमावलीमा एक पटकमा बढीमा १० जना सांसदको मात्र प्रश्नको उत्तर दिने व्यवस्था छ। प्रदेशसभा सचिवालयका उपसचिव प्रेम सुवेदीले आइतबार मुख्यमन्त्री पाण्डेले पहिला प्रश्न दर्ता गराउने १० सांसदका प्रश्नको उत्तर दिएको र बाँकी प्रश्नको उत्तर अर्काे महिना दिने उल्लेख गर्नुभयो। नियमावलीमा संसद चलेका बेला हरेक महिलाको पहिलो हप्ता समामुखले तोकेको दिन मुख्यमन्त्रीसँग प्रश्नोत्तर हुने व्यवस्था छ। आइतबारबारको बैठकमा विशेष समय माग गरी एमाले संसदीय दलका नेता खगराज अधिकारीले सम्बोधन गर्नुभयो। पूर्वमुख्यमन्त्रीसमेत रहनुभएका अधिकारीले चैत १५ गते राजधानीमा भएको घटनालाई गणतन्त्रमाथिको बर्बर आक्रमणको संज्ञा दिनुभयो। उहाँले नेताहरुको जीवनशैली, कार्यशैली, कार्यपद्धतिमा सुधार्नुपर्ने पक्षहरु सुधार्दै अघि बढ्ने तर पुरानो व्यवस्था फर्काउन असम्भव रहेको उल्लेख गर्नुभयो। उहाँले भन्नुभयो, “पुरानो तन्त्र फर्काउन चाहन्छु भन्ने सपना कसैले देखेको छ भने सिङ्गो प्रदेशसभा भन्छः तीनका सपना चकनाचुर हुन्छन्, हामी अघि बढ्छौँ।” बैठकमा स्वास्थ्य मन्त्री कृष्णप्रसाद पाठकले गण्डकी प्रदेशमा जनस्वास्थ्य सेवा सम्बन्धमा व्यवस्था गर्न बनेको विधेयक सभामा पेश गर्नुभयो। यस्तै, उद्योग तथा पर्यटन मन्त्री मित्रलाल बस्यालले गण्डकी प्रदेशमा घरेलु मदिराको उत्पादनलाई नियमन र व्यवस्थापन गर्न बनेको विधेयक सभामा पेश गर्नुभयो। दुवै विधेयकमाथि सोमबार सैद्धान्तिक छलफल हुनेछ।बैठकमा ऊर्जा, जलस्रोत तथा खानेपानी मन्त्री माननीय फणीन्द्र देवकोटाले गण्डकी प्रदेशमा विद्युत विकास सम्बन्धमा व्यवस्था गर्न बनेको विधेयकलाई दफावार छलफलका लागि सम्बन्धित समितिमा पठाइयोस् भनी प्रस्ताव पेश गर्नुभयो। सभाले मन्त्री देवकोटाको प्रस्ताव पारित गरेको छ।",
      "link": "https://gorkhapatraonline.com/news/149125",
      "image": "https://gorkhapatraonline.com/storage/media/262909/conversions/cm-gandaki-(1)-original-thumb.jpg"
    },
    {
      "slug": "149124",
      "title": "हिंसाविरुद्ध पोखरामा नागरिकको धर्ना",
      "timestamp": 1743292800000,
      "source": "gp",
      "content": "अराजकता र हिंसाका विरुद्ध पोखरामा नागरिक अगुवाले धर्ना दिएका छन् । गत चैत १५ गते राजावादीको नाममा काठमाडौमा गरिएको आन्दोलदनमा सञ्चारकर्मीसहित दुई जनाको ज्यान जानेगरी भएको हिंसाविरुद्ध धर्ना दिएका हुन् ।",
      "longContent": "माधवप्रसाद बरालमाछापुच्छ्रे (कास्की), चैत १७ गते । अराजकता र हिंसाका विरुद्ध पोखरामा नागरिक अगुवाले धर्ना दिएका छन् । गत चैत १५ गते राजावादीको नाममा काठमाडौमा गरिएको आन्दोलदनमा सञ्चारकर्मीसहित दुई जनाको ज्यान जानेगरी भएको हिंसाविरुद्ध धर्ना दिएका हुन् । “लोकतन्त्र, मानव अधिकार र शान्तिका पक्षमा अभिमत प्रकट गराँै, अराजकता र हिंसालाई निरुत्साहित गरौँ” नाराका साथ पोखराको मुस्ताङचोकमा मानव अधिकारकर्मी, नागरिक अगुवा, सञ्चारकर्मीलगायत विभिन्न पेशागत संघ संस्थाका प्रतिनिधि धर्नामा सहभागी भएका थिए । धर्नामा सहभागी भएकाहरुले प्रेस स्वतन्त्रताको ग्यारेन्टी गर, दण्डहीनता अन्त्य गर, मिडियामाथिको हमला बन्द गर, मानवअधिकारकर्मी र सञ्चारकर्मीमाथिको आक्रमण बन्द गर, लगायतका नारा लेखिएका प्लेकार्ड प्रदर्शन गरेका थिए । करिब एक घण्टाको धर्नापछि आयोजित सभामा बोल्ने नागरिक अगुवाहरुले गणतन्त्रको विकल्प गणतन्त्र नै भएको र राजसंस्था पुनस्र्थापना सम्भव नभएको बताएका थिए । राजतन्त्रको सामन्ती प्रवृत्ति राजनीतिक दलका शीर्ष नेताहरुमा पनि देखिएकाले यसले समस्या ल्याएको बताउँदै दल र दलका नेताहरुमा लोकतान्त्रिक सोच हुनु पर्नेमा उहाँहरुको जोड थियो । कार्यक्रममा गैसस महासंघका निवर्तमान अध्यक्ष राम सुवेदीले गणतन्त्र नेपाली जनताको प्राण र सास भएको बताउनुभयो । राजसंस्था फर्काउने कुरा गलत र असम्भव भएको उहाँको भनाइ छ । अधिकारकर्मी विष्णु बरालले राजा आउने कुनै सम्भावना नभएको बताउनुभयो । उहाँले राजनीतिक दल र नेताहरुमा देखिएको सामन्ति सोचलाई त्याग्नुपर्ने बताउयनुभयो । अधिकारकर्मी तथा अधिवक्ता सुरेन्द्र थापा मगरले पूर्वराजा ज्ञानेन्द्रको आफ्नै गतिविधिले प्रतिष्ठालाई कमजोर बनाएको बताउनुभयो । नेपाल पत्रकार महासंघ गण्डकीका अध्यक्ष रमेश पौडेलले लोकतन्त्र ल्याउन मिडिया र पत्रकारको महत्वपूर्ण भूमिका रहेको बताउनुभयो । सञ्चारकर्मी निसानामा पर्नु दुखद् भएको उहाँले बताउनुभयो । कार्यक्रममा गैसस महासंघ गण्डकीका अध्यक्ष गोपाल खड्का र अधिकारकर्मी शेखर गौतमले संविधानले दिएको अधिकार प्रयोग गरेर आन्दोलन गर्न तथा हिंसा अराजतकलाई निरुत्साहितका लागि कार्यक्रम गरिएको बताउनुभयो । काठमाडौँमा भएको घटनाको छानबिनगरी दोषीलाई कारबाही गर्न पनि धर्नामा सहभागी भएकाहरुले माग गरेका छन् ।",
      "link": "https://gorkhapatraonline.com/news/149124",
      "image": "https://gorkhapatraonline.com/storage/media/262906/conversions/nagarik-dharna-photo-pokhara-original-thumb.jpg"
    },
    {
      "slug": "149122",
      "title": "भाटभटेनी लुटपाट गर्ने सबै कोटेश्वर क्षेत्रका बासिन्दा, एक भारतीय नागरिक",
      "timestamp": 1743292800000,
      "source": "gp",
      "content": "प्रहरीले चैत १५ गते कोटेश्वरस्थित भाटभटेनी सुपरमार्केट लुटपाटमा सङ्लग्न नौ जनालाई पक्राउ गरेको छ।",
      "longContent": "काठमाडौँ, चैत १७ गते।  प्रहरीले चैत १५ गते कोटेश्वरस्थित भाटभटेनी सुपरमार्केट लुटपाटमा सङ्लग्न नौ जनालाई पक्राउ गरेको छ।काठमाडौँ उपत्यका अपराध अनुसन्धान कार्यालयका प्रहरी उपरीक्षक अंगुर जिसीका अनुसार गएको शुक्रबार राष्ट्र, राष्ट्रियता, धर्म, संस्कृति र नागरिक बचाउ महाअभियान नेपालका केन्द्रीय अध्यक्ष दुर्गा प्रसाईको नेतृत्वमा पूर्वराजाका समर्थक समूहसहितको संयुक्त आन्दोलनका क्रममा कोटेश्वरस्ति भाटभटेनी सुपरमार्केटमा तोडफोड गरेपश्चात् लुटपाटमा सङ्लग्न भइ फरार व्यक्तिलाई खोजतलास गरि काठमाडौँका विभिन्न स्थानबाट पक्राउ गरिएको छ। भाटभटेनी सुपरमार्केटबाट ब्ल्याक लेबल मदिरा एक थान, ज्याक ड्यानिल मदिरा एक थानसहित स्थायी घर धनुषा भइ हाल काठमाडौँ महानगरपालिका वडा नम्बर ३२ कोटेश्वर बस्ने आशिष सिंह पक्राउ परेका छन्। स्थायी घर सर्लाही भइ हाल काठमाडौं कोटेश्वर बस्ने प्रेमकुमार महतो वियरको खाली बोतल चार थानसहित पक्राउ परेका छन्। यसैगरी, स्थायी घर भारतको बिहार राज्य पटना हाजिपुर भइ हाल काठमाडौँको कोटेश्वर बस्ने रवि रञ्जनकुमार यार्सागुम्बा ब्राण्डको मदिरा एक थानसहित पक्राउ परेका छन्। स्थायी घर नुवाकोट भइ हाल कोटेश्वर बस्ने सुशीला कुमाल हाफ् पाइन्ट ११ थान र ट्राउजर एक थानसहित पक्राउ परेका छन्।स्थायी घर धरान भइ हाल काठमाडौँ कोटेश्वर बस्ने एलिसा राई एक थान ट्रे, एक थान क्यारेटसहित, स्थायी घर कोटेश्वरका बालकुमारी कार्की एक थान क्यारेटसहित, स्थायी घर सिन्धुपाल्चोक भइ हाल कोटेश्वर बस्ने निर्मला कार्की फलफूलसहित पक्राउ परेका छन्। स्थायी घर सिन्धुली भइ हाल कोटेश्वर बस्ने चित्र माया बस्नेत र सुस्मिता बराल लिपस्टिक ६९ थान, ऐना एक थान, गाजल २१ थान र अन्य सामान १२ थानसहित पक्राउ परेका छन्। प्रहरीका अनुसार उनीहरुलाई पक्राउ गरि थप अनुसन्धान तथा कारवाहीका लागि प्रहरी वृत्त बानेश्वर पठाइएको छ।",
      "link": "https://gorkhapatraonline.com/news/149122",
      "image": "https://gorkhapatraonline.com/storage/media/262911/conversions/cover-photo-original-thumb.jpg"
    },
    {
      "slug": "149120",
      "title": "सोमबार इदको सार्वजनिक बिदा",
      "timestamp": 1743292800000,
      "source": "gp",
      "content": "नेपाल सरकारले इस्लाम धर्मावलम्बीको पर्व ईद–उल फित्र (इद) को अवसरमा सोमबार सार्वजनिक बिदा दिने निर्णय गरेको छ।",
      "longContent": "काठमाडौँ, चैत १७ गते। नेपाल सरकारले इस्लाम धर्मावलम्बीको पर्व ईद–उल फित्र (इद) को अवसरमा सोमबार सार्वजनिक बिदा दिने निर्णय गरेको छ। गृह मन्त्रालयका सहसचिव प्रवक्ता रामचन्द्र तिवारीले आज एक विज्ञप्ति सार्वजनिक गर्नुहुँदै नेपाल राजपत्रमा प्रकाशित सूचनाअनुसार सोमबार सार्वजनिक बिदा दिने निर्णय भएको बताउनुभएको छ। उहाँद्वारा जारी विज्ञप्तिमा भनिएको छ, “चैत १८ गते सोमबार सार्वजनिक बिदा दिने निर्णय भएको व्यहोरा सम्बन्धित सबैको जानकारीका लागि यो सूचना प्रकाशित गरिएको छ।”",
      "link": "https://gorkhapatraonline.com/news/149120",
      "image": "https://gorkhapatraonline.com/storage/media/262902/conversions/home-ministry-Nepal-original-thumb.jpg"
    },
    {
      "slug": "149107",
      "title": "एसइईमा चिट : गहुँबारीमा राउटर, हात हातमा मोबाइल",
      "timestamp": 1743292800000,
      "source": "gp",
      "content": "सूचना प्रविधिको विकाससँगै अधिकांशको पहुँचमा पुगेको इन्टरनेट सेवा परीक्षामा चिट चोर्ने मुख्य माध्याम बनेको पाइएको छ। गत चैत ७ गतेबाट सुरु भएको माध्यमिक शिक्षा परीक्षा (एसइई) मा रुकुमपश्चिमका अधिकांश परीक्षा केन्द्रका परीक्षार्थीबाट चिट चोर्न प्रयोग भएको मोबाइल जफत गरिएपछि उक्त तथ्य खुलेको हो।",
      "longContent": "राजु लामिछानेरुकुमपश्चिम, चैत १७ गते। सूचना प्रविधिको विकाससँगै अधिकांशको पहुँचमा पुगेको इन्टरनेट सेवा परीक्षामा चिट चोर्ने मुख्य माध्याम बनेको पाइएको छ। गत चैत ७ गतेबाट सुरु भएको माध्यमिक शिक्षा परीक्षा (एसइई) मा रुकुमपश्चिमका अधिकांश परीक्षा केन्द्रका परीक्षार्थीबाट चिट चोर्न प्रयोग भएको मोबाइल जफत गरिएपछि उक्त तथ्य खुलेको हो। परीक्षा केन्द्रको प्रवेशद्वार, कक्षा कोठामा केन्द्राध्यक्ष तथा गार्ड र जिल्लाबाट परिचालन भएको अनुगमन समितिले ठुलो मात्रामा विद्यार्थीबाट मोबाइल सेट जफत गरेको जनाएको छ। जिल्ला परीक्षा समन्वय समितिका अध्यक्ष एवम् प्रमुख जिल्ला अधिकारी कुलबहादुर जिसीले अनुगमनका क्रममा मोबाइलको प्रयोग हुने गरेको, बजारमा चिट फोटोकपी गरेर समेत परीक्षा हलमा पठाउने गरेको पाइएको जानकारी दिनुभयो। अनुगमन टोलीले शीतल मावि चौरजहारीबाट ७० वटा र हिमालय मावि खोलागाउँबाट ३७ वटा मोबाइल एकैदिन जफत गरेको थियो। यसैगरी आठबिसकोटमा रहेको बालकल्याण माविबाट ३१, विरेन्द्र मावि बाँफिकोटबाट २१, सिद्धार्थ मावि मग्माबाट चार वटा र बालकल्याण मावि सोलाबाङबाट २० वटा मोबाइल जिल्लाबाट गएको अनुगमन टोलीले मात्रै जफत गरेको जनाएको छ। यसबाहेक केन्द्राध्यक्ष र परीक्षा गार्डको टोलीले प्रवेशद्वार, परीक्षा हलबाट विभिन्न मितिमा मोबाइल खोसेको बताइन्छ। शीतल माविका केन्द्राध्यक्ष यदु रानाले पहिलो दिन गेटमै ६० वटा र अर्को दिन ३० वटा मोबाइल निकालेको जानकारी दिनुभयो। जिल्लाबाट अनुगमन टोली आएपछिको दिनमा समेत १४ वटा मोबाइल जफत गरिएको उहाँले जनाउनुभयो। आठबिसकोटको बालकल्याण माविबाट केन्द्राध्यक्षको टोलीले विभिन्न दिनमा गरेर १५० वटा मोबाइल खोसेर परीक्षापछि फिर्ता गरेको बताइएको छ। हिमालय मावि खोलागाउँका केन्द्राध्यक्ष भीमबहादुर ओलीले अनुगमन समितिले जफत गरेका बाहेक ४३ वटा मोबाइल प्रवेशद्वारमै निकालेको बताउनुभयो। ओलीका अनुसार विद्यार्थीले मोबाइलमा इन्टरनेटको पहुँच जोडेर चिट चोर्न प्रयोग गर्ने गरेको तर बेलैमा थाहा पाएर रोकिएको छ। विद्यालयको छेउमा रहेको गहुँबारीमा इन्टरनेटको राउटर लुकाएर राखेको अवस्थामा फेला पारेर आफूले निकालेको केन्द्राध्यक्ष ओलीले जनाउनुभयो। परीक्षामा प्रविधिको दुरुपयोग गर्न खोजेको उहाँको भनाइ छ। शिक्षा विकास तथा समन्वय एकाइ रुकुमपश्चिमका प्रमुख ताराप्रकाश पुनले पछिल्लो पुस्ताले परीक्षामा समेत प्रविधिको गलत प्रयोग गरेको बताउनुभयो। जिल्लामा रहेका १५ वटै परीक्षा केन्द्रमा जिल्ला परीक्षा समन्वय समितिबाट अनुगमन गरिएको र परीक्षा केन्द्रबाट करिब पाँच सय मोबाइल अनुगमन टोली र केन्द्राध्यक्षले निकालेको उहाँले जनाउनुभयो। मोबाइलमा डेटाको प्रयोग, डेटाको पहुँच नभएको ठाउँमा वाइफाइका लागि राउटर समेत राख्ने गरेको पाइएको उहाँले बताउनुभयो। इन्टरनेटको प्रयोगमार्फत मोबाइलमा म्यासेन्जर र ह्वाटसएप लगायतबाट एपबाट चिट चोर्न कोसिस गरेको एकाइ प्रमुख पुनले जानकारी दिनुभयो।विभिन्न परीक्षा केन्द्रबाट अनुगमन टोलीबाट जफत गरिएका मोबाइल मुचुल्कासहित जिल्ला ल्याइएको प्रहरी नायक उपरीक्षक प्रमेश विष्टले जनाउनुभयो। उहाँका अनुसार सबै परीक्षा सकिएपछि परीक्षार्थीलाई सचेत बनाउँदै कागज बनाएर फिर्ता गरिने छ।",
      "link": "https://gorkhapatraonline.com/news/149107",
      "image": "https://gorkhapatraonline.com/storage/media/262877/conversions/SEE-Rukum_Raju-original-thumb.jpg"
    },
    {
      "slug": "149102",
      "title": "पर्यटन कूटनीतिमा पोखरा महानगरपालिका",
      "timestamp": 1743292800000,
      "source": "gp",
      "content": "पर्यटनको राजधानी पोखराले विश्व बजारमा आफूलाई स्थापित गराउन पर्यटन कूटनीतिलाई अगाडि बढाएको छ। पोखरा भ्रमण वर्ष घोषणा गर्दै महानगरले सो अभियानलाई तिव्रता दिएको हो। पोखराको हावा, पानी, प्रकृति र संस्कृतिसँग मेल खाने मात्र नभई पर्यटनमा समेत समानताको दृष्टिकोणसँग मेलखाने मित्रराष्ट्रका सहरसँग पोखराले कूटनीतिक सम्बन्ध स्थापित गर्दै आएको छ।",
      "longContent": "रमेश पौडेलपोखरा, चैत १७ गते। पर्यटनको राजधानी पोखराले विश्व बजारमा आफूलाई स्थापित गराउन पर्यटन कूटनीतिलाई अगाडि बढाएको छ। पोखरा भ्रमण वर्ष घोषणा गर्दै महानगरले सो अभियानलाई तिव्रता दिएको हो। पोखराको हावा, पानी, प्रकृति र संस्कृतिसँग मेल खाने मात्र नभई पर्यटनमा समेत समानताको दृष्टिकोणसँग मेलखाने मित्रराष्ट्रका सहरसँग पोखराले कूटनीतिक सम्बन्ध स्थापित गर्दै आएको छ। पोखरा महानगरपालिकाले सन् २००१ बाट जापानको कोमागाने सहरबाट सुरु गरेको मितेरी अर्थात् भगिनी सम्बन्धलाई पछिल्लो समयमा चीन, टर्की, दक्षिण कोरिया, अमेरिका, बेलायत गरी ६ देशका १९ वटा सहरसँग भगिनी सम्बन्ध विस्तार गरेको छ । अहिले छिमेकी मुलुक चीनका ११ सहरका महानगरमा भगिनी सम्बन्ध जोडेको छ। यसैबिच हालसालै चीनको सिचुवान प्रान्तमा रहेको लुजाउ सहरसँग पनि मितेरी सम्बन्ध अगाडि बढाएको छ।यस बारेमा पोखरा महानगरपालिकाका प्रमुख धनराज आचार्य मितेरी सम्बन्धले मित्र राष्ट्रबाट पर्यटक भित्र्याउन सहज र सजिलो हुने बताउनुहुन्छ। यस प्रकारको सम्बन्धबाट चिनियाँ नागरिकमा नेपालप्रति चासो बढ्दै गएको छ। नेपालका सहरमा पोखरा उनीहरूको पहिलो रोजाइमा पर्ने गरेको प्रमुख आचार्य बताउनुहुन्छ। उहाँका अनुसार पोखराको नेचर, कल्चर र एड्भेन्चरमा चिनियाँ पर्यटक रमाउने गरेका छन्।  चीन भ्रमणको क्रममा प्रमुख आचार्यले गत वर्ष नै लुजाउ र पोखराबिच मितेरी सम्बन्धको औपचारिक घोषणा गर्ने तयारीमा रहेको जानकारी दिनुभयो। यस्ता सम्बन्धले दुई देशको प्रचारप्रसार हुने उहाँको भनाइ थियो। प्रमुख आचार्यले चीनमा मात्र नभई निकट भविष्यमा भारतका दुई वटा सहरमा पनि भगिनी सम्बन्ध विस्तार गरी यस वर्ष ५ वटा सहरमा थपिने जानकारी दिनुभयो। भगिनी सम्बन्धकै कारण पर्यटन कूटनीति मात्र नभई उद्योग वाणिज्य क्षेत्रमा गरिने सम्बन्ध र नागरिक–नागरिक बिचको सम्बन्ध जनस्तरमा पुग्ने उहाँको विश्वास छ।यसैगरी चीन भ्रमणको क्रममा लुजाउका प्रमुख जिआनले पोखराको बारेमा धेरै सुन्दै आएको भन्दै अबको भ्रमण पोखरा नै हुने बताउनुभयो। उहाँले लुजाउ नगरपालिकाले गरेका विकास, कृषि, स्वास्थ्य र पर्यटन क्षेत्रबारे जानकारी गराउनुभएको थियो। भेटका क्रममा दुई सहरका प्रमुखले नेपाल र चीनको दौत्य सम्बन्ध स्थापनाको ७० वर्ष पुगेको अवसरमा चीनले नेपाल भ्रमण वर्ष २०२५ घोषणा गरेको र पोखराले पनि पोखरा भ्रमण वर्ष २०२५ मनाइरहेकोमा खुसीयाली साटासाट गर्नुभयो। यसलाई पर्यटन कूटनीतिका रूपमा लिइएको छ।यसैगरी चीन भ्रमणका क्रममा पर्यटकीय कूटनीतिलाई थप विस्तार गर्दै लैजाने कुरा पोखरा महानगरका प्रमुख प्रशासकीय अधिकृत शिवराज चौलागाईले बताउनुभएको थियो। भगिनी सम्बन्धका कारण दुई देशबिचका जनता–जनता बिचको सम्बन्ध अझै परिपक्क हुने विश्वास उहाँको थियो। पर्यटन प्रवर्धन मात्र नभई विकास र प्राविधिक पक्षको आयामलाई दुवै देशले अध्ययन, अवलोकन गरी नागरिकस्तरमा पुर्‍याउन सहज हुने चौलागाई बताउनुहुन्छ। यस्तो सम्बन्धलाई  पर्यटक भित्रिएपछि कुन क्षेत्रमा कस्तो लगानी गर्ने भन्ने विषयमा बजारको माग अनुरूप लगानी भित्रिने उहाँको भनाइ छ।यस बारेमा छेन्दुस्थित नेपाली महावाणिज्य दूताबास महावाणिज्यदूत सुरेश रावतले नेपाल–चीनका महानगरपलिका बिच भएका सम्बन्धले दुई देशबिचको सम्बन्ध मात्र नभई पर्यटन कूटनीति अर्थात भ्रमण अभियानको संस्कृतिमा टेवा पुगेको बताउनुहुन्छ। उहाँले चीनको दक्षिण–पश्चिममा रहेका सिचुवान, छङ्छिङ् महानगर, कियुचो प्रदेश गरी तीन वटा प्रदेश १८ करोड जनसङ्ख्यालाई लक्षित गरी कार्यक्रम ल्याए नेपालको पर्यटन बजार कायापलट हुने बताउनुभयो।नेपाल पर्यटन बोर्डका पूर्व सदस्य एवं अग्रज पर्यटन व्यावसायी वासु त्रिपाठीले पर्यटन कूटनीतिलाई सफल बनाउन हाम्रा महावाणिज्य दूताबासहरूलाई थप परिचालन गर्नुपर्ने बताउनुहुन्छ।यसैबिच नेपाल पर्यटन बोर्ड पोखराका प्रमुख मणि लामिछानेले पर्यटन कूटनीतिले नेपालको आर्थिक क्षेत्रको विकास मात्र नभई दुई देशका नागरिक बिचको सम्बन्ध प्रगाढ हुने र सांस्कृतिक एवं सामाजिक पक्ष अझै बलियो हुने धारणा व्यक्त गर्नुहुन्छ।पर्यटन बोर्डले चीनको लुजाउलगायत अन्य ठाउँमा सेल्स मिसन गर्दै आएपनि यसपटक थप नयाँ सहर छोङ्छिङ्मा आयोजना गरिएको सेल्स मिसन पहिलो भएको बताउँदै यसले पनि पर्यटन कूटनीतिमा नयाँ आयाम थपिएको उहाँ बताउनुहुन्छ।पोखरा पर्यटन परिषद्का अध्यक्ष तारानाथ अधिकारीले कूटनीति पर्यटनका लागि सरकारी तबरबाट पहल हुनुपर्ने र निजी क्षेत्रले पूर्वाधार खडा गर्दै जाँदा यो अभियान सफल हुने बताउनुहुन्छ।",
      "link": "https://gorkhapatraonline.com/news/149102",
      "image": "https://gorkhapatraonline.com/storage/media/262859/conversions/China-Nepal-original-thumb.jpg"
    },
    {
      "slug": "149099",
      "title": "डिजिटल नेपाल फ्रेमवर्कको लक्ष्य प्राप्तिमा सहजीकरण जरुरी छ : सञ्चारमन्त्री गुरुङ",
      "timestamp": 1743292800000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले डिजिटल नेपाल फ्रेमवर्कको लक्ष्य प्राप्तिमा सहजीकरणका लागि मन्त्रालय मातहतका निकायलाई आग्रह गर्नुभएको छ।",
      "longContent": "काठमाडौँ, चैत १७  गते। सञ्चार तथा सूचना प्रविधिमन्त्री पृथ्वीसुब्बा गुरुङले डिजिटल नेपाल फ्रेमवर्कको लक्ष्य प्राप्तिमा सहजीकरणका लागि मन्त्रालय मातहतका निकायलाई आग्रह गर्नुभएको छ। मन्त्रालयले आज यहाँ आयोजना गरेको विषयगत समितिको बैठकमा डिजिटल नेपाल फ्रेमवर्क कार्यान्वयनका लागि सबै स्थानीय तहमा विद्युत्, टेलिफोन र इन्टरनेटको पहुँच महत्त्वपूर्ण भएको बताउनुभयो। सञ्चार तथा सूचना प्रविधि मन्त्रालय विद्युतीय सुशासन कायम गराउने महत्त्वपूर्ण मन्त्रालय भएकाले यस मातहतका निकायले जिम्मेवारीपूवर्क दायित्व पूरा गर्नुपर्ने उहाँको भनाइ थियो। \tउहाँले एकीकृत कार्यालय व्यवस्थापन प्रणाली (जिआइओएमएस) विस्तारमा जोड दिन, विज्ञापन चुहावट नियन्त्रण गर्न, हुलाक सेवालाई डिजिटलाइजेसन गर्न, सरकारी निकायका वेबसाइटमा एकरूपता ल्याउने विषयमा काम गर्नसमेत निर्देशन दिनुभयो। मन्त्री गुरुङले ‘नागरिक एप’ साक्षरता अभियानसमेत सञ्चालन जरुरी रहेको उल्लेख गर्दै ब्रोडब्यान्ड सेवाको प्रयोग र पहुँच विस्तारका लागि ध्यान दिनसमेत आग्रह गर्नुभयो। \tमन्त्री गुरुङले विभिन्न स्थानीय तहले मोबाइल टावर राख्दा थप कर लिने गरेकाले पूर्वाधार निर्माणमा आर्थिक भार बढेकोसमेत उल्लेख गर्नुभयो। उहाँले समुदायिक विद्यालयमा ब्रोडब्यान्ड सेवा विस्तार, भूकम्प प्रभावित आठ जिल्लामा ब्रोडब्यान्ड सेवाको स्तरोन्नति हुनुपर्नेमा जोड दिनुभयो। उहाँले प्रदेश सरकारले आफ्नो कामबाट आफ्नो औचित्य पुष्टि गर्न जरुरी रहेकोसमेत बताउनुभयो। \tसञ्चार मन्त्रालयका सचिव राधिका अर्यालले नीति तथा कानुनको तर्जुमा गर्दा प्रदेश तथा स्थानीय तहसँग परामर्श जरुरी भएको बताउनुभयो। उहाँले क्षेत्रगत योजना, नीति तथा कार्यक्रममा एकरूपता ल्याउँदै गुणस्तर कायम गर्न आवश्यक भएको चर्चा गर्नुभयो। उहाँले स्थानीय र प्रदेश तहमा वार्षिक नीति तथा कार्यक्रम तर्जुमा गर्दा सञ्चार तथा सूचना प्रविधि क्षेत्र समेट्ने गरी कार्ययोजना तर्जुमा गर्न सुझाव दिनुभयो। उक्त अवसरमा मन्त्रालयका सहसचिव कोशहरि निरौलाले स्थानीय तह, प्रदेश र सङ्घसँग समन्वयमा सञ्चार मन्त्रालयका गतिविधि सञ्चालन भइरहेको बताउनुभयो।",
      "link": "https://gorkhapatraonline.com/news/149099",
      "image": "https://gorkhapatraonline.com/storage/media/262853/conversions/MadhuShahi_KTM_RSS_17_IMG_3255-original-thumb.jpg"
    },
    {
      "slug": "149091",
      "title": "कालोपट्टी बाँधेर पत्रकार हत्या र आक्रमणको विरोध",
      "timestamp": 1743292800000,
      "source": "gp",
      "content": "गत शुक्रबर काठमाडौँस्थित तीनकुनेमा भएको एभिन्यूजकर्मी सुरेश रजक हत्या र सञ्चार गृहमाथिको आक्रमणका विरोधमा रामेछापको पत्रकार कालोपट्टी बाँधेर कार्यस्थलमा खटिएका छन् ।",
      "longContent": "नवराज श्रेष्ठ रामेछाप, चैत १७ गते । गत शुक्रबर काठमाडौँस्थित तीनकुनेमा भएको एभिन्यूजकर्मी सुरेश रजक हत्या र सञ्चार गृहमाथिको आक्रमणका विरोधमा रामेछापको पत्रकार कालोपट्टी बाँधेर कार्यस्थलमा खटिएका छन् । नेपाल पत्रकार महासङ्घ केन्द्रीय समितिको सर्कुलर अनुसार नेपाल पत्रकार महासङ्घ रामेछापको आह्वानमा जिल्लाका विभिन्न सञ्चार माध्यममा कार्यरत पत्रकारले पत्रकार हत्या र प्रेसमाथिको आक्रमणको विरोधस्वरूप कार्यस्थलमा कालोपट्टी बाँधेर विरोध गरेका हुन् । पत्रकारलाई जिउँदै जलाएर हत्या गर्ने र विभिन्न सञ्चार गृहमाथि आक्रमण गर्ने जो कोहीलाई छानबिन गरी कानुनी दायरामा ल्याई कडाभन्दा कडा कारबाहीको माग पत्रकारले गरेका छन् । आइतबार बसेको नेपाल पत्रकार महासङ्घको आकस्मिक बैठकले एभिन्यूजकर्मी सुरेश रजक हत्या र सञ्चारमाथिको आक्रमणविरुद्ध पहिलो चरणको आन्दोलन घोषणा थियो । बैठकले घटनाको अध्ययन र छानबिन गरेर प्रतिवेदन पेस गर्न उपाध्यक्ष उमिद वागचन्दको संयोजकत्वमा सात सदस्यीय छानबिन समिति पनि बनाएको छ । केन्द्रीय समितिको सर्कुलर अनुसार जिल्ला शाखा रामेछापले भोलि मङ्गलबार बिहान ११ बजे प्रमुख जिल्ला अधिकारीमार्फत प्रधानमन्त्री तथा गृहमन्त्रीलाई ज्ञापनपत्र बुझाउने कार्यक्रम राखेको छ । त्यसैगरी बुधबार पत्रकारसँग सम्बद्ध विभिन्न सङ्घ–सङ्गठन र सरोकारवालासँग अन्तरक्रिया कार्यक्रम पनि राखिएको पत्रकार महासङ्घ रामेछापका अध्यक्ष दीपकुमार घिमिरेले बताउनुभयो ।",
      "link": "https://gorkhapatraonline.com/news/149091",
      "image": "https://gorkhapatraonline.com/storage/media/262841/conversions/Ramechhap-original-thumb.jpg"
    },
    {
      "slug": "149088",
      "title": "बागलुङ उद्योग वाणिज्य सङ्घमा शाक्य",
      "timestamp": 1743292800000,
      "source": "gp",
      "content": "बागलुङ उद्योग वाणिज्य सङ्घको १९ औ महाधिवेशनबाट अध्यक्षमा राजनकुमार शाक्य निर्वाचित हुनुभएको छ । आइतबार बिहान सार्वजनिक भएको मत परिणामअनुसार प्रतिद्वन्द्वी उमाकान्त शर्मा ‘बाबु’ लाई १२५ मतअन्तरले पराजित गर्दै शाक्य निर्वाचित हुनुभएको हो ।",
      "longContent": "अर्जुन कार्कीबागलुङ, चैत १७ गते । बागलुङ उद्योग वाणिज्य सङ्घको १९ औ महाधिवेशनबाट अध्यक्षमा राजनकुमार शाक्य निर्वाचित हुनुभएको छ । आइतबार बिहान सार्वजनिक भएको मत परिणाम अनुसार प्रतिद्वन्द्वी उमाकान्त शर्मा ‘बाबु’ लाई १२५ मत अन्तरले पराजित गर्दै शाक्य निर्वाचित हुनुभएको हो । शाक्यले ६४४ र शर्माले ५ सय १९ मत प्राप्त गर्नुभएको छ । शाक्य र शर्मा दुवै नेपाली कांग्रेस निकटका व्यावसायी हुनुहुन्छ । दुई जनाले प्यानल खडा गरेर निर्वाचनमा होमिनुभएको थियो ।यस्तै, सङ्घको महिला सदस्यतर्फ कमला पराजुली, सविता आचार्य र सिर्जना राजभण्डारी विजयी हुनुभएको छ । विजयी शर्मा, आचार्य र राजभण्डारीले क्रमशः ५ सय १२, ५ सय ५८ र ४ सय ८८ मत प्राप्त गर्नुभएको छ । उद्योग सदस्यतर्फ रामप्रसाद शर्माले ६ सय ८४, चुडामणि सापकोटाले ५ सय ४६ मत प्राप्त गर्दै विजयी हुनुभएको छ ।सङ्घको खुला सदस्यमा ऋषिराम गौतम (८२२), अर्जुनप्रसाद कँडेल (६६३), अकिलबहादुर क्षेत्री (६३५), नविनकुमार श्रेष्ठ (६३०), इन्द्रमणी पौडेल ‘अर्जुन’ (६०८, चन्द्रराज रेग्मी (५७९, मनिष राजभण्डारी (५४९), दीपक हमाल (६०९), सुदिप सागर कँडेल (६०२, श्रीजय श्रेष्ठ (५५४), बद्री ढुंगाना ‘दाह्री’ (५९१) उमेश केसी र राजु गौतमले समान (५३८) मतसहित विजयी हुनुभयो ।  १ हजार ४ सय १६ मतदाता रहेको बागलुङ उद्योग वाणिज्य सङ्घको शनिबार सम्पन्न मतदानमा १ हजार १ सय ३३ मत खसेको थियो ।",
      "link": "https://gorkhapatraonline.com/news/149088",
      "image": "https://gorkhapatraonline.com/storage/media/262823/conversions/rajan-kumar-shrestha-original-thumb.jpg"
    },
    {
      "slug": "148790",
      "title": "शिक्षा ऐन चाहियो–महासङ्घ : सकारात्मक छौं–शिक्षा मन्त्रालय",
      "timestamp": 1743292800000,
      "source": "gp",
      "content": "नेपाल शिक्षक महासङ्घले विद्यार्थी, शिक्षक कर्मचारीमैत्री विद्यालय शिक्षा ऐन जारीका लागि निरन्तर दबाबमूलक सङ्घर्षका कार्यक्रम गर्दै आएको छ ।",
      "longContent": "काठमाडौँ, चैत १४ गते ।  नेपाल शिक्षक महासङ्घले विद्यार्थी, शिक्षक कर्मचारीमैत्री विद्यालय शिक्षा ऐन जारीका लागि निरन्तर दबाबमूलक सङ्घर्षका कार्यक्रम गर्दै आएको छ । महासङ्घका अध्यक्ष लक्ष्मीकिशोर सुवेदीले सरकारसँग विगतमा भएका सहमति सम्बोधन हुने गरी विद्यालय शिक्षा ऐन जारी नभएसम्म आन्दोलनका कार्यक्रम जारी रहने बताउनुभयो । अध्यक्ष सुवेदीले भन्नुभयो, “नेपाल शिक्षक महासङ्घ र नेपाल सरकारबिच २०७५, २०७८ र २०८० मा पटक–पटक आन्दोलन भएर विभिन्न बुँदाहरूमा सहमति भएको छ । ती सहमतिमा भएका विषयहरू विद्यालय शिक्षा ऐनमा आउनुपर्‍यो ।”उहाँले संसदको शिक्षा, स्वास्थ्य तथा सूचना प्रविधि समितिमा विद्यालय शिक्षा ऐन सम्बन्धमा छलफल चलिरहेको भन्नुहुँदै विगतका सहमति सम्बोधनसहित हिउँदे अधिवेशनबाट ऐन जारीका लागि दबाब सिर्जना गर्न आन्दोलनमा उत्रनुपरेको बताउनुभयो । उहाँले भन्नुभयो, “एकसूत्रीय कुरा छ, हामीसँग भएका सहमति सम्बोधन हुने गरी हिउँदे अधिवेशनबाटै विद्यालय शिक्षा ऐन जारी गरियोस् भन्ने हाम्रो माग हो ।”विगतमा भएका सहमति बमोजिम विधेयकमा एसइई नहटाउने तथा यसलाई प्रदेश तहमा व्यवस्थित गर्नुपर्नेदेखि अस्थायी प्रकृतिका शिक्षकको स्थायित्व हुनुपर्ने, संस्थागत विद्यालयका शिक्षकको समस्या सम्बोधन हुनुपर्ने लगायतका माग सम्बोधन हुनुपर्ने उहाँको भनाइ छ । उहाँले भन्नुभयो, “अस्थायी प्रकृतिका शिक्षकहरू र साविक उच्च मावि, सिकाइ अनुदान, अस्थायी, करार, विशेष कक्षा, बालकक्षा शिक्षालगायतका अस्थायी प्रकृतिका शिक्षकको स्थायित्व, संस्थागत विद्यालयका शिक्षकको समस्याको सम्बोधन हुनुपर्ने कुरा हामीले गरेका छौं । विद्यालय कर्मचारीको दरबन्दीको व्यवस्था, स्थायी शिक्षकको आवधिक बढुवा लगायत बढुवा प्रणालीका परिवर्तनको कुरा, विद्यार्थीको सेवा, सुविधा, छात्रवृत्ति बढाउने लगायतका कुरा उठाएका छौं ।”शैक्षिक सडक आन्दोलनको तयारीउहाँले गत माघ २० गतेदेखि आन्दोलनका कार्यक्रम निरन्तर हुँदै आएको भन्नु हुँदै चैत २० गते काठमाडौँमा शैक्षिक सडक आन्दोलन गर्ने तयारी भइरहेको जानकारी दिनुभयो । उहाँले भन्नुभयो, “यही चैतको २० गतेबाट देशैभरका सबै शिक्षक कर्मचारीलाई काठमाडौँमा बोलाएर शैक्षिक सडक आन्दोलन गर्दैछौं । छलफल टुङ्गोमा पुर्‍याएर संसदबाट छिटोभन्दा छिटो विद्यालय, शिक्षक, कर्मचारीमैत्री विद्यालय शिक्षा ऐन जारी गर्नुपर्छ ।”उहाँले यस सम्बन्धमा शिक्षा मन्त्रालय, सबै राजनीतिक दल र सम्बन्धित निकायमा ध्यानाकर्षण गराइसकेको तर, सबैले शिक्षकको माग जायज छ भन्ने गरे पनि यसको कार्यान्वयन नभएको गुनासो राख्नुभयो ।  उहाँले भन्नुभयो, “तपाईंहरूका माग जायज छन्, हामी सम्बोधन गर्छौं भन्नुहुन्छ । तर मुखले ऐन नआउने । कामले गर्नुभएको छैन । चैत २० गते काठमाडौंमा शिक्षक कर्मचारी आएपछि हातमा ऐन लिएर फर्कन्छौं । हामी ऐन नलिइन नफर्कने गरी काठमाडौं भित्रिँदैछौं ।” मन्त्रालय सकारात्मक छ ः सहसचिव पौडेलशिक्षा, विज्ञान तथा प्रविधि मन्त्रालयका सहसचिव एवम् विद्यालय शिक्षा महाशाखा प्रमुख युवराज पौडेलले शिक्षकको माग सम्बोधनका लागि संवाद र सहजीकरण गर्ने काम भएको बताउनुभयो । पौडेलले भन्नुभयो, “उहाँहरूसँग सहजीकरण, संवाद गर्न विगतमा भएका सम्झौताको कार्यान्वयनको अवस्थाका बारेमा अध्ययन, विश्लेषण गर्न, विधेयक जुन संसदमा दर्ता भइसकेको छ, यो छलफलको क्रममा छ ।”उहाँले आन्दोलनरत पक्षसँग वार्ता एवम् समस्या पहिचान गर्न विगतमा शिक्षा तथा मानव स्रोत विकास केन्द्रका महानिर्देशकको संयोजकत्वमा वार्ता समिति गठन भएको र सो समितिले पहल गर्दै आएको भनाइ राख्नुभयो । उहाँले आन्दोलनरत शिक्षकको समस्या सम्बोधनमा मन्त्रालयले सकारात्मक समन्वयका लागि भूमिका निर्वाह गरेको बताउनुभयो ।",
      "link": "https://gorkhapatraonline.com/news/148790",
      "image": "https://gorkhapatraonline.com/storage/media/262848/conversions/485255303_1296337154770982_2651903942656273544_n-original-thumb.jpg"
    },
    {
      "slug": "149025",
      "title": "प्रतिस्थापन विधेयकउपर जोखिम",
      "timestamp": 1743292800000,
      "source": "gp",
      "content": "सरकारले अध्यादेश प्रतिस्थापन गर्न ल्याएको विधेयक राष्ट्रिय सभाबाट समयसीमाभित्र पारित गर्न एक दिन मात्रै बाँकी रहँदा अध्यादेश निष्क्रिय हुने जोखिम बढेको छ ।",
      "longContent": "गोरखापत्र समाचारदाताकाठमाडौँ, चैत १७ गते । सरकारले अध्यादेश प्रतिस्थापन गर्न ल्याएको विधेयक राष्ट्रिय सभाबाट समयसीमाभित्र पारित गर्न एक दिन मात्रै बाँकी रहँदा अध्यादेश निष्क्रिय हुने जोखिम बढेको छ । प्रतिपक्षी दलले लगातार तीन वटा बैठकमा अवरोध जनाएपछि माथिल्लो सदनको कामकारबाही नियमित नहुँदा विधेयक निर्णयार्थ प्रस्तुत भएको छैन । सरकारले माघ १८ गते राष्ट्रिय सभामा पाँच वटा अध्यादेश पेस गरेको थियो । संवैधानिक व्यवस्थाबमोजिम अध्यादेश प्रतिस्थापन गर्न ल्याइएको विधेयक चैत १८ गतेभित्र प्रमाणीकरण भइसक्नुपर्ने छ । तर राष्ट्रिय सभामा पाँच वटै विधेयक निर्णयार्थ पेस हुन सकेको छैन । सङ्घीय संसद् सचिवालयका अनुसार राष्ट्रिय सभाको अर्को बैठक चैत १७ गते आइतबार बिहान ११ बजेर १५ मिनेटका लागि निर्धारण गरिएको छ । बैठकले पाँच वटै विधेयक पारित गरे मात्रै प्रमाणीकरणका लागि सचिवालयले राष्ट्रपतिसमक्ष पठाउने छ । प्रमुख प्रतिपक्षी दल नेकपा (माओवादी केन्द्र) का प्रमुख सचेतक गोपीबहादुर सार्की अछामीले सदनको अवरोध हटाउनेसम्बन्धमा छलफल चलिरहेको तर सहमति नभएको बताउनुभयो । सत्तापक्षले विधेयक निष्क्रिय हुने भएकाले सहमति कायम गरेर अगाडि बढ्न आग्रह गर्दै आएको छ । राष्ट्रिय सभामा नेपाली कांग्रेसका संसदीय दलका नेता कृष्णप्रसाद सिटौलाले भन्नुभयो, “प्रतिस्थापन विधेयक समयभित्र पारित नभए पक्ष र प्रतिपक्षलाई नभई सिङ्गो राष्ट्रिय सभा दायित्वबाट पन्छिएको सन्देश जाने छ । यसलाई सबैले बुझ्न जरुरी छ ।”प्रतिपक्षी दलले नेपाल विद्युत् प्राधिकरणका कार्यकारी निर्देशक कुलमान घिसिङलाई पदबाट हटाउने मन्त्रीपरिषद्को निर्णयबारे प्रधानमन्त्रीले जवाफ दिनुपर्ने र प्रतिस्थापन विधेयकमा संशोधन नभएसम्म बैठक अवरोधबिना सञ्चालन हुन नसक्ने अडान राख्दै आएको छ । प्रधानमन्त्री केपी शर्मा ओलीले सो विषयमा प्रतिनिधि सभाको सोमबारका लागि निर्धारित बैठकमा सम्बोधन गर्ने सहमति दलहरूबिच भएको छ । तर प्रमुख प्रतिपक्षी दल माओवादी केन्द्रले राष्ट्रिय सभामा समेत प्रधानमन्त्रीको जवाफ मागेको छ । माओवादी केन्द्रका प्रमुख सचेतक अछामीले राष्ट्रिय सभामा प्रधानमन्त्रीको सम्बोधन हुनुपर्ने अडान कायमै रहेको बताउनुभयो । विधेयकमा संशोधन दर्ता प्रतिनिधि सभाबाट सन्देशसहित प्राप्त पाँच वटै विधेयकमाथि राष्ट्रिय सभामा करिब दस वटा संशोधन परेका छन् । सचिवालयका सहायक प्रवक्ता अनन्तप्रसाद कोइरालाले माओवादी केन्द्र, एकीकृत समाजवादी र राष्ट्रिय जनमोर्चाबाट सहकारीसम्बन्धी केही नेपाल ऐनलाई संशोधन गर्ने विधेयकमा दुई वटा, निजीकरण (पहिलो संशोधन) विधेयक–२०८१ मा दुई वटा र सुशासन प्रवर्धन तथा सार्वजनिक सेवा प्रवाहसम्बन्धी केही नेपाल ऐनलाई संशोधन गर्ने विधेयक–२०८१ माथि तीन वटा संशोधन प्रस्ताव दर्ता भएको जानकारी दिनुभयो ।",
      "link": "https://gorkhapatraonline.com/news/149025",
      "image": "https://gorkhapatraonline.com/storage/media/262733/conversions/112-original-thumb.jpg"
    },
    {
      "slug": "149024",
      "title": "त्रिवि उपकुलपतिको राजीनामा",
      "timestamp": 1743292800000,
      "source": "gp",
      "content": "चारबर्से कार्यकालका लागि नियुक्त हुनुभएका त्रिभुवन विश्वविद्यालयका उपकुलपति प्राडा केशरजङ्ग बरालले १३ महिनामै राजीनामा दिनुभएको छ ।",
      "longContent": "गोरखापत्र समाचारदाताकाठमाडौँ, चैत १७ गते । चारबर्से कार्यकालका लागि नियुक्त हुनुभएका त्रिभुवन विश्वविद्यालयका उपकुलपति प्राडा केशरजङ्ग बरालले १३ महिनामै राजीनामा दिनुभएको छ । उपकुलपति छनोट तथा सिफारिस समितिले बुझाएको तीन जनाको नाममध्येबाट दोस्रो नम्बरमा रहनुभएका बराललाई तत्कालीन प्रधानमन्त्री तथा विश्वविद्यालयका कुलपति पुष्पकमल दाहालले २०८० फागुन १० गते उपकुलपतिमा नियुक्त गर्नुभएको थियो । त्रिवि स्रोतका अनुसार बरालले प्रधानमन्त्री तथा विश्वविद्यालयका कुलपतिलाई सम्बोधन गरेर राजीनामापत्र बुझाउनुभएको छ । बरालले राजीनामा दिएको विषय विश्वविद्यालयकै एक जना पदाधिकारीसँग व्यक्त गरेर दुई वटै मोबाइल फोन अफ गर्नुभएको छ । उपकुलपतिले राजीनामा दिनुपर्नाको मुख्य कारण अस्थायी तथा करारका शिक्षक र कर्मचारीको समस्या मुख्य रहेको त्रिवि स्रोतले जनाएको छ । पछिल्लो समय त्रिविमा अस्थायी तथा करारका शिक्षक कर्मचारी व्यवस्थापनको विषय पेचिलो बन्दै गएको थियो । अस्थायी तथा करारका कर्मचारीलाई आन्तरिक प्रतिस्पर्धा गराएर स्थायी गराउनुपर्ने माग गर्दै आएका थिए । शिक्षक कर्मचारीले निरन्तर आन्दोलन गरेपछि यसअघिका उपकुलपति प्राडा धर्मकान्त बास्कोटाको पालामा बसेका विश्वविद्यालय सभाले आन्तरिक प्रतिस्पर्धा गराउनका लागि २०८१ चैत मसान्तभित्रमा विज्ञापन आह्वान गर्ने निर्णय गरेको थियो । सोही निर्णय कार्यान्वयन गर्नुपर्ने शिक्षक कर्मचारीको माग छ । यसबिचमा सभाको निर्णयको विपक्षमा सर्वोच्च अदालतमा मुद्दा परेको थियो । तर सर्वोच्चले आन्तरिक प्रतिस्पर्धा गराएर स्थायी गराउन नमिल्ने फैसला गरिदिएपछि त्रिविका पदाधिकारी पछि हटेका थिए । त्रिविका रजिस्ट्रार प्राडा केदार रिजालले भन्नुभयो, “अदालतको आदेशविपरीत हामी शिक्षक कर्मचारीलाई आन्तरिक प्रतिस्पर्धा गराउन सक्दैनौँ ।”आफूहरूको माग पूरा गराउन दबाब दिने उद्देश्यले अस्थायी तथा करारका शिक्षक कर्मचारीले आइतबारदेखि आन्दोलन घोषणा गरेका छन् । त्रिवि स्रोतका अनुसार उपकुलपतिको राजीनामा स्वीकृत भएको अवस्थामा अन्य पदाधिकारी पनि राजीनामा दिने मनसायमा छन् ।",
      "link": "https://gorkhapatraonline.com/news/149024",
      "image": "https://gorkhapatraonline.com/storage/media/262732/conversions/kesharjang-1708600120-1708600702-original-thumb.jpg"
    },
    {
      "slug": "149023",
      "title": "पूर्वराजाका सुरक्षाकर्मी कटौती",
      "timestamp": 1743292800000,
      "source": "gp",
      "content": "सरकारले पूर्वराजा ज्ञानेन्द्र शाहको सुरक्षामा तैनाथ  सशस्त्र प्रहरी बल (एपिएफ) को सेट परिवर्तन गरी सुरक्षाकर्मीको सङ्ख्या घटाएको छ ।",
      "longContent": "काठमाडौँ, चैत १७ गते । सरकारले पूर्वराजा ज्ञानेन्द्र शाहको सुरक्षामा तैनाथ  सशस्त्र प्रहरी बल (एपिएफ) को सेट परिवर्तन गरी सुरक्षाकर्मीको सङ्ख्या घटाएको छ । गृह मन्त्रालय स्रोतका अनुसार पूर्वराजा ज्ञानेन्द्रले यसअघि पूर्वअतिविशिष्ट व्यक्तिले पाउने सुरक्षाकर्मीसँगै अतिरिक्त सुविधा लिँदै आउनुभएको थियो । सरकारले यो सुविधा कटौती गरी पूर्वराजाको हकमा पूर्वराष्ट्रपतिले पाउने सुरक्षा व्यवस्था अनुसार सङ्ख्या कटौती गरेको हो ।पूर्वअतिविशिष्ट व्यक्तिका लागि सरकारले सशस्त्र प्रहरी बलको कार्यदलमार्फत सशस्त्र प्रहरी बलका प्रहरी नायब उपरीक्षक (डिएसपी) को नेतृत्वमा १६ जना सुरक्षाकर्मी खटिने व्यवस्था गरेको छ तर यसको अतिरिक्त पूर्वराजा ज्ञानेन्द्रको हकमा सरकारले २५ जना खटाएको थियो ।गृह मन्त्रालयले सबै पूर्वविशिष्ट व्यक्तिलाई समान सुरक्षा व्यवस्था उपलब्ध गराउने निर्णय गर्दै पूर्वराजा ज्ञानेन्द्रको सुरक्षामा तैनाथ नौ जना सुरक्षाकर्मी घटाएको जनाएको छ  ।  त्यसै गरी गृह मन्त्रालयले पूर्वराजाको सुरक्षामा तैनाथ युनिट नै परिवर्तन गरेको छ । यसअघि पूर्वराजाको सुरक्षामा सशस्त्र प्रहरी बलका जगदीश हमाल नेतृत्वको टोलीमा सुरक्षाकर्मी खटाइएकोमा त्यसलाई हटाएर मन्त्रालयले सशस्त्र प्रहरी नायब उपरीक्षक प्रमोदप्रकाश पाठक नेतृत्वमा १६ जना सुरक्षा टोली खटाएको हो ।  राजावादी समूहले शुक्रबार काठमाडौँको तीनकुनेमा आयोजना गरेको प्रदर्शन हिंसात्मक बनेपछि सरकारले उसका हरेक गतिविधिमाथि निगरानी बढाउँदै प्राप्त सुविधा कानुनबमोजिम कटौती गर्ने तयारीसमेत गरेको छ ।",
      "link": "https://gorkhapatraonline.com/news/149023",
      "image": "https://gorkhapatraonline.com/storage/media/262731/conversions/raja-original-thumb.jpg"
    },
    {
      "slug": "149022",
      "title": "छ सय किमी टाढा पुगेर चर्छन् मौरी",
      "timestamp": 1743292800000,
      "source": "gp",
      "content": "गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ ।",
      "longContent": "काठमाडौँ, चैत १७ गते । गर्मी चढेपछि जाडोमा बेँसी झारिएका भेडा र चौँरी लेक चढाइन्छन् । चरन क्षेत्र खोज्दै भेडीगोठ अर्को ठाउँमा सारिन्छ । भेडा, च्याङ्ग्रा र चौँरीभन्दा फरक उडेर कैयौँ किलोमिटर टाढा पुग्ने मौरीलाई पनि एक ठाउँबाट अर्को ठाउँमा चरनका लागि लग्ने गरिन्छ । एक ठाउँमा फूल फुल्न छाडेपछि अर्को ठाउँमा लगेर मौरीलाई राखिन्छ । काभ्रेपलाञ्चोकका मौरी दाङसम्म र प्युठानका मौरी चितवनसम्म लगेर चराउने गरिन्छ । मौरीपालनको पहिलो आवश्यकता नै फूलबाट प्राप्त हुने पुष्परस तथा कुट अर्थात् चरनको उपलब्धता भएकाले मौरीलाई चरनमा लैजाने गरिएको हो । केही दिन लगाएर छ सय किलोमिटर टाढासम्म मौरी लिएर जाने गरिएको छ । सर्लाहीको मौरी सुर्खेत, रोल्पा, रुकुम, अर्घाखाँचीसम्म चराउन लगिन्छ । चितवनमा धेरै जिल्लाका मौरी चराउन ल्याइन्छ भने चितवनका मौरी पनि अन्य जिल्लामा चराउन लगिन्छ । व्यावसायिक मौरीपालन गरिरहेका काभ्रेपलाञ्चोक, बनेपाका सुवासचन्द्र सुनुवारले खाना उपलब्ध नहुने समयमा मौरीले गोला गृहत्याग गर्ने भएकाले मौरीलाई चरन क्षेत्रमा लैजान आवश्यक पर्ने उल्लेख गर्नुभयो । उहाँका अनुसार बनेपाबाट मौरी चराउन दाङसम्म लैजाने गरिएको छ । खानाको उपलब्धताका आधारमा मौरीपालक किसानहरूले पात्रो नै बनाएर एक ठाउँबाट अर्को ठाउँमा मौरी चराउन लिएर जान्छन् । त्यस्तो पात्रोले कुन समयमा कुन क्षेत्रमा कुन बिरुबामा फूल फुल्छ भन्ने निर्धारण गर्ने गर्दछ । त्यसरी वर्षको आठदेखि नौ महिनासम्म नै एक ठाउँबाट अर्को ठाउँसम्म मौरीलाई चराउन लगिन्छ । सुनुवारले मौसम र ठाउँ अनुसार जति धेरै चरन उपलब्ध हुन्छ, त्यति नै धेरै मह उत्पादन हुने भएकाले व्यावसायिक मौरीपालनमा चरनको ठुलो महत्व हुने उल्लेख गर्नुभयो । गोरखामा व्यावसायिक रूपमा मौरीपालन गरिरहनुभएका सुमन खड्काले स्थानीय जातको मौरीलाई चरन क्षेत्र आवश्यक नभए पनि मेरिफेरा जातको मौरीलाई चरन क्षेत्र आवश्यक पर्ने उल्लेख गर्नुभयो । उहाँले व्यावसायिक रूपमा मौरी पाल्नेले पात्रो बनाउनुपर्ने र धेरै उत्पादन गर्न पनि चरन क्षेत्रको आवश्यकता पर्ने उल्लेख गर्नुभयो ।मौरीपालक किसान हेमराज देवकोटाले मौरीका छाउरा हुर्काउन र मह उत्पादन वृद्धिका लागि चरन पात्रो आवश्यक रहेको बताउनुभयो । उहाँ कुनै स्थान विशेषमा वर्षभरि उपलब्ध हुने मौरी चरनको लेखाजोखा राख्ने र आहार व्यवस्था गर्नका लागि एउटा पात्रो तयार गर्न आवश्यक रहेको औँल्याउनुहुन्छ । पात्रोमा त्यस क्षेत्रमा कुन बोटबिरुवाबाट मौरीले खाना सङ्कलन गर्छ, कुन बोटबिरुवा कहिले फुल्छ र फूल फुल्ने अवधि कति समय रहन्छ, उक्त फूलबाट मौरीले पुष्परस वा पराग के सङ्कलन गर्छ भन्ने पूर्ण जानकारी आवश्यक पर्ने उहाँले उल्लेख गर्नुभयो । सरकारी वन, सामुदायिक वन, व्यक्तिगत वनबाट मौरीले प्राप्त गर्ने रस, कुट भएको वनस्पतिलाई जङ्गली चरन मानिने देवकोटाले स्पष्ट पार्नुभयो । यो चरन स्थायी प्रकृतिको, दीर्घकालसम्म रहने भएकाले चरनपात्रो बनाउँदा सोही अनुसार योजना बनाउनुपर्ने उहाँको भनाइ छ । तराईमा सिसौ, रुदिलो, मसला, कडिपत्ता, पड्के, जामुन, पहाडमा चिउरी, चिलाउने, अङ्गेरी, चौतारी, हाडेबयर, पैयुँका स्रोतबाट मौरीले रस सङ्कलन गर्छन् । खेतबारीमा उब्जाइने कृषिजन्य बालीनाली, फलफूल, तरकारीबाट पनि मौरीलाई पुष्परस, कुट उपलब्ध हुन्छ, जसलाई कृषिजन्य चरन भनिन्छ । कृषिजन्य चरन छोटो समयमा नै मौरीलाई उपलब्ध गराउन सकिन्छ । तोरी, सस्र्युं, मकै, फापर, सूर्यमुखीले तत्कालै रस र कुट उपलब्ध हुन्छ । नेपालको चरन क्षमता १० लाख गोलाका लागि पर्याप्त भएको बताइएको छ । कृषि तथ्याङ्क अनुसार यहाँ मौरीगोला सङ्ख्या तीन लाखको हाराहारीमा छ । मौरीगोला स्थानान्तरण गर्ने सन्दर्भमा र मौरीखर्क स्थापनाका लागि चरन नक्साङ्कन र चरन क्षमताको भूमिका धेरै महत्वपूर्ण हुन्छ । त्यसैले व्यावसायिक मौरी पालकले नेपालभरकै मौरी चरन नक्साङ्कन गरी रेकर्ड राख्न जरुरी रहेको मौरीपालक हेमराज देवकोटाले उल्लेख गर्नुभयो । त्यस क्षेत्रमा उपलब्ध चरनमा कति सङ्ख्यामा मौरी वा मौरीगोला राख्ने या मौरीखर्क स्थापना गर्ने वा कति दिन, हप्ता, या महिना मौरी राख्ने, सो कुरा त्यहाँको चरन क्षमतामा भर पर्छ ।",
      "link": "https://gorkhapatraonline.com/news/149022",
      "image": "https://gorkhapatraonline.com/storage/media/262738/conversions/bee-1743166225734-original-thumb.jpg"
    },
    {
      "slug": "149021",
      "title": "चौतारी पदाधिकारीद्वारा प्रदर्शनकारीको क्षतिबारे स्थलगत अवलोकन",
      "timestamp": 1743206400000,
      "source": "gp",
      "content": "प्रेस चौतारी नेपालले पूर्व राजावादीहरुको प्रदर्शनका क्रममा आक्रमणमा परी क्षति भएका सञ्चार माध्यमको स्थलगत अवलोकन गरेको छ ।",
      "longContent": "गोरखापत्र अनलाइनकाठमाडौं, चैत १६ गते । प्रेस चौतारी नेपालले पूर्व राजावादीहरुको प्रदर्शनका क्रममा आक्रमणमा परी क्षति भएका सञ्चार माध्यमको स्थलगत अवलोकन गरेको छ ।  अध्यक्ष गणेश पाण्डे नेतृत्वको टोलीले शनिबार क्षति भएका विभिन्न सञ्चारमाध्यममा पुगेर स्थलगत अवलोकन गरेको हो। सो क्रममा राजावादीहरूको आक्रमणमा परी घाइते भएको पत्रकारहरूको अवस्थाबारे पनि उहाँहरूले जानकारी लिनुभएको छ । चौतारी नेपालका अध्यक्ष पाण्डेले राजावादीहरूले सञ्चारमाध्यमलाई आक्रमणको निशाना बनाएकोमा दुःख व्यक्त गर्दै उनीहरूलाई कारबाहीको दायरामा ल्याउनु पर्ने बताउनुभयो । उहाँले पूर्वराजाका समर्थकहरूको उद्दण्ड र हिंसात्मक कार्यको आलोचना गर्दै  राज्यले अपनाएको संयमताकै कारण शुक्रवार ठुलो क्षति हुन नपाएको बताउनुभयो । पाण्डेले पत्रकारको सुरक्षाको लागि ध्यान दिन राज्यसम्बद्ध पक्षलाई आग्रह गर्नुभयो । सो क्रममा प्रेस चौतारी नेपालका का महासचिव हिरामान लामाले सञ्चारमाध्यमहरूमा त्रास सिर्जना गरेर दक्षिणपन्थी शक्तिहरूलाई स्थापित गर्न सपना देखिएको बताउनुभयो । यो सपना पूरा हुन नसक्ने बताउँदै लामाले अविचलित भएर आफ्नो पेसामा लाग्न पत्रकारहरूलाई आग्रह गर्नुभयो ।   प्रेस चौतारीले राजावादीहरूको आक्रमणमा परेको कान्तिपुर दैनिक, अन्नपूर्ण पोष्ट, अनलाइन खबर लगायतका सञ्चार गृहमा पुगेर स्थलगत अवलोकन गरेको छ । पूर्वराजाका समर्थकको आक्रमण परी एभिन्युजका पत्रकार सुरेश रजकको ज्यान गएको थियो । रजकलाई उनीहरूले घरभित्र आगो लगाएर थुनिदिएका थिए । आन्दोलनकारीका नाममा कान्तिपुर टिभी, हिमालय टिभी र अन्नपूर्ण पोष्ट लगायतका सञ्चारमाध्यमको कार्यालयमा आक्रमण गरेका थिए ।",
      "link": "https://gorkhapatraonline.com/news/149021",
      "image": "https://gorkhapatraonline.com/storage/media/262729/conversions/chautari-original-thumb.jpg"
    },
    {
      "slug": "149020",
      "title": "गोरखापत्रकर्मी गुरुङ सम्मानित",
      "timestamp": 1743206400000,
      "source": "gp",
      "content": "गोरखापत्रका लागि बाँकेको खजुरा समाचारदाता गजेन्द्र गुरुङ सम्मानित हुनुभएको छ । शनिबार काठमाडौंमा आयोजित प्रेस सेन्टर नेपालको पाँचौँ राष्ट्रिय महाधिवेशनको अवसरमा गुरुङ उत्कृष्ट पत्रकारका रुपमा सम्मानित हुनुभएको हो ।",
      "longContent": "गोरखापत्र अनलाइनकाठमाडौं, चैत १६ गते । गोरखापत्रका लागि बाँकेको खजुरा समाचारदाता गजेन्द्र गुरुङ सम्मानित हुनुभएको छ । शनिबार काठमाडौंमा आयोजित प्रेस सेन्टर नेपालको पाँचौँ राष्ट्रिय महाधिवेशनको अवसरमा गुरुङ उत्कृष्ट पत्रकारका रुपमा सम्मानित हुनुभएको हो । लुम्बिनी प्रदेशबाट उत्कृष्ट पत्रकारका रुपमा क्रियाशील पत्रकारिता पुरस्कारबाट उहाँलाई सम्मान गरिएको हो । उहाँसहित कोशी प्रदेशबाट ईश्वर थापा, मधेस प्रदेशबाट विकास आर्यठाकुर, वागमती प्रदेशबाट सिर्जना गोले, गण्डकी प्रदेशबाट सानेबहादुर नेपाली, कर्णाली प्रदेशबाट दीपबहादुर घर्ती, सुदूरपश्चिम प्रदेशबाट हरी जोशी, उपत्यकाबाट विनोद दाहाल, एसोसिएटबाट डब्बु छेत्री,  प्रतिष्ठानबाट रघुनाथ बजगाई र प्रवासबाट केजीन राईलाई उत्कृष्ट पत्रकारका रुपमा सम्मानित गरिएको छ । कार्यक्रममा कृष्ण सेन इच्छुक स्मृति पत्रकारिता पुरस्कारबाट कोमल बराल, शक्तितारा स्मृति पत्रकारिता पुरस्कारबाट धर्मेन्द्र कर्ण र बेपत्ता योद्धा स्मृति पत्रकारिता पुरस्कारबाट मन्जीमा ढकाललाई सम्मानित गरिएको छ । त्यसैगरी उत्कृष्ट प्रदेशका रुपमा मधेस प्रदेश समिति र उत्कृष्ट जिल्लाका रुपमा रोल्पा जिल्ला समितिलाई सम्मानित गरिएको छ । पुरस्कृत हुने सबैलाई पूर्व प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्डले प्रमाणपत्र र पुरस्कारसहित दोसल्ला ओढाएर सम्मान गर्नुभयो ।",
      "link": "https://gorkhapatraonline.com/news/149020",
      "image": "https://gorkhapatraonline.com/storage/media/262728/conversions/Gajendra-original-thumb.jpg"
    },
    {
      "slug": "149018",
      "title": "आन्दोलनको नाममा हिंसा गर्नेलाई कारबाही हुन्छ : मन्त्री गुरुङ",
      "timestamp": 1743206400000,
      "source": "gp",
      "content": "सञ्चार तथा सूचना प्रविधिमन्त्री पृथ्वीसुब्बा गुरुङले आन्दोलनको नाममा हिंसा भड्काउने जोसुकैलाई कारबाही हुने बताउनुभएको छ । नेपाल सुनचाँदी व्यवसायी महासङ्घको १२औँ वार्षिक साधारणसभाको आज पोखरामा उद्घाटन गर्दै उहाँले सरकारले अराजक, अनुशासनहीन गतिविधि हेरेर नबस्ने र व्यवस्थाविरोधी गतिविधि गर्नेलाई कारबाही गरिने बताउनुभएको हो ।",
      "longContent": "गण्डकी, चैत १६ गते । सञ्चार तथा सूचना प्रविधिमन्त्री पृथ्वीसुब्बा गुरुङले आन्दोलनको नाममा हिंसा भड्काउने जोसुकैलाई कारबाही हुने बताउनुभएको छ । नेपाल सुनचाँदी व्यवसायी महासङ्घको १२औँ वार्षिक साधारणसभाको आज पोखरामा उद्घाटन गर्दै उहाँले सरकारले अराजक, अनुशासनहीन गतिविधि हेरेर नबस्ने र व्यवस्थाविरोधी गतिविधि गर्नेलाई कारबाही गरिने बताउनुभएको हो । अहिलेको व्यवस्थाको विकल्प नरहेको र व्यवस्थाविरुद्धमा हुने गतिविधिलाई कुनै पनि हालतमा छुट दिन नसकिने भन्दै मन्त्री गुरुङले चित्त नबुझे अहिलेको व्यवस्थाअनुसार रहेक पाँच वर्षमा हुने चुनावबाट आफ्नो मुद्दा स्थापित गर्न सुझाव दिनुभयो ।\t“हामीले मन्त्रिपरिषद् बैठकबाट निर्णय गरिसकेका छौँ, यस्ता गतिविधिमा सङ्लग्नलाई छानबिन गरेर कारबाही हुन्छ”, उहाँले भन्नुभयो, “राजतन्त्र आफ्नै कारणले सक्किएको हो । आफ्नो परिवार र संस्था बचाउन नसक्नेले फेरि देश र तीन करोड नेपालीलाई कसरी बचाउन सक्छ ? संविधानको खिलापमा कुनै गतिविधिमा नगरौँ।”व्यवस्था परिवर्तन भए पनि सोअनुसार कानुन परिवर्तन नहुँदा जनताबाट अपेक्षित काम गर्न समस्या भएको भन्दै सरकारका प्रवक्ता गुरुङले यही अवस्थालाई दृष्टिगत गर्दै सरकारले आवश्यक कानुनहरूको निर्माणमा जोड दिएको बताउनुभयो । उहाँले सरकारको कामलाई प्रभावकारी बनाउन विद्यमान विभिन्न १२ वटा ऐन संशोधन गर्ने तयारी भइरहेको बताउनुभयो ।मन्त्री गुरुङले वर्तमान सरकारले आर्थिक रूपमा सङ्कटमा गर्ने अवस्थाबाट मुलुकलाई जोगाएको जिकिर गर्दै आवश्यकताका आधारमा मात्र ऋण लिने नीतिअनुसार सरकार अगाडि बढेको बताउनुभयो । उहाँले सुनचाँदी व्यवसायलाई व्यवस्थित बनाउका लागि आवश्यक नीतिगत व्यवस्थाका लागि सरकारले पहल गर्ने बताउनुभयो । प्रतिनिधिसभा सदस्य दामोदर बैरागीले सुनचाँदी व्यवसायको सुरक्षा प्रत्याभूति गराउन सोहीअनुसार विधि र प्रणालीलाई व्यवस्थित गर्दै जानुपर्ने बताउनुभयो । महासङ्घका अध्यक्ष अर्जुन रसाइलीले व्यवसायलाई थप व्यवस्थित बनाउन  महासङ्घ निरन्तर लागिरहेको बताउनुभयो ।",
      "link": "https://gorkhapatraonline.com/news/149018",
      "image": "https://gorkhapatraonline.com/storage/media/262726/conversions/PS-gurung-original-thumb.jpg"
    }
  ]
}