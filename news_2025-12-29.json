{
  "date": "2025-12-29T21:41:39.239Z",
  "news": [
    {
      "slug": "185745",
      "title": "चीनले डिजिटल युआन कार्ययोजना सुरु गर्ने",
      "timestamp": 1766966400000,
      "source": "gp",
      "content": "चीनले जनवरी १ देखि आफ्नो डिजिटल मुद्राको व्यवस्थापन र सञ्चालनलाई सुदृढ बनाउन नयाँ ‘कार्ययोजना’ सुरु गर्ने घोषणा गरेको छ । देशको केन्द्रीय बैंक पिपुल्स बैंक अफ चाइना (पिबिओसी) का डेपुटी गभर्नर लु लेइले सोमबार यो जानकारी दिनुभएको हो ।",
      "longContent": "बेइजिङ, पुस १४ गते । चीनले जनवरी १ देखि आफ्नो डिजिटल मुद्राको व्यवस्थापन र सञ्चालनलाई सुदृढ बनाउन नयाँ ‘कार्ययोजना’ सुरु गर्ने घोषणा गरेको छ । देशको केन्द्रीय बैंक पिपुल्स बैंक अफ चाइना (पिबिओसी) का डेपुटी गभर्नर लु लेइले सोमबार यो जानकारी दिनुभएको हो ।केन्द्रीय बैंक अन्तर्गतको मिडिया आउटलेट फाइनान्सियल न्युजमा लेख्दै डेपुटी गभर्नर लुले भविष्यको डिजिटल युआन आधुनिक डिजिटल भुक्तानी तथा परिसंचरणको माध्यमका रूपमा विकसित गरिने बताउनुभएको छ । उहाँका अनुसार डिजिटल युआन वित्तीय प्रणालीभित्रै जारी र प्रसारित हुने छ र यसले विद्यमान भुक्तानी संरचनालाई थप प्रभावकारी बनाउने अपेक्षा गरिएको छ ।उहाँले डिजिटल युआनको विकासमा अर्को महत्त्वपूर्ण चरणका रूपमा ‘नयाँ पुस्ता’ प्रणाली जनवरी १ बाट कार्यान्वयनमा आउने जानकारी दिनुभयो । उक्त प्रणालीले मापन ढाँचा, व्यवस्थापन संरचना, सञ्चालन संयन्त्र र समग्र इकोसिस्टमलाई समेट्नेछ । यसले डिजिटल युआनको प्रयोगलाई अझ व्यवस्थित र व्यापक बनाउने लक्ष्य लिएको छ ।घोषित कार्ययोजना अन्तर्गत बैंकले डिजिटल युआन खातामा ग्राहकले राखेको मौज्दातमा ब्याज प्रदान गर्ने व्यवस्था गरिनेछ । यसलाई डिजिटल युआनको प्रयोग र स्वीकार्यता बढाउनका लागि महत्वपूर्ण प्रोत्साहनका रूपमा हेरिएको छ । यस योजनामा साङ्घाईको पूर्वी वित्तीय केन्द्रमा अन्तर्राष्ट्रिय डिजिटल युआन सञ्चालन केन्द्र स्थापना गर्ने प्रस्ताव पनि समावेश गरिएको छ । यसले डिजिटल युआनलाई अन्तर्राष्ट्रिय स्तरमा प्रवद्र्धन गर्न र सीमापार भुक्तानीमा यसको प्रयोग बढाउन सहयोग पुर्याउने अपेक्षा गरिएको छ । विश्वभरका मौद्रिक अधिकारीले पछिल्ला वर्षमा मुद्रालाई डिजिटल बनाउने उपाय सक्रियरूपमा खोजिरहेका छन् । कोभिड-१९ महामारीको समयमा अनलाइन तथा डिजिटल भुक्तानीमा आएको तीव्र वृद्धि र बिटक्वाइनजस्ता क्रिप्टोकरेन्सीको बढ्दो लोकप्रियताले यस प्रक्रियालाई थप गति दिएको विश्लेषण गरिन्छ ।चीनको केन्द्रीय बैंक पिबिओसीले सन् २०१४ देखि नै डिजिटल मुद्रामा काम गर्दै आएको छ । यस अवधिमा उसले विभिन्न पाइलट परियोजनामार्फत ‘डिजिटल युआन’ वा ‘ई–सिएनवाई’ को प्रयोग परीक्षण गर्दै आएको छ । हाल चीनभरका उपभोक्ता मोबाइल र अनलाइन भुक्तानीमा अत्यधिक निर्भर भइसकेका छन् । तर डिजिटल युआनमार्फत केन्द्रीय बैंकले निजी प्रविधि कम्पनीमा निर्भर नरही भुक्तानीसम्बन्धी डाटा र प्रणालीमा थप प्रत्यक्ष पहुँच र नियन्त्रण कायम गर्न सक्ने विश्वास गरिएको छ । यसले चीनको वित्तीय प्रणालीलाई अझ सुदृढ र केन्द्रीयकृत बनाउने दिशामा महत्वपूर्ण कदमका रूपमा हेरिएको छ । रासस/एएफपी",
      "link": "https://gorkhapatraonline.com/news/185745",
      "image": "https://gorkhapatraonline.com/storage/media/326707/conversions/uan-original-thumb.jpg"
    },
    {
      "slug": "185663",
      "title": "पेवा खर्चेर तालिम र उद्यम : तालिमेको हुन्छ आकर्षक कमाइ",
      "timestamp": 1766966400000,
      "source": "gp",
      "content": "पेवा खर्चेर भाडाको कोठामा ३५ जना महिला जम्मा गरेर तालिम । तालिमे महिला सिक्दै कमाउँदै, कमाइ पनि आकर्षक, मासिक न्यूनतम १५ हजारदेखि ३० हजार रुपियाँसम्म हुन्छ ।",
      "longContent": "हरिप्रसाद कोइरालाउर्लाबारी, पुस १४ गते । पेवा खर्चेर भाडाको कोठामा ३५ जना महिला जम्मा गरेर तालिम । तालिमे महिला सिक्दै कमाउँदै, कमाइ पनि आकर्षक, मासिक न्यूनतम १५ हजारदेखि ३० हजार रुपियाँसम्म हुन्छ ।संविधान सभा सदस्य उषा गुरुङले पेवाको सात लाख रुपियाँ पुँजी लगानी गरेर मोरङको लेटाङ–४ स्थित आफ्नो डेरा (भाडामा बसेको घरमा) सञ्चालन गरेको निःशुल्क हस्तकला सामग्री निर्माण तालिमको सार हो यो । गुरुङको उषा हस्तकला उद्योगमा काम सिक्दै कमाउँदै गर्ने महिलाले हाल मासिक न्यूनतम १५ हजारदेखि अधिकतम ३० हजार रुपियाँसम्म कमाइरहेका छन् । लेटाङ नगरपालिका क्षेत्रका एकल तथा विपन्न महिलालाई निजी खर्चमा छमहिने तालिम दिलाएर सोही जनशक्तिबाट उहाँले उद्योग सञ्चालन गर्नुभएको हो । तालिम लिएका महिलालाई स्वरोजगार बनाउने वा आफ्नो उद्योगमा रोजगार दिने उद्देश्यले उद्योग सञ्चालन गरिरहेको उहाँले बताउनुभयो । काठमाडौँमा छँदा हस्तकलासम्बन्धी तालिम लिएकी संविधान सभा सदस्य गुरुङ आफैँ पनि सिक्दै सिकाउँदै गर्नुहुन्छ । दैलेख, गोरखा र हुम्लाबाट हस्तकला सिकाउने दक्ष प्रशिक्षक ल्याएर उहाँले महिलालाई तीन महिनाको तालिम उपलब्ध गराउनुभएको हो । उहाँले छ महिनाको तालिम भए पनि दुई दिनको कक्षा एक दिनमा सक्ने गरी तीन महिनामा तालिम सकेको बताउनुभयो । आफ्नो पेवा सात लाख रुपियाँ खर्च गरेर तालिम दिलाएको उहाँको भनाइ छ । प्रशिक्षक र तालिममा सहभागीलाई पारिश्रमिक र खाजा सबै आफैँले पेवा पैसाबाट बेहोरेको गुरुङले जानकारी दिनुभयो । गुरुङ लेटाङ–४ स्थित डेरामा बिहानदेखि साँझसम्म हस्तकलाका सामग्री निर्माण गर्न व्यस्त हुनुहुन्छ । हस्तकला उद्योगले खास गरी युरोप र अमेरिकामा उच्च माग भएका उनबाट बनेका फूल, चाबी झुन्ड्याउने रिङ, मानिस बस्ने सासाना राडी, गलैँचा निर्माण गरिरहेको छ । पछिल्लो आर्थिक वर्षदेखि नेपालबाट यस्ता सामग्री १४ अर्ब रुपियाँ बराबरको निर्यात भएको थियो । अन्तर्राष्ट्रिय बजारमा उच्च माग भएको बुझेपछि हामी हस्तकला उद्योगतिर लागेको उहाँले बताउनुभयो । उषा (ह्यान्डीक्राफ्ट) हस्तकला उद्योगमा हाल लालमाया मगर, गोमा खतिवडा, जमुना थापामगर, रोश्ना राई, मन्जु रसाइलीले काम गरिहनुभएको छ । पूर्ण रूपमा दक्ष नभए पनि उहाँहरूले मासिक १५/१७ हजार रुपियाँ कमाइरहनुभएको छ । पूर्ण दक्षले मासिक ३०/३५ हजार कमाउन कुनै समस्या नरहेको सञ्चालक उषा गुरुङले बताउनुभयो । उहाँका अनुसार न्युजिल्यान्डबाट आयात हुने उनबाट बनेका हस्तकलाका सामग्रीको माग विश्वभर नै छ । अझ युरोपमा बढी माग भएकाले जति उत्पादन भए पनि बजारको अभाव छैन । उहाँले स्थानीय गाउँ÷नगरपालिकाले यस खाले उत्पादनमा जोड दिनुपर्ने बताउनुभयो ।",
      "link": "https://gorkhapatraonline.com/news/185663",
      "image": "https://gorkhapatraonline.com/storage/media/326588/conversions/121-original-thumb.jpg"
    },
    {
      "slug": "185662",
      "title": "मेची भन्सारमा अनलाइन मूल्याङ्कन प्रणाली लागु",
      "timestamp": 1766966400000,
      "source": "gp",
      "content": "काँकडभिट्टास्थित मेची भन्सार कार्यालयमा परीक्षणका रूपमा अनलाइन मूल्याङ्कन सफ्टवेयर प्रणाली लागु भएको छ । सन्दर्भ मूल्यसूचीको साटो कारोबार मूल्यलाई नै आधार मानेर व्यापारिक वस्तुको यथार्थ भन्सार मूल्याङ्कन हुने भएको हुँदा यस प्रणालीले भन्सार प्रणालीलाई पारदर्शी र छरितो तुल्याउने मेची भन्सार कार्यालयका प्रमुख कर अधिकृत शिवलाल न्यौपानेले जानकारी दिनुभयो ।",
      "longContent": "झापा, पुस १४ गते । काँकडभिट्टास्थित मेची भन्सार कार्यालयमा परीक्षणका रूपमा अनलाइन मूल्याङ्कन सफ्टवेयर प्रणाली लागु भएको छ । सन्दर्भ मूल्यसूचीको साटो कारोबार मूल्यलाई नै आधार मानेर व्यापारिक वस्तुको यथार्थ भन्सार मूल्याङ्कन हुने भएको हुँदा यस प्रणालीले भन्सार प्रणालीलाई पारदर्शी र छरितो तुल्याउने मेची भन्सार कार्यालयका प्रमुख कर अधिकृत शिवलाल न्यौपानेले जानकारी दिनुभयो ।मेची भन्सारसहित मुलुकका आठ वटा भन्सारका परीक्षणका रूपमा यो प्रणाली लागु गरिएको छ । झापाको मेची भन्सार र भद्रपुर भन्सार कार्यालयमा पुसको दोस्रो सातादेखि यो प्रणाली लागु गरिएको हो । वैध व्यापारलाई प्रोत्साहन गरिने भएकाले प्रणालीबाट राजस्व चुहावटमा कमी आउने प्रमुख कर अधिकृत न्यौपानेले बताउनुभयो । विश्व व्यापार सङ्गठनले अनलाइन मूल्याङ्कन प्रणाली लागु गर्न आफ्ना सदस्य मुलुकलाई आग्रह गर्दै आएको थियो । प्रणाली शुभारम्भ गर्न आउनुभएका अर्थ मन्त्रालयका सहसचिव उत्तरकुमार खत्रीले यस प्रणालीबाट भन्सारमा हुने विभिन्न किसिमका अनियमितता र अनौपचारिक कारोबारमा कमी आउने बताउनुभयो । उहाँले सरकारले भन्सारमा सुशासन र करदातामैत्री व्यवस्थालाई प्रोत्साहित गरिरहेको जनाउँदै प्रणाली कार्यान्वयनमा निजी क्षेत्रले सहजीकरण गर्नुपर्ने बताउनुभयो ।मेची भन्सार कार्यालयले आर्थिक वर्ष २०८२/८३ मा रु. १८ अर्ब ८७ करोड ७४ लाख ८३ हजार राजस्व सङ्कलनको वार्षिक लक्ष्य लिएको छ । जसमध्ये चालु आवको साउनदेखि मङ्सिरसम्मको पाँच महिनामा रु. छ अर्ब ८२ करोड दुई लाख ७२ हजार राजस्व सङ्कलन गरिसकेको कार्यालयले जनाएको छ ।",
      "link": "https://gorkhapatraonline.com/news/185662",
      "image": "https://gorkhapatraonline.com/storage/media/326587/conversions/mechi-original-thumb.jpg"
    },
    {
      "slug": "185661",
      "title": "खुल्यो रसुवागढी नाका,  नेपाली ट्रकचालक केरुङ जान सुरु",
      "timestamp": 1766966400000,
      "source": "gp",
      "content": "करिब छ महिना ठप्प भएको नेपाल–चीन सीमावर्ती रसुवागढी नाका आइतबारदेखि पुनः सञ्चालनमा आएको छ । गत असार २४ गते आएको बाढीले क्षतिग्रस्त बनाएको गोसाइँकुण्ड गाउँपालिका–२, रसुवागढीस्थित मितेरी पुलको पुनर्निर्माण सम्पन्न भएपछि नाका सञ्चालनमा आएको हो ।",
      "longContent": "गङ्गाकुमारी मिजार/भउचप्रसाद यादवरसुवा/काठमाडौँ, पुस १४ गते । करिब छ महिना ठप्प भएको नेपाल–चीन सीमावर्ती रसुवागढी नाका आइतबारदेखि पुनः सञ्चालनमा आएको छ । गत असार २४ गते आएको बाढीले क्षतिग्रस्त बनाएको गोसाइँकुण्ड गाउँपालिका–२, रसुवागढीस्थित मितेरी पुलको पुनर्निर्माण सम्पन्न भएपछि नाका सञ्चालनमा आएको हो ।रसुवाका प्रमुख जिल्ला अधिकारी राजेश पन्थीले सीमापार ढुवानीमा संलग्न नेपाली ट्रकका सवारीचालक बिहान ७ बजेदेखि केरुङतर्फ आवागमन गर्न थालेको जानकारी दिनुभयो । उहाँले भन्नुभयो, “नेपाल–चीन सीमामा ल्हेन्देखोलामा निर्माणाधीन बेलिब्रिजको प्राविधिक जाँच सफल भएसँगै पुस १७ गतेदेखि नाका खोल्ने निर्णय भएको छ ।”रसुवा भन्सार कार्यालयका प्रमुख तुलसीप्रसाद भट्टराईले रसुवा नाकास्थित मैत्री पुलको ठाउँमा नयाँ बेलिब्रिज निर्माण भइसकेको र आइतबारदेखि सो पुल भएर मानिसको आवतजावत सुरु भइसकेको जानकारी दिनुभयो ।यही पुस १७ गते (बिहीबार) देखि मालवाहक सवारीसाधन तथा व्यापारीलाई समेत नाकाबाट आवागमनको अनुमति दिइने छ । चिनियाँ पक्षले जारी गरेको सूचनामा आइतबारदेखि सीमापार ढुवानीमा संलग्न यात्रुलाई प्रवेश दिन सुरु गरिने उल्लेख छ । साथै सबै विदेशी व्यापारिक प्रतिष्ठानले समयमै सम्बन्धित निकायलाई जानकारी गराउनुपर्ने र नेपाल चालक तथा कर्मचारीले प्रवेशअघि नै आवश्यक तयारी, सवारीसाधन लोड तथा कागजी प्रक्रिया पूरा गर्नुपर्ने जनाइएको छ ।यसैबिच गत असार २४ गते केरुङतर्फ सामग्री पु¥याएका मालवाहक कन्टेनर डिब्बा व्यवस्थापनका लागि व्यवसायीका प्रतिनिधिसमेत केरुङतर्फ प्रस्थान गरिसकेको सीमा प्रहरी चौकी टिमुरेका प्रहरी निरीक्षक विक्रम कुँवरले बताउनुभयो । बिहीबारदेखि भन्सार कार्यालयले भित्रिने तथा बाहिरिने सवारीसाधनको निरीक्षण गरेपछि मात्र आवागमनको अनुमति दिने व्यवस्था गरिएको छ । यस अवधिमा एकतर्फी पालैपालो प्रणाली कडाइका साथ लागु गरिने चिनियाँ पक्षको भनाइ छ ।साथै जी–२१६ सीमाक्षेत्रमा सडक कालोपत्रेको काम जारी रहेकाले जनवरी १ देखि जनवरी ८ सम्म आधा मार्ग मात्र सीमापार आवागमनका लागि प्रयोग गरिने छ । सो अवधिमा चिनियाँ समय अनुसार बिहान ९ बजेदेखि दिउँसो २ बनेसम्म आवागमन खुला रहने छ भने बाँकी समयमा दुवैतर्फबाट सवारी आवगमन नियन्त्रण गरिने छ । जनवरी ८ पछि भने चिनियाँ समय अनुसार बिहान ९ बजेदेखि दिउँसो १ बजेसम्म सामान्य भन्सार समयभन्दा एक घण्टा बढी सवारीसाधन प्रवेशका लागि खुला रहने छ । साथै दिउँसो २ बजेदेखि साँझ ७ बजेसम्म अस्थायी रूपमा आवागमन सञ्चालन गरिने छ ।विसं २०७६ जेठमा सञ्चालनमा अर्को मितेरी पुल गत असारको बाढीले बगाएपछि नेपाल–चीनबिचको सडक सञ्जाल पूर्ण रूपमा विच्छेद भएको थियो । यसअघि २०७७ सालको बाढीले पनि पुलमा क्षति पु¥याएको थियो, जसलाई मर्मत गरी पुनः सञ्चालनमा ल्याइएको थियो । चीनतर्फ बग्ने ल्हेन्द्रे खोलामा वर्षायाममा पटक पटक आउने बाढीले पुल तथा सडक संरचनमा निरन्तर क्षति पु¥याउँदै आएको छ । चिनियाँ लगानीमा निर्माण भएको उक्त पुल २०७२ सालको भूकम्पछि जीर्ण बनेको थियो । त्यसपछि तिब्बत इन्जिनियरिङ कम्पनी लिमिटेड तान सुन लोड एन्ड ब्रिजले पुलको पुनर्निर्माण गरेको थियो । गल्छी–त्रिशूली–मैलुङ–स्याफ्रुबेँसी–रसुवागढी सडक आयोजनाका प्रमुख ई. कृष्णनाथ ओझाले असारमा आएको बाढीपहिरोले क्षति भएको सडक संरचना अझै निर्माण हुन नसकेको बताउँदै तत्कालका लागि एक लेनमा मात्र सवारीसाधन सञ्चालनमा आउन सक्ने जानकारी दिनुभयो ।उहाँले भन्नुभयो, “स्याफ्रुबेँसीदेखि रसुवागढीसम्म १६ किलोमिटर खण्डमा बढी क्षति पुगेको छ । यस खण्डमा अहिले ‘फुलफेज’ मा सवारीसाधन गुडाउन पाइँदैन । दुवैतर्फबाट सवारीसाधन आएको अवस्थामा एउटालाई ओत लगाएर गाडी अगाडि बढाउन सक्ने हुन सक्छ ।” गल्छीदेखि रसुवागढीसम्म सडकको कुल लम्बाइ ८२ किलोमिटर छ ।",
      "link": "https://gorkhapatraonline.com/news/185661",
      "image": "https://gorkhapatraonline.com/storage/media/326586/conversions/Rasuwa-naka-naya-pul-original-thumb.jpg"
    },
    {
      "slug": "185660",
      "title": "अनुदानको मल वितरण सूचना प्रणाली प्रयोगमा",
      "timestamp": 1766966400000,
      "source": "gp",
      "content": "कृषि तथा पशुपन्छी विकास मन्त्रालयले रासायनिक मल खरिद तथा बिक्रीवितरणलाई व्यवस्थित बनाउन ‘अनुदानको मल वितरण सूचना प्रणाली’ प्रयोगमा ल्याएको छ ।   कृषकलाई अनुदानमा वितरण गरिने मलको खरिद तथा बिक्रीवितरण कार्यलाई थप व्यवस्थित एवं पारदर्शी बनाउन सो सूचना प्रणाली प्रयोगमा ल्याइएको हो ।",
      "longContent": "गोरखापत्र समाचारदाताकाठमाडौँ, पुस १४ गते । कृषि तथा पशुपन्छी विकास मन्त्रालयले रासायनिक मल खरिद तथा बिक्रीवितरणलाई व्यवस्थित बनाउन ‘अनुदानको मल वितरण सूचना प्रणाली’ प्रयोगमा ल्याएको छ ।  कृषकलाई अनुदानमा वितरण गरिने मलको खरिद तथा बिक्रीवितरण कार्यलाई थप व्यवस्थित एवं पारदर्शी बनाउन सो सूचना प्रणाली प्रयोगमा ल्याइएको हो । यस प्रणालीमार्फत मलको आयात, सञ्चिति र बिक्रीवितरणसम्बन्धी अद्यावधिक विवरण जुनसुकै समयमा हेर्न सकिने व्यवस्था गरिएको मन्त्रालयले जनाएको छ । अनुदानमा वितरण गरिने मलको वितरण कार्यमा विक्रेताले पक्षपात गर्ने, बढी मूल्य लिने, अनधिकृत व्यक्ति तथा संस्थालाई बेच्ने भन्ने गुनासोलाई सम्बोधन गर्न सो प्रणाली लागु गरिएको हो । यस प्रणालीमार्फत मल विक्रेता सहकारी वा फर्मले पाएको मलको कोटा, स्टकको विवरण प्रत्येक पटक विक्रेता सहकारी वा फर्मले पाएको कोटाको मल कुन कृषकलाई के कति परिमाणमा बिक्री गरेको बारेमा विस्तृत विवरण जोसुकैले पनि हेर्न सकिने गरी व्यवस्था गरिएको छ ।मन्त्रालयको वेबसाइट एमओएएलडी डट जिओभी डट एनपीमार्फत ‘अनुदानको मल वितरण सूचना प्रणाली’ मा गई आफ्नो स्थानीय तह छनोट गरी मलको स्टक तथा बिक्रीवितरणसम्बन्धी विवरण हेर्न सकिने छ ।",
      "link": "https://gorkhapatraonline.com/news/185660",
      "image": "https://gorkhapatraonline.com/storage/media/326585/conversions/mal-original-thumb.jpg"
    },
    {
      "slug": "185659",
      "title": "नेपालबाटै श्रम स्वीकृति लिएर पुनः इराक जान पाइने",
      "timestamp": 1766966400000,
      "source": "gp",
      "content": "वैदेशिक रोजगारीका लागि इराकमा काम गरेर ‘भ्यालिड रेसिडेन्सी कार्ड’ प्राप्त गरेकाले अब नेपालबाटै श्रम स्वीकृति लिएर पुनः जान पाउने बाटो खुलेको छ । विभिन्न माध्यमबाट इराक गई इराकको आधिकारिक भिसामा काम गरिरहेका र घर बिदामा आएर पुनः जान चाहनेलाई सरकारले श्रम स्वीकृति दिने निर्णय गरेसँगै जान बाटो खुलेको हो ।  गत शुक्रबार बसेको मन्त्रीपरिषद्को बैठकले इराकको आधिकारिक भिसा र ‘रेसिडेन्सी कार्ड’ भएका नेपालीलाई आवश्यक प्रक्रिया पु¥याएर श्रम स्वीकृति प्रदान गर्ने निर्णय गरेको थियो ।",
      "longContent": "गोरखापत्र समाचारदाता काठमाडौँ, पुस १४ गते । वैदेशिक रोजगारीका लागि इराकमा काम गरेर ‘भ्यालिड रेसिडेन्सी कार्ड’ प्राप्त गरेकाले अब नेपालबाटै श्रम स्वीकृति लिएर पुनः जान पाउने बाटो खुलेको छ । विभिन्न माध्यमबाट इराक गई इराकको आधिकारिक भिसामा काम गरिरहेका र घर बिदामा आएर पुनः जान चाहनेलाई सरकारले श्रम स्वीकृति दिने निर्णय गरेसँगै जान बाटो खुलेको हो ।  गत शुक्रबार बसेको मन्त्रीपरिषद्को बैठकले इराकको आधिकारिक भिसा र ‘रेसिडेन्सी कार्ड’ भएका नेपालीलाई आवश्यक प्रक्रिया पु¥याएर श्रम स्वीकृति प्रदान गर्ने निर्णय गरेको थियो । यसअघि इराक नेपाल श्रमिकका लागि वैदेशिक रोजगारीका लागि ‘प्रतिबन्धित’ वा ‘जोखिमयुक्त’ मुलुकको सूचीमा राखिएका कारण त्यहाँबाट फर्किएका श्रमिकले श्रम स्वीकृति पाउन सकेका थिएनन् । श्रमका जानकार रामेश्वर नेपालले सरकारको यो निर्णयले विशेष गरी इराकमा वैध रूपमा कार्यरत रहेर हाल नेपालमा बिदामा आएका वा फर्कन चाहेका श्रमिकलाई प्रत्यक्ष फाइदा पुग्ने बताउनुभयो । श्रम, रोजगार तथा सामाजिक सुरक्षा मन्त्रालयका सहसचिव एवं प्रवक्ता पीताम्बर घिमिरेले इराक सरकार कानुनमा वैध भएर काम गरेका तर नेपालको कानुनमा अवैध भएकालाई वैध बनाउने काम मात्रै गरेको जानकारी दिनुुभयो । यो निर्णयले इराकमा नयाँ जानका लागि श्रम स्वीकृति दिने गरी भने खुला नभएको पनि उहाँले जानकारी दिनुभयो । गैरआवासीय नेपाली सङ्घ (एनआरएन) इराकका अनुसार इराक हाल ३० हजार नेपाली कार्यरत रहेका छन् । त्यहाँका प्रतिष्ठित कम्पनीमा कार्यरत छन् । इराकमा वैध भएर काम गरेका श्रमिकले श्रम स्वीकृति नपाउँदा नेपाल आउँदा रोजगारी गुम्ने डरले लामो समयदेखि जाउआउ गर्न नै पाएका थिएन । अवैध बाटोबाट इराक जानुपर्ने बाध्यतालाई कम गर्न र त्यहाँ रहेकाको विवरण सरकारी अभिलेखमा राख्न यो कदमले सहयोग पुग्ने विश्वास श्रम मन्त्रालयका प्रवक्ता घिमिरेले गर्नुभयो । इराक द्वन्द्वग्रस्त देश भएकाले रोजगारीमा जान उचित नभएको भन्दै सन् २००४ देखि श्रम स्वीकृति दिन रोकिएको थियो । सन् २००४ मा १२ जना नेपाली श्रमिकको चरमपन्थी समूहबाट भएको बीभत्स हत्यापछि नेपाल सरकारले इराक जान पूर्ण प्रतिबन्ध लगाएको थियो ।",
      "link": "https://gorkhapatraonline.com/news/185659",
      "image": "https://gorkhapatraonline.com/storage/media/326584/conversions/rojgari-original-thumb.jpg"
    },
    {
      "slug": "185644",
      "title": "हेटौँडामा १२ औँ सडक खाना महोत्सव सुरु",
      "timestamp": 1766880000000,
      "source": "gp",
      "content": "हेटौँडा उपमहानगरपालिका ४ स्थित हुप्र चौरको पूर्वतर्फको सडकमा आयोजित चार दिने खाना महोत्सवको हेटौँडा उपमहानगरपालिकाका नगरप्रमुख मीनाकुमारी लामाले आइतबार एक कार्यक्रमका बिच उद्घाटन गर्नुभयो।",
      "longContent": "राममणि दाहालमकवानपुर, पुस १३ गते। मकवानपुर होटल एसोसियसनको आयोजनामा हेटौँडामा १२ औँ सडक खाना महोत्सव सुरुभएको छ। हेटौँडा उपमहानगरपालिका ४ स्थित हुप्र चौरको पूर्वतर्फको सडकमा आयोजित चार दिने खाना महोत्सवको हेटौँडा उपमहानगरपालिकाका नगरप्रमुख मीनाकुमारी लामाले आइतबार एक कार्यक्रमका बिच उद्घाटन गर्नुभयो। महोत्सवको उद्घाटन गर्दै नगरप्रमुख लामाले खाना महोत्सवले परम्परागत खाना र संस्कृतिका संरक्षणसँगै पर्यटन प्रवर्द्धनमा सहयोग पुग्ने बताउनुभयो। मकवानपुर होटल एसोसियसनका अध्यक्ष दिलिशगोविन्द जोशीले अङ्ग्रेजी नयाँ वर्षको स्वागतसँगै “सडकमै जाउँ, सडकमै खाऊ, सडकमै रमाउँ’ भन्ने नाराका साथ खाना महोत्सवको १२ औँ संस्करण आयोजना गरिएको बताउनुभयो।कार्यक्रममा नेपाल होटल तथा पर्यटन व्यवसायी महासंघका केन्द्रीय दिनेश चुके, हेटौँडा उपमहानगरपालिका वडा नं. ४ का वडाध्यक्ष नवीन सिग्देल, मकवानपुर उद्योग वाणिज्य सङ्घका उपाध्यक्ष उज्ज्वल चौलागाईं, नेपाल पत्रकार महासंघ मकवानपुरमा अध्यक्ष बालकृष्ण अधिकारी, मकवानपुरगढी पर्यटन विकास समितिका अध्यक्ष केदार न्यौपानेलगायतले पर्यटन प्रवद्र्धनमा तीनै तहको सरकारको ठोस नीति आवश्यक भएको बताउनुभयो।आन्तरिक तथा बाह्य पर्यटन प्रवर्द्धनसँगै खानाको पारखीलाई एकै स्थानमा विभिन्न परिकारको प्रदर्शनी र बिक्री गर्ने उद्देश्यले महोत्सवको आयोजना गरिएको हो।महोत्सवमा विभिन्न समुदायको परम्परागत खानासँगै रैथाने बालीका खानाका परिकारका स्टल रहेको छ। ६० वटा स्टल रहेको महोत्सवको अवधिमा स्थानीय एवम् राष्ट्रिय कलाकारको प्रस्तुतिसहित विविध मनोरञ्जनात्मक कार्यक्रम हुने भएको छ।",
      "link": "https://gorkhapatraonline.com/news/185644",
      "image": "https://gorkhapatraonline.com/storage/media/326556/conversions/Hotel-Assosiation-News-1-original-thumb.jpg"
    },
    {
      "slug": "185619",
      "title": "नेप्से परिसूचक ४७ अङ्कले बढ्यो",
      "timestamp": 1766880000000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा उच्च अङ्कको सुधार देखिएको छ । आज नेप्से परिसूचक ४७ दशमलव ५५ अङ्कले बढेर दुई हजार ६३३ दशमलव ४२ को बिन्दुमा कायम भएको हो ।",
      "longContent": "काठमाडौँ, पुस १३ गते । नेपाल स्टक एक्सचेन्ज (नेप्से) परिसूचकमा उच्च अङ्कको सुधार देखिएको छ । आज नेप्से परिसूचक ४७ दशमलव ५५ अङ्कले बढेर दुई हजार ६३३ दशमलव ४२ को विन्दुमा कायम भएको हो ।आज विभिन्न ३२८ कम्पनीका एक करोड ३४ लाख ६७ हजार १४५ कित्ता शेयर ८९ हजार २५१ पटक खरिद बिक्री हुँदा पाँच अर्ब ५३ करोड १३ लाख ७० हजार बराबरको कारोबार भएको नेप्सेले जनाएको छ ।आजको कारोबारमा सबै समूहको उपसूचक बढेको छ। विकास बैँक, लघुवित्त र अन्य समूहको उपसूचकमा दुई प्रतिशतभन्दा माथिको वृद्धि देखिएको छ ।मिड सोलु हाइड्रोपावर लिमिटेडको शेयर मूल्य आज सबैभन्दा धेरै ९ दशमलव ४९ प्रतिशतले बढेको छ । सबैभन्दा धेरै घट्नेमा भने विन नेपाल लघुवित्त वित्तीय संस्था लिमिटेडको शेयर मूल्यमा नकारात्मक सर्किट लागेको छ ।कारोबार रकमका आधारमा आज सबैभन्दा धेरै युनियन हाइड्रोपावर लिमिटेडको २७ करोड ६० लाख ३५ हजार १९३ बराबरको पाँच लाख ५४ हजार ९२१ कित्ता शेयर किनबेच भएको छ । रासस",
      "link": "https://gorkhapatraonline.com/news/185619",
      "image": "https://gorkhapatraonline.com/storage/media/326513/conversions/nepal-stock-exchange-original-thumb.jpg"
    },
    {
      "slug": "185618",
      "title": "चाँदी आयातमा पाइने विदेशी मुद्रा सटही सुविधामा मासिक कोटा",
      "timestamp": 1766880000000,
      "source": "gp",
      "content": "नेपाल राष्ट्र बैँकले चाँदी आयातका लागि पाइने विदेशी मुद्राको सटही सुविधामा हेरफेर गरेको छ ।",
      "longContent": "काठमाडौँ,  पुस १३ गते । नेपाल राष्ट्र बैँकले चाँदी आयातका लागि पाइने विदेशी मुद्राको सटही सुविधामा हेरफेर गरेको छ ।नेपाल राष्ट्र बैँकले आज एकीकृत परिपत्र–२०८१ मा संशोधन गर्दै चाँदी आयातका लागि महिनामा उद्योगले २० लाख अमेरिकी डलर र अन्य व्यवसायीले चार लाख अमेरिकी डलर बराबर सटही सुविधा पाउने जनाएको हो ।यसअघि उद्योगले एक पटकमा पाँच लाख र अन्य व्यवसायीले एक लाख अमेरिकी डलर बराबरको चाँदी आयातका लागि मुद्रा सटही सुविधा पाउने गरेका थिए । राष्ट्र बैँकले नयाँ व्यवस्थामार्फत मासिक कोटा तोकिदिएको हो । रासस",
      "link": "https://gorkhapatraonline.com/news/185618",
      "image": "https://gorkhapatraonline.com/storage/media/326511/conversions/223-original-thumb.jpg"
    },
    {
      "slug": "185587",
      "title": "आज पनि बढ्यो सुनचाँदीको मूल्य",
      "timestamp": 1766880000000,
      "source": "gp",
      "content": "पछिल्ला केही दिनयता स्थानीय बजारमा सुनचाँदीको मूल्य लगातार बढीरहेको छ । आज पनि दुवै धातुको मूल्यमा बढोत्तरी भएको छ ।",
      "longContent": "काठमाडौँ, पुस १३  गते ।  पछिल्ला केही दिनयता स्थानीय बजारमा सुनचाँदीको मूल्य लगातार बढिरहेको छ । आज पनि दुवै धातुको मूल्यमा बढोत्तरी भएको छ । आज छापावाल सुनको मूल्य प्रतितोला रु. दुई लाख ७० हजार ६०० र त्यति नै चाँदीको मोल रू. चार हजार ८३५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो । अमेरिकी डलरको भाउ बढेसँगै सुनचाँदीको मूल्य पनि बढेको विश्लेषकहरूले बताएका छन् । अन्तर्राष्ट्रिय बजारमा आज एक औँस सुन चार हजार ५३० र त्यति नै परिमाणको चाँदी ७८ अमेरिकी डलरमा खरिदबिक्री भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/185587",
      "image": "https://gorkhapatraonline.com/storage/media/326429/conversions/_gold-original-thumb.jpg"
    },
    {
      "slug": "185532",
      "title": "बिमा क्षेत्र : जोखिम वहन क्षमतामा सुधार",
      "timestamp": 1766880000000,
      "source": "gp",
      "content": "विभिन्न समयमा आएको भीषण बाढी र जेनजी आन्दोलनले नेपालको बिमा क्षेत्रलाई प्राकृतिक र मानवनिर्मित जोखिमको दोहोरो दबाबमा राख्दै जोखिम वहनको क्षमता पनि बढाइरहेको देखिएको छ । एकातिर बाढीपहिरोले निर्जीवन बिमामा दाबीको चाप अस्वाभाविक रूपमा बढायो भने अर्कोतिर आन्दोलनपछिको तोडफोड, आगजनी र अवरोधले दङ्गा–आन्दोलनसम्बन्धी कभरेज, पोलिसी अपवाद र दाबी व्यवस्थापन प्रणालीको सक्षमताको परीक्षण भएको छ । यी घटनाक्रमले बिमा क्षेत्रको जोखिम वहन क्षमता, उपभोक्ता विश्वास र दीर्घकालीन स्थायित्वमाथि गहिरो बहस जन्माएको छ ।",
      "longContent": "काठमाडौँ, पुस १३ गते । विभिन्न समयमा आएको भीषण बाढी र जेनजी आन्दोलनले नेपालको बिमा क्षेत्रलाई प्राकृतिक र मानवनिर्मित जोखिमको दोहोरो दबाबमा राख्दै जोखिम वहनको क्षमता पनि बढाइरहेको देखिएको छ । एकातिर बाढीपहिरोले निर्जीवन बिमामा दाबीको चाप अस्वाभाविक रूपमा बढायो भने अर्कोतिर आन्दोलनपछिको तोडफोड, आगजनी र अवरोधले दङ्गा–आन्दोलनसम्बन्धी कभरेज, पोलिसी अपवाद र दाबी व्यवस्थापन प्रणालीको सक्षमताको परीक्षण भएको छ । यी घटनाक्रमले बिमा क्षेत्रको जोखिम वहन क्षमता, उपभोक्ता विश्वास र दीर्घकालीन स्थायित्वमाथि गहिरो बहस जन्माएको छ ।नेपाल बिमा प्राधिकरणका कार्यकारी निर्देशक सुशीलदेव सुवेदीले समग्रमा नेपालका लागि दुःखद र दुर्भाग्यपूर्ण घटनाका रूपमा बाढी र जेनजी आन्दोलन भएको भन्दै यही घटना समग्र बिमा व्यवसायका लागि टर्निङ प्वाइन्ट भएको बताउनुभयो । जेनजी आन्दोलनको क्षति बिमा दाबी रकमको तुलनामा भुक्तानी कम नभएको जिकिर उहाँको छ । कार्यकारी निर्देशक सुवेदीले ९० दिनमै पाँच अर्बमाथि भुक्तानी भएको बताउनुभयो । महाभूकम्पका बेला १६/१७ अर्बको दाबी तिर्न आठ/नौ वर्ष लागेको स्मरण गर्दै उहाँले अहिले भन्नुभयो, “अहिले दाबी भुक्तानी महाभूकम्पको भन्दा छिटोछरितो बनेको छ ।” जेनजी आन्दोलनका क्रममा भएका भौतिक तथा अन्य क्षतिको निर्जीवन बिमा कम्पनीमा परेका कुल तीन हजार ३०३ वटा बिमाको करिब २३ अर्ब ४५ करोड दाबी रकममध्ये हालसम्ममा बिमा कम्पनीले अग्रिम भुक्तानीसमेत गरी करिब पाँच अर्ब १८ करोड दाबी रकम बिमितलाई भुक्तानी गरिसकेको उहाँले बताउनुभयो । बिमा दाबीको भुक्तानी यही रफ्तारमा जाने हो भने छिट्टै सम्पन्न हुने अपेक्षा गरिएको उहाँले बताउनुभयो । यस्तै गत असोज १८ गतेयताको अविरल वर्षा तथा बाढीपहिरोका कारण भएका भौतिक तथा अन्य क्षतिको हालसम्ममा निर्जीवन बिमा कम्पनीमा ७८१ वटा प्रारम्भिक बिमा दाबी परे । कुल करिब चार अर्ब चार करोड प्रारम्भिक दाबी रकममध्ये हालसम्ममा ६७ वटा दाबीको कुल दाबी रकम करिब एक करोड ८८ लाख भुक्तानी भएको प्राधिकरणको तथ्याङ्क छ ।बाढी र आन्दोलन जस्ता घटनाले क्षतिको मात्र होइन, बिमा गर्नेहरूको चेतनास्तरमा पनि उल्लेख्य वृद्धि गराएको छ । पहिले औपचारिकताका रूपमा लिइने बिमा अब जोखिम व्यवस्थापनको अनिवार्य उपकरणका रूपमा बुझिन थालेको छ । प्राकृतिक प्रकोप र आन्दोलनबाट भएको वास्तविक क्षतिले कभरेज, अपवाद, बिमा रकम र दाबी प्रक्रियाबारे बिमित स्वयम् सचेत हुन थालेका छन्, जसले दीर्घकालमा बिमा बजारलाई बढी उत्तरदायी, पारदर्शी र परिपक्व बनाउने सङ्केत देखाएको प्राधिकरणका कार्यकारी निर्देशक सुवेदीले बताउनुभयो । “कहिल्यै बिमा नगरेका पनि बिमा गर्न भन्दै आइरहेको जानकारी दिँदै कम्पनीबाट प्राप्त भएको छ, भविष्यमा यसले ठुलै सकारात्मक परिवर्तन ल्याउने छ ।” बिमा दाबी भुक्तानीका लागि कसरी सहजीकरण गर्न सकिन्छ भनेर प्राधिकरणको मुख्य फोकस रहेको भन्दै उहाँले भोलिका दिनमा यस्ता समस्या आए कसरी अगाडि बढ्ने भन्ने कुरामा पनि सचेत रहेको बताउनुभयो । पछिल्लो समय सरकारी सम्पत्तिको बिमा गर्ने विषय फेरि सतहमा आएको उहाँले बताउनुभयो । “यसका लागि हामीसँग नीति, पूर्वाधारदेखि सबै कुरा छ । सरकारले बिमा गर्छु भन्यो भने मात्रै पुग्छ । यसमा थप केही गृहकार्य गर्नुपर्ने छैन ।” उहाँले भन्नुभयो, “तर सरकारले बिमा गर्छु भनेर बजेट छुट्याउनु प¥यो ।”",
      "link": "https://gorkhapatraonline.com/news/185532",
      "image": "https://gorkhapatraonline.com/storage/media/326369/conversions/bima-original-thumb.jpg"
    },
    {
      "slug": "185530",
      "title": "गोरखापत्र सहकारीको नाफा बढ्यो",
      "timestamp": 1766880000000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको नाफा बढेको छ । संस्थाको शनिबार आयोजित १९ औँ वार्षिक साधारण सभामा प्रस्तुत आर्थिक प्रतिवेदनमा आर्थिक वर्ष २०८१/८२ मा एक लाख ८४ हजार ३७९ रुपियाँ नाफा भएको उल्लेख छ । संस्थाले त्यसअघि आव २०८०/८१ मा एक लाख ७५ हजार ३४३ रुपियाँ नाफा आर्जन गरेको थियो ।",
      "longContent": "गोरखापत्र समाचारदाताकाठमाडौँ, पुस १३ गते । गोरखापत्र कर्मचारी बहुउद्देश्यीय सहकारी संस्था लिमिटेडको नाफा बढेको छ । संस्थाको शनिबार आयोजित १९ औँ वार्षिक साधारण सभामा प्रस्तुत आर्थिक प्रतिवेदनमा आर्थिक वर्ष २०८१/८२ मा एक लाख ८४ हजार ३७९ रुपियाँ नाफा भएको उल्लेख छ । संस्थाले त्यसअघि आव २०८०/८१ मा एक लाख ७५ हजार ३४३ रुपियाँ नाफा आर्जन गरेको थियो । सहकारीका अध्यक्ष पुष्पराज जोशीका अनुसार गत आवको असार मसान्तसम्ममा सदस्यहरूबाट एक करोड ६३ लाख ९६ हजार निक्षेप सङ्कलन भएको थियो । जसमध्ये एक करोड ५७ लाख २६ हजार रुपियाँ ऋण लगानी गरिएको उहाँले जानकारी दिनुभयो ।गोरखापत्रका कर्मचारी अवकाश हुँदै जाने तर नयाँ कर्मचारी भर्ना हुन नसक्दा संस्थाको आर्थिक क्रियाकलाप बढ्न नसकेको उहाँले बताउनुभयो । साधारण सभामा गोरखापत्र संस्थानका महाप्रबन्धक लालबहादुर ऐरीले गोरखापत्र सहकारीले संस्थानका कर्मचारीलाई आर्थिक रूपमा उल्लेख्य सहयोग गरेको बताउनुभयो । उहाँले सबै कर्मचारीलाई एकताबद्ध हुन आग्रहसमेत गर्नुभयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको धारणा राख्नुभयो । गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर नाफामा रहेको बताउनुभयो । सहकारीको आयआर्जनमा अझै ध्यान दिनुपर्ने उहाँको सुझाव थियो । सहकारीमा ३५० जना सेयर सदस्य रहेका छन् ।  उत्कृष्ट छात्रछात्रा सम्मानितसाधारण सभाका अवसरमा माध्यमिक शिक्षा परीक्षा (एसइई) २०८१ मा उत्कृष्ट अङ्क प्राप्त गर्ने सहकारीमा आबद्ध संस्थानका कर्मचारीका छोराछोरी सात छात्रछात्रालाई सम्मानित गरिएको थियो । सम्मानित हुने ईशा बराल (३.९६ जिपिए), कृतिष्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ति पौडेल (३.८६ जिपिए), विदुषी खनाल (३.८४ जिपिए) र सदीक्षा सापकोटा (३.५४) ले जिपिए प्राप्त गर्नुभएको छ । उहाँहरूलाई नगद तीन हजार पाँच सय रुपियाँसहित सम्मानपत्रले सम्मानित गरिएको थियो ।",
      "link": "https://gorkhapatraonline.com/news/185530",
      "image": "https://gorkhapatraonline.com/storage/media/326367/conversions/Gorkhapatra--sahakari-picnic-00010-original-thumb.jpg"
    },
    {
      "slug": "185529",
      "title": "होटेल तथा रेस्टुरेन्ट मापदण्डविपरीत",
      "timestamp": 1766880000000,
      "source": "gp",
      "content": "उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ । वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ ।",
      "longContent": "गोरखापत्र समाचारदाता काठमाडौँ, पुस १३ गते । उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ । वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ । विभागका अनुसार सो क्षेत्रका अन्य साना तथा मझौला होटेलको अनुगमनमा सरसफाइ नभएको, मूल्य सूची नराखिएको, राखेका स्पष्ट देखिने ठाउँमा नभएको पाइएपछि आवश्यक निर्देशन दिएको छ । कतिपयमा म्याद गुज्रेका खाद्यवस्तु भेटिएकाले अनुगमन टोलीले नष्ट गरेको पनि जनाइएको छ यस्तै विभागको अनुगमन टोलीले बुधबार काठमाडौँ सिनामलस्थित आमाको भान्साघर र काठमाडौँ गौरीगाउँको लेकाली किचेन एन्ड कटिया हाउस दर्ताबिना सञ्चालन गरेको पाइएपछि प्रत्येकलाई १० हजार रुपियाँ जरिबाना गरेको थियो । विभागका निर्देशक भरतप्रसाद आचार्यले उपत्यकावरपरका साना तथा मझौला खाना, खाजाका होटेल तथा रेस्टुरेन्टलक्षित अनुगमनमा धेरै जसोमा न्यूनतम मापदण्ड पूरा नगरेको पाइएको बताउनुभयो । उहाँका अनुसार अनुगमनमा होटेल दर्ता तथा नवीकरण नभएको, सरसफाइ असाध्यै कमजोर रहेको, खाना तथा खाजाको मूल्यसूची नराखिएको जस्ता समस्या देखिएका छन् । विभागको अनुगमन टोलीले दैनिक १५ देखि २५ वटा होटेल तथा रेस्टुरेन्टको अनुगमन गर्दै आएको र सबै जसोमा कुनै न कुनै समस्या देखिएको जानकारी गराइएको छ ।केही जेनजी अगुवाले उपत्यकाका साना तथा मझौला होटेल र रेस्टुरेन्टमा सरसफाइ नभएको मूल्यसूची नराखेकोलगायतका समस्यासहितको उजुरीका आधारमा विभागले अनुगमन गरेको जनाइएको छ । विभागले क्रमशः स्टार होटेल र पार्टी प्यालेस पनि मापदण्ड अनुसार सञ्चालन भए वा नभएको अनुगमन गर्ने तयारी गरेको विभागका निर्देशक आचार्यले जानकारी दिनुभयो ।",
      "link": "https://gorkhapatraonline.com/news/185529",
      "image": "https://gorkhapatraonline.com/storage/media/326364/conversions/433-original-thumb.jpg"
    },
    {
      "slug": "185528",
      "title": "पेट्रोलियम पदार्थको आयात बढ्यो",
      "timestamp": 1766880000000,
      "source": "gp",
      "content": "खपत बढेसँगै पेट्रोलियम पदार्थको आयात बढेको छ । चालु आर्थिक वर्ष २०८२/८३ को पाँच महिनामा एक खर्ब रुपियाँभन्दा बढीको पेट्रोलियम पदार्थ आयात भएको छ । भन्सार विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म एक खर्ब तीन अर्ब रुपियाँको पेट्रोलियम पदार्थ (डिजेल, पेट्रोल, हवाई इन्धन र ग्यास) आयात भएको छ । गत वर्ष सो अवधिमा एक खर्ब एक अर्ब रुपियाँको पेट्रोलियम पदार्थ आयात भएको थियो । जुन समीक्षा अवधिमा दुई अर्ब रुपियाँबराबरको आयात बढी हो । पाँच महिनामा डिजेल, पेट्रोल, हवाई इन्धन र ग्यासको आयात बढेको तथ्याङ्कले देखाएको छ ।",
      "longContent": "गोरखापत्र समाचारदाताकाठमाडौँ, पुस १३ गते । खपत बढेसँगै पेट्रोलियम पदार्थको आयात बढेको छ । चालु आर्थिक वर्ष २०८२/८३ को पाँच महिनामा एक खर्ब रुपियाँभन्दा बढीको पेट्रोलियम पदार्थ आयात भएको छ । भन्सार विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म एक खर्ब तीन अर्ब रुपियाँको पेट्रोलियम पदार्थ (डिजेल, पेट्रोल, हवाई इन्धन र ग्यास) आयात भएको छ । गत वर्ष सो अवधिमा एक खर्ब एक अर्ब रुपियाँको पेट्रोलियम पदार्थ आयात भएको थियो । जुन समीक्षा अवधिमा दुई अर्ब रुपियाँबराबरको आयात बढी हो । पाँच महिनामा डिजेल, पेट्रोल, हवाई इन्धन र ग्यासको आयात बढेको तथ्याङ्कले देखाएको छ । विभागका अनुसार चालु आवको पाँच महिनामा सबैभन्दा धेरै ४५ अर्ब ६० करोड ६२ लाख ११ हजार रुपियाँ बराबरको चार लाख ८७ हजार ८५६ किलोलिटर डिजेल आयात भएको छ । गत वर्ष सो अवधिमा ४२ अर्ब १७ करोड २८ लाख ६२ हजार रुपियाँ बराबरको चार लाख ७२ हजार ८०७ किलोलिटर डिजेल आयात भएको थियो । यस्तै चालु आवमा २७ अर्ब ३३ करोड २१ लाख चार हजार रुपियाँ बराबरको तीन लाख १४ हजार ६६३ किलोलिटर पेट्रोल आयात भएको छ । गत वर्ष सो अवधिमा २६ अर्ब ४५ करोड ४३ लाख ५७ हजार रुपियाँको तीन लाख छ हजार २२९ किलोलिटर पेट्रोल आयात भएको छ । चालु आवमा २२ अर्ब ३९ करोड ४६ लाख ६३ हजार रुपियाँको दुई लाख २७ हजार ३४४ मेट्रिक टन खाना पकाउने ग्यास आयात भएको छ । गत वर्ष सो अवधिमा २४ अर्ब २२ करोड ९१ लाख ६८ हजार रुपियाँ बराबरको दुई लाख १७ हजार ७७४ मेट्रिक टन ग्यास आयात भएको थियो । गत आवको तुलना ग्यासको १० हजार मेट्रिक टन ग्यास बढी आयात भएको हो । ग्यासको मूल्य घटेकाले ग्यासमा बाहिरिने रकम भने कम भएको छ । चिसो मौसममा अन्य समयको तुलनामा ग्यासको खपत बढी हुने गर्छ । जसको कारणले गर्दा आयात बढेको हो । यस्तै पाँच महिनामा आठ अर्ब ३४ करोड ८९ लाख ८६ हजार रुपियाँ बराबरको ९० हजार ९११ किलोलिटर हवाई इन्धन आयात भएको छ । गत वर्ष सो अवधिमा आठ अर्ब १४ करोड ५९ लाख ७३ हजार रुपियाँको ८९ हजार ५४५ किलोलिटर हवाई इन्धन आयात भएको थियो ।",
      "link": "https://gorkhapatraonline.com/news/185528",
      "image": "https://gorkhapatraonline.com/storage/media/326361/conversions/petrol_Pump-original-thumb.jpg"
    },
    {
      "slug": "185527",
      "title": "दुई होटेलको आइपिओ आउने",
      "timestamp": 1766880000000,
      "source": "gp",
      "content": "दुई होटेलले प्राथमिक सेयर निष्कासन गर्ने भएका छन् । चितवनको सौराहास्थित होटेल पार्क ल्यान्ड र भक्तपुरस्थित नगरकोट रिसोर्ट लिमिटेड प्राथमिक सेयर निष्कासनका लागि प्रक्रियामा गएका हुन् ।",
      "longContent": "गोरखापत्र समाचारदाताकाठमाडौँ, पुस १३ गते । दुई होटेलले प्राथमिक सेयर निष्कासन गर्ने भएका छन् । चितवनको सौराहास्थित होटेल पार्क ल्यान्ड र भक्तपुरस्थित नगरकोट रिसोर्ट लिमिटेड प्राथमिक सेयर निष्कासनका लागि प्रक्रियामा गएका हुन् ।सिटिजन्स क्यापिटल लिमिटेड र होटेल पार्क ल्यान्ड लिमिटेडबिच साधारण सेयर निष्कासन तथा बिक्री प्रबन्धक नियुक्तिसम्बन्धी सम्झौता भएको छ । उक्त सम्झौतामा होटेल पार्क ल्यान्ड लिमिटेडका अध्यक्ष शरदकुमार पाण्डे तथा सिटिजन्स क्यापिटल लिमिटेडका प्रमुख कार्यकारी अधिकृत सबिर बादे श्रेष्ठले हस्ताक्षर गर्नुभयो ।सम्झौता अनुसार सिटिजन्स क्यापिटल लिमिटेडले होटेल पार्क ल्यान्ड लिमिटेडको सार्वजनिक निष्कासनका लागि नेपाल धितोपत्र बोर्डको स्वीकृतिपश्चात् बिक्री प्रबन्धकको कार्य गर्ने छ । यस्तै नगरकोट रिसोर्ट लिमिटेडले १५ करोड रुपियाँ बराबरको साधारण सेयर निष्कासनका लागि धितोपत्र निष्कासन तथा बिक्री प्रबन्धकमा एनएमबी क्यापिटललाई नियुक्त गरेको छ । उक्त रिसोर्टको कर्पोरेट एडभाइजरीसम्बन्धी कार्य ज्योति क्यापिटल लिमिटेडले गर्दै आइरहेको छ ।",
      "link": "https://gorkhapatraonline.com/news/185527",
      "image": "https://gorkhapatraonline.com/storage/media/326360/conversions/Rebika-3-original-thumb.jpg"
    },
    {
      "slug": "185524",
      "title": "नागढुङ्गा सुरुङमार्ग सञ्चालनमा विलम्ब",
      "timestamp": 1766880000000,
      "source": "gp",
      "content": "बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।",
      "longContent": "काठमाडौँ, पुस १३ गते । बहुप्रतीक्षित नागढुङ्गा–सिस्नेखोला सुरुङमार्ग निर्धारित समयमा सञ्चालन नहुने भएको छ । पुसदेखि सञ्चालन गरिने भनिएको सो सुरुङमार्गको पश्चिमी ‘पोर्टल’ को काम अझै सुरु हुन सकेको छैन । पहिरो गइरहने पश्चिमी ‘पोर्टल’ निर्माणका लागि अझसम्म डिजाइन स्वीकृत हुन सकेको छैन । त्यसै गरी सुरुङमार्ग सञ्चालनका लागि अझै सेवाप्रदायक कम्पनी छनोट हुन सकेको छैन ।नागढुङ्गा–सिस्नेखोला सुरुङमार्ग आयोजनाका निर्देशक सौजन्य नेपालले सुरुङमार्गलाई पुसदेखि सञ्चालनमा ल्याउने भन्ने कार्यक्रम रहे पनि अहिलेसम्म सुरुङमार्गको पश्चिमी पोर्टलको निर्माण सुरु हुन नसकेको र सुरुङमार्ग सञ्चालनका लागि सेवाप्रदायक कम्पनी छनोट नै हुन नसकेकाले अहिले सुरुङमार्ग सञ्चालनमा आउन नसक्ने स्पष्ट पार्नुभयो । उहाँका अनुसार पश्चिमी पोर्टल निर्माणको डिजाइन तयार भई स्वीकृतिका क्रममा छ । स्वीकृतिका लागि सडक विभागमा पेस भइसकेको छ । पश्चिमी पोर्टलमा सधैँ पहिरो गइरहन्छ । त्यही ठाउँमा मुख्य राजमार्गदेखि सुरुङमार्गको पोर्टलसम्म पहुँचमार्ग र ‘टोल बुथ’ निर्माण गर्नु पर्छ, जसको अहिलेसम्म डिजाइन स्वीकृत हुन सकेको छैन । डिजाइन स्वीकृत भइसकेपछि पहुँचमार्ग र ‘टोल बुथ’ निर्माण हुने निर्देशक नेपालले स्पष्ट पार्नुभयो । त्यसै गरी सो ठाउँमा पहिरो आउन नदिनका लागि आवश्यक काम बाँकी छन् । “यी भौतिक संरचनाको निर्माण सुरु गर्न सबैभन्दा पहिला डिजाइन स्वीकृत हुनु प¥यो । यी संरचनाको निर्माण सम्पन्न भइसकेपछि मात्र सुरुङमार्ग सञ्चालनमा आउन सक्छ,” उहाँले भन्नुभयो । दोस्रो पटक म्याद थपआयोजना निर्देशक नेपालले सो सुरुङमार्ग सञ्चालनका लागि सेवाप्रदायक कम्पनी छनोट गर्न आह्वान गरिएको बोलपत्रको म्याद दोस्रो पटक थप गरिएको जानकारी दिनुभयो । उहाँका अनुसार शुक्रबार १४ दिनका लागि म्याद थप गरिएको छ ।कात्तिकमा निकालिएको बोलपत्रको पहिलो म्याद पुस २ गतेसम्म थियो । त्यसपछि पहिलो पटक पुसको १६ गतेसम्म म्याद थप गरिएको थियो भने अहिले दोस्रो पटक पुस ३० गतेसम्मका लागि बोलपत्रको म्याद थप गरिएको उहाँले जानकारी दिनुभयो । बोलपत्रसम्बन्धी कागजात तथा सर्तमा सामान्य संशोधन गरिएकाले म्याद थपिएको उहाँको भनाइ छ ।पुस ३० गतेपछि कम्पनी छनोटको सम्पूर्ण प्रक्रिया पुरा गर्न दुई महिनादेखि तीन महिना लाग्न सक्छ ।’’ सेवाप्रदायक कम्पनी छनोट गर्न आयोजनाले कात्तिक १६ गते अन्तर्राष्ट्रिय बोलपत्र (इन्टरनेसनल कम्पिटेटिभ बिडिङ, आइसिबी) आह्वान गरेको थियो ।निर्देशक नेपालले भन्नुभयो, “पुस ३० गते ठेक्का खोलिन्छ । कुन कुन कम्पनीले बोलपत्र भरेको थाहा हुन्छ र तिनीहरूको विभिन्न मूल्याङ्कनका आधारमा बोलपत्रका सर्त पूरा गरेका कम्पनी छनोट गरिन्छ ।” छनोट भएका सेवाप्रदायक कम्पनीले सवारीसाधनबाट सङ्कलन भएको रकम हरेक दिन सरकारी राजस्व जम्मा गर्छ । सेवा दिएबापत सो कम्पनीले आयोजनाबाट रकम पाउने हो । प्राविधिक र प्रशासनिक जनशक्ति सेवाप्रदायक कम्पनीकै हुन्छन् । त्यसबापत पनि उनीहरूले रकम पाउने हो । चार ‘सिफ्ट’ मा चौबिसै घण्टा सञ्चालन हुने सुरुङमार्गका लागि करिब १५० जनशक्ति चाहिने आयोजना निर्देशक नेपालले जानकारी दिनुभयो । सरकारले यसअघि नै सुरुङमार्ग भएर गुड्ने सवारीसाधनका लागि सडक उपभोग दस्तुर तोकिसकेको छ । उहाँका अनुसार सुरुङमार्गको सुरक्षा व्यवस्थापनमा ६४ जना,  सडक दस्तुर सङ्कलन उठाउन ५४ जना, ट्राफिक व्यवस्था अनुगमन तथा नियन्त्रणका लागि १४ जना र सिभिल संरचना तथा अन्य संरचना मर्मतका लागि आठ/आठ जना जनशक्तिको व्यवस्थापन गरिएको छ ।",
      "link": "https://gorkhapatraonline.com/news/185524",
      "image": "https://gorkhapatraonline.com/storage/media/326356/conversions/SURUNG-FILE-2-original-thumb.jpg"
    },
    {
      "slug": "185523",
      "title": "स्वास्थ्य बिमामा दीर्घरोगी आकर्षित",
      "timestamp": 1766880000000,
      "source": "gp",
      "content": "स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ ।",
      "longContent": "काठमाडौँ, पुस १३ गते । स्वास्थ्य बिमामा दीर्घरोगीको मात्र आकर्षण बढेको छ । स्वस्थ व्यक्तिले सकभर स्वास्थ्य बिमा नगर्ने, बिमा गरिहालेको अवस्थामा नवीकरण गर्न रुचि नदेखाउने गरेका छन् । मानिसलाई जब दीर्घरोगले समात्छ, अनि स्वास्थ्य बिमा गर्न उत्साही हुने गरेका छन् । यो गलत प्रवृत्तिका कारण स्वास्थ्य बिमा बोर्ड कमजोर बन्दै गएको छ । स्वास्थ्य बिमा बोर्डका कार्यकारी निर्देशक डा. रघुराज काफ्लेले देशका सबै मानिस स्वास्थ्य बिमामा आबद्ध हुने हो भने बिमा कार्यक्रमलाई अगाडि बढाउन कुनै समस्या नहुने बताउनुहुन्छ । कार्यकारी निर्देशक डा. काफ्लेले स्वास्थ्य बिमा कार्यक्रम सुरु भएको एक दशकमा धेरै सुधारका काम भएको बताउनुभयो । उहाँले बिमा बोर्डमा विभिन्न समस्या भए पनि जति प्रगति भएको छ, त्यसलाई उपलब्धिका रूपमा लिनुपर्ने बताउनुभयो । अन्य देशको तुलनामा नेपालले बिमा कार्यक्रममा जे जति उपलब्धि हासिल गर्न सकेको छ, त्यसलाई सन्तोषजनक रूपमा लिनुपर्ने उहाँको भनाइ छ । कार्यकारी निर्देशक काफ्लेले बिमा कार्यक्रमले धेरै जिल्ला र स्थानीय तहलाई समेटेको बताउनुभयो । उहाँले स्वास्थ्य बिमामा आबद्ध भएका दीर्घरोगी, नियमित औषधी सेवन गर्ने, क्यान्सर, मिर्गौला रोग, फोक्सोसम्बन्धी रोग (सिओपिडी), दम, मधुमेहलगायतका दीर्घरोगीले मात्र स्वास्थ्य बिमा गर्ने गरेको उल्लेख गर्दै सबै वर्गलाई बिमामा आबद्ध गर्नुपर्ने बताउनुभयो । विगतको तुलनामा स्वास्थ्य बिमामा नवीकरणमा समेत सुधार हुँदै गएको छ । विगतका वर्षमा ६९ प्रतिशत नवीकरण हुने गरेकामा आर्थिक वर्ष २०८०/८२ मा ८० प्रतिशत नवीकरण भएको छ । स्वास्थ्य बिमा बोर्डका अनुसार स्वास्थ्य बिमा बोर्डमा ४५ प्रतिशत आबद्धमध्ये सक्रिय बिमित ३३ प्रतिशत छन् । त्यस्तै २१ प्रतिशतले उपचार सेवा लिएका छन् ।यसै गरी स्वास्थ्य सेवा लिने दर ४१ प्रतिशत पुगेको छ । जनसङ्ख्या ‘कभरेज’ ३३ प्रतिशतले स्वास्थ्य बिमा गराएका छन् ।  यस्तै स्वास्थ्य बिमा भुक्तानीमा धेरै सुधार भएको छ । २०८२ असोज मसान्तसम्म सेवाप्रदायकको अस्पताललाई बुझाउनुपर्ने रकम सात अर्ब ३२ करोड बाँकी छ । २०८१ चैतसम्मको सबै स्वास्थ्य संस्थाको भुक्तानी भइसकेको छ । अब वैशाखदेखि असोजसम्मको भुक्तानी हुन बाँकी छ । स्वास्थ्य बिमामा सुधारका पक्ष भइरहँदा समस्या पनि त्यत्तिकै छन् । उपचारमा झन्झट बेहोर्नुपर्ने, सेवा उपयोग दरमा कमी, बिमित र स्वास्थ्य संस्थाबिच समन्वय अभाव, स्वास्थ्य संस्थाबाट गुणस्तरीय सेवा नपाइने गुनासो, दाबी भुक्तानी ढिलो हुने समस्या, प्राविधिक तथा डिजिटल प्रणाली कमजोर, पर्याप्त जनशक्ति र तालिमको अभाव, स्थायी जनशक्ति नहुनु, स्वास्थ्य संस्थाको असमान वितरण, स्वास्थ्य बिमा कार्यक्रम दिगोपनका लागि वित्तीय चुनौतीलगायतका समस्या छन् । ८० प्रतिशत स्वास्थ्य बिमा गर्ने दिर्घरोगी, क्यान्सर, मिर्गौला फेल भएका, दिनहुँ औषधी सेवन गर्नुपर्ने बिरामी मात्र छन् । सुरुमा पाइलट कार्यक्रमका रूपमा तीन जिल्लाबाट सुरु भएको स्वास्थ्य बिमा कार्यक्रम हाल ७७ वटै जिल्लामा लागु भइसकेको छ । ७७ वटै जिल्लामा स्वास्थ्य बिमाको पहुँच भए पनि सम्पूर्ण नागरिक स्वास्थ्य बिमामा आबद्ध हुन सकेका छैनन् । आबद्ध भएकाको विभिन्न समस्याले गर्दा बिमाप्रति आकर्षण छैन । बोर्डका सूचना अधिकारी विकेश मल्लले अझै पनि बिमामा मुख्य चुनौती रहेको बताउनुभयो । उहाँले सामाजिक स्वास्थ्य सुरक्षाका लागि स्वास्थ्य बिमाबाहेक अर्को विकल्प नभएको भन्दै यसलाई सफल बनाउनुपर्ने बताउनुभयो । बोर्डका अध्यक्ष चन्द्र थापाले स्वास्थ्य बिमामा औपचारिक क्षेत्र जोडिनुपर्ने बताउनुभयो । नेपाल प्रहरी, सेना, शिक्षकलगायतलाई स्वास्थ्य बिमामा आबद्ध गरिनुपर्ने उहाँको भनाइ छ । स्वास्थ्य सचिव डा. देवकोटाले स्वास्थ्यमा सर्वव्यापी पहुँच प्राप्तिका लागि देशका नीतिनियम निर्माण, व्यवस्थापक, कार्यक्रम सञ्चालक, शैक्षिक प्रतिष्ठान, साझेदार निकाय एंव सरोकारवालाको साझा ऐक्यबद्धता आवश्यक रहेको बताउनुभयो ।",
      "link": "https://gorkhapatraonline.com/news/185523",
      "image": "https://gorkhapatraonline.com/storage/media/326354/conversions/HEALTH-INSURANCE-original-thumb.jpg"
    },
    {
      "slug": "185506",
      "title": "ताप्लेजुङमा धान खेती र उत्पादन घट्यो",
      "timestamp": 1766793600000,
      "source": "gp",
      "content": "ताप्लेजुङमा यसवर्ष खाद्यान्न बाली धानको खेती र उत्पादन घटेको छ। रोपाइँ अर्थात खेती गर्ने समयमा वर्षा नभएकाले यो वर्ष धान खेती तथा उत्पादन घटेको हो।",
      "longContent": "चन्द्र पन्दाकताप्लेजुङ, पुस १२ गते। ताप्लेजुङमा यसवर्ष खाद्यान्न बाली धानको खेती र उत्पादन घटेको छ। रोपाइँ अर्थात खेती गर्ने समयमा वर्षा नभएकाले यो वर्ष धान खेती तथा उत्पादन घटेको हो।कृषि ज्ञान केन्द्र ताप्लेजुङका अनुसार यसवर्ष चार हजार ७९७ हेक्टर क्षेत्रफलमा मात्र धान खेती भएको छ। उक्त क्षेत्रफल बराबरको खेतीबाट यो वर्ष कुल १३ हजार ५७५ मेट्रिकटन धान उत्पादन भएको छ। गतवर्ष ताप्लेजुङमा पाँच हजार ५८१ हेक्टर क्षेत्रफलमा धान खेती गरिएको र उक्त खेतीबाट १५ हजार ९०६ मेट्रिकटन धान उत्पादन भएको थियो।गतवर्षको तुलनामा यसवर्ष धान खेती गरिएको क्षेत्रफल ७८४ हेक्टरले घटेको कृषि ज्ञान केन्द्रकी बाली विकास अधिकृत मुना न्यौपानले जानकारी दिनुभयो। बाली विकास अधिकृत न्यौपानेका अनुसार खेती गरिएको क्षेत्रसँगै धान उत्पादन पनि गत वर्षभन्दा दुई हजार ३३१ मेट्रिकटन कमी भएको छ।धान खेती लगाउने मुख्य मौसम (याम) मा वर्षा नभएका कारण किसानले रोपाइँ गर्न नपाएका कृषि ज्ञान केन्द्रले जनाएको छ। जिल्लाको केही क्षेत्रमा समय बितेपछि किसानले रोपाइँ गरेको भए पनि धान उत्पादन नभएको बताइएको छ। धान खेतीका लागि मौसम प्रतिकुल भएको अर्थात समयमा वर्षा नभएपछि यसवष अधिकांस खेतहरु बाँझो रहेको कृषि ज्ञान केन्द्रले जनाएको छ।",
      "link": "https://gorkhapatraonline.com/news/185506",
      "image": "https://gorkhapatraonline.com/storage/media/326316/conversions/Dhan-Bitta-Taplejung-original-thumb.jpg"
    },
    {
      "slug": "185504",
      "title": "गोरखापत्र सहकारीको १९ औं साधारणसभा सम्पन्न",
      "timestamp": 1766793600000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नुभयो ।",
      "longContent": "गोरखापत्र अनलाइनकाठमाडौँ, पुस १२ गते । गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नु भयो । गोरखापत्र संस्थानका महाप्रबन्धक लालबहादुर ऐरीले सहकारीको मुख्य उद्देश्य नै शेयर सदस्यहरूको कल्याण र सहकार्य गरी एकता कायम गर्ने रहेको बताउनु भयो । गोरखापत्र कर्मचारीलाई सहकारीले राम्रो सहयोग गरिरहेको बताउँदै उहाँले सबै कर्मचारीलाई एकताबद्ध हुन आग्रह गर्नु भयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको चर्चा गर्नु भयो । गोरखापत्रको सहकारी कर्मचारीको सुख, दुःखको साथी भएको अनुभूति गराउन आवश्यक रहेको उहाँको भनाइ छ । नेपालमा ३० हजार सहकारी कार्यरत रहेको भए पनि केही सहकारीले शेयर सदस्यहरूलाई राम्रो सुविधा प्रदान गरिरहेको उहाँले बताउनु भयो ।गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर फाइदामा उन्मुख रहेको बताउनु भयो । सहकारी समानरूपमा व्यवहार गर्ने संस्था भएको बताउँदै उहाँले सहकारीको आयआर्जनमा अझै ध्यान दिन आवश्यक रहेको बताउनु भयो ।गोरखापत्र कर्मचारी बहुउद्देश्यीय सहकारी संस्था लिमिटेडका अध्यक्ष पुष्पराज जोशीको अध्यक्षतामा भएको कार्यक्रममा स्वागत उपाध्यक्ष नन्दलाल तिवारीले गर्नु भएको थियो ।सात विद्यार्थी सम्मानितमाध्यमिक शिक्षा परीक्षा (एसइई) २०८१ मा कर्मचारीका छोराछोरीबाट उत्कृष्ट अङ्क प्राप्त गर्ने सात जना छात्रछात्रालाई सम्मानित गरिएको छ । सम्मानित हुनेहरूमा ईशा बराल (३.९६ जिपिए), कृतिस्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ती पौडेल (३.८६ जिपिए), विदुसी खनाल (३.८४ जिपिए), र सदिक्षा सापकोटा (३.५४) जिपिए प्राप्त गर्नु भएको छ । उहाँहरूमध्ये इशा बराललाई ३ हजार ५०० रुपियाँ, कृस्तिमा सापकोटालाई ३ हजार, प्रतीक घिमिरेलाई २ हजार पाँचसयसहित सम्मानपत्र प्रदान गरिएको छ । बाँकीलाई सम्मानपत्रले सम्मानित गरिएको अध्यक्ष जोशीले बताउनुभयो । सहकारीका अध्यक्ष पुष्पराज जोशीका अनुसार सहकारीले यस आर्थिक वर्षको मुनाफा १ लाख ८४ हजार ३७९ रुपियाँ भएको बताउनु भयो । गत वर्षको मुनाफा १ लाख ७५ हजार ३४३ रुपियाँ ६४ पैसा भएको उहाँले बताउनु भयो । त्यस्तै, आर्थिक वर्ष २०८१–८२ को असार मसान्तसम्ममा सदस्यहरूबाट १ करोड ६३ लाख ९६ हजार निक्षेप सङ्कलन गरी १ करोड ५७ लाख २६ हजार ऋण लगानी गरिएको उहाँले बताउनु भयो ।संस्थाले आकस्मिक ऋण बापत २ लाख ९० हजार रुपियाँ शेयर सदस्यहरूलाई उपलब्ध गराउँदै आएको सहकारीका कोषाध्यक्ष माया आचार्यले बताउनु भयो । सहकारीमा ३ सय ५० जना शेयर सदस्य रहेका छन् ।  कार्यक्रममा गोरखापत्र सञ्चालक समितिका सदस्य तथा अनलाइन प्रकाशनका निमित्त सम्पादक लक्की चौधरी, दी राइजिङ नेपालका निमित्त प्रधान सम्पादक विष्णुप्रसाद गौतम, प्रशासन विभाग प्रमुख ओमप्रकाश भुषालसहित विभागीय प्रमुखहरूसहित शेयर सदस्यहरूको सहभागिता थियो ।",
      "link": "https://gorkhapatraonline.com/news/185504",
      "image": "https://gorkhapatraonline.com/storage/media/326321/conversions/Gorkhapatra--sahakari-picnic-00015-original-thumb.jpg"
    },
    {
      "slug": "185481",
      "title": "बागमती प्रदेशमा धान उत्पादन वृद्धि",
      "timestamp": 1766793600000,
      "source": "gp",
      "content": "बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।",
      "longContent": "काठमाडौँ, पुस १२ गते । बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।बागमती प्रदेश कृषि विकास निर्देशनालयका अनुसार बागमती प्रदेशका जिल्लामा अघिल्लो वर्षको तुलनामा यस वर्ष धान उत्पादनमा शून्य दशमलव २५ प्रतिशतले वृद्धि भएको हो ।  अघिल्लो वर्षको तुलनामा यस वर्ष बाढी पहिरोको प्रभाव कम परेको र रोग किराको प्रकोप पनि कम भएकाले धान उत्पादनमा वृद्धि भएको बागमती प्रदेशको कृषि विकास निर्देशानलयका सूचना अधिकारी तथा कृषि अर्थविज्ञ नवीन कुँवरले जानकारी दिनुभयो । सूचना अधिकारी कुँवरकाअनुसार बागमती प्रदेशमा चालु आर्थिक वर्ष  २०८२/८३ मा कूल एक लाख आठ हजार ८२० हेक्टर क्षेत्रफलमा धानबाली लगाइएकामा प्रतिहेक्टर ४ दशमलव १५ मेट्रिक टनका दरले चार लाख ५१ हजार ७८ मेट्रिक टन धान उत्पादन भएको छ । अघिल्लो आव २०८१/८२ मा कूल एक लाख पाँच हजार ४१५ हेक्टर क्षेत्रफलमा धानबाली लगाइएकामा प्रतिहेक्टर तीन दशमलव ८७ मेट्रिक टनका दरले चार लाख आठ हजार ३१६ मेट्रिक टन धान उत्पादन भएको थियो । यस्तै आव २०८०/८१ मा एक लाख नौ हजार हेक्टर १५१ क्षेत्रफलमा धानबाली लगाइएकामा चार लाख १३ हजार ९८८ मेट्रिक टन धान उत्पादन भएको थियो । सूचना अधिकारी कुँवरकाअनुसार बागमती प्रदेशको सबैभन्दा बढी धानखेती हुने चितवनमा यस वर्ष २७ हजार ३२५ हेक्टर क्षेत्रफलमा प्रतिहेक्टर चार दशमलव ९६ मेट्रिक टनका दरले एक लाख ३५ हजार ५३२ मेट्रिक टन धान उत्पादन भएको छ । यस्तै नुवाकोटमा ११ हजार ६१५ हेक्टर क्षेत्रफलमा प्रतिहेक्टर चार दशमलव १३ प्रतिशतका दरले ४७ हजार ९७८ मेट्रिक टन र धादिङमा ११ हजार १५९ हेक्टर क्षेत्रफलमा प्रतिहेक्टर चार दशमलव २३ प्रतिशतका दरले ४७ हजार २०३ मेट्रिक टन धान यस वर्ष उत्पादन भएको उहाँले बताउनुभयो । उपत्यकाको काठमाडौँमा यस वर्ष तीन हजार ६०० हेक्टर क्षेत्रफलमा प्रतिहेक्टर चार दशमलव ९८ प्रतिशतका दरले १७ हजार ९२८ मेट्रिक टन, ललितपुरमा चार हजार १२८ हेक्टर क्षेत्रफलमा प्रतिहेक्टर चार दशमलव ७८ प्रतिशतका दरले १९ हजार सात सय ३२ मेट्रिक टन र भक्तपुरमा दुई हजार ६९७ हेक्टर क्षेत्रफलमा प्रतिहेक्टर पाँच दशमलव ५३ प्रतिशतका दरले १४ हजार ९१४ मेट्रिक टन धान उत्पादन भएको सूचना अधिकारी कुँवरले बताउनुभयो । यसवर्ष मकवानपुरमा आठ हजार ४९३ हेक्टर क्षेत्रफलमा प्रतिहेक्टर तीन दशमलव ८८ प्रतिशतका दरले ३२ हजार नौ सय ५१ मेट्रिक टन, सिन्धुलीमा १२ हजार ३८५ हेक्टर क्षेत्रफलमा प्रतिहेक्टर तीन दशमलव ७६ प्रतिशतका दरले ४६ हजार ५६८ मेट्रिक टन, काभ्रेमा आठ हजार १९८ हेक्टर क्षेत्रफलमा प्रतिहेक्टर चार दशमलव २१ प्रतिशतका दरले ३४ हजार ५१४ मेट्रिक टन, रामेछापमा सात हजार ४६६ हेक्टर क्षेत्रफलमा प्रतिहेक्टर दुई दशमलव ६९ प्रतिशतका दरले २० हजार ८४ मेट्रिक टन र सिन्धुपाल्चोकमा सात हजार ९०० हेक्टर क्षेत्रफलमा प्रतिहेक्टर तीन दशमलव ०३ प्रतिशतका दरले २३ हजार ९३७ मेट्रिक टन धान उत्पादन भएको जनाएको छ । यस्तै बागमती प्रदेशको दोलखामा दुई हजार ७५८ हेक्टर क्षेत्रफलमा प्रतिहेक्टर दुई दशमलव ६५ प्रतिशतका दरले सात हजार ३०८ मेट्रिक टन र रसुवा जिल्लामा एक हजार ९५ हेक्टर क्षेत्रफलमा प्रतिहेक्टर दुई दशमलव २२ प्रतिशतका दरले दुई हजार ४३१ मेट्रिक टन धान उत्पादन भएको उहाँले जानकारी दिनुभयो ।समयमा वर्षा र रोग किराको प्रकोप कम भएकाले यस वर्ष धान उत्पादन दर बढेको सूचना अधिकारी कुँवरको भनाइ छ ।  अघिल्लो वर्ष २०८१ असोज ११ र १२ को वर्षा र बाढीपहिरोका कारण धानबालीमा क्षति पुगेकाले अघिल्लो वर्ष धान उत्पादनमा एक दशमलव ३७ प्रतिशतले ह्रास आएको थियो । रासस",
      "link": "https://gorkhapatraonline.com/news/185481",
      "image": "https://gorkhapatraonline.com/storage/media/326265/conversions/dhan-original-thumb.jpg"
    },
    {
      "slug": "185480",
      "title": "पर्यटनको मियो र महिलाको नियति : संख्यात्मक गणनाबाट गुणात्मक रूपान्तरणको खोजी",
      "timestamp": 1766793600000,
      "source": "gp",
      "content": "सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ ।",
      "longContent": "काठमाडौँ, पुस १२ गते । नेपालको परिचय विश्वमञ्चमा हिमाल, तालतलैया, वनजंगल र अद्वितीय संस्कृतिको संगमस्थलका रूपमा स्थापित छ । दशकौंदेखि नेपालको पर्यटन विकासको मापन एउटै तराजुमा गरिँदै आएको छ ‘यो वर्ष कति पर्यटक आए ?’ अर्थात, टाउको गन्ती ।सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ । १० लाख वा २० लाख पर्यटक भित्र्याउने लक्ष्य राख्नु नराम्रो होइन तर जबसम्म हामी पर्यटकको संख्या मात्र गन्छौं र पर्यटन सेवा प्रदायकहरूको विशेष गरी यस क्षेत्रको मेरुदण्डका रूपमा रहेका महिलाहरूको अवस्थालाई नजरअन्दाज गर्छौं, तबसम्म त्यो विकास अधुरो, अपांग र अस्थायी हुन्छ ।सुन्दरताभित्र लुकेको विभेदको कथाकाठमाडौँमा सम्पन्न ‘लैंगिक उत्तरदायी, दिगो तथा उत्थानशील पर्यटन उद्यम प्रवद्र्धन’ विषयक नीति संवादमा उठेका आवाजहरूले नेपालको पर्यटन क्षेत्रको एउटा गम्भीर र संरचनात्मक खाडललाई उजागर गरेको छ । त्यो खाडल हो नीति र नियतबीचको अन्तर । अनि श्रम र स्वामित्वबीचको विभेद । पर्यटनको वास्तविक ‘हस्पिटालिटी’ (आतिथ्यता) गाउँका आमा–दिदीबहिनीको हातबाट पस्किएका अर्गानिक खाना र न्यानो स्वागतमा अडिएको छ । तर विडम्बना के छ भने, जसले पर्यटनको यो मियो थामेका छन्, तिनै महिलाहरू तथ्यांकमा अदृश्य छन्, नीतिमा उपेक्षित छन् र आर्थिक लाभको हिस्सेदारीमा सीमान्तकृत छन् । जबसम्म पर्यटन नीतिले गाउँको चुलो–चौको सम्हाल्दै पाहुनाको सत्कार गर्ने महिलालाई व्यवसायी र नेतृत्वकर्ताको रूपमा स्वीकार्दैन तबसम्म दिगो पर्यटन को नारा केवल नारामा मात्र सिमित रहनेछ । दिगो, लचिलो र जिम्मेवार पर्यटनका लागि लैंगिक समानता एउटा विकल्प होइन, अनिवार्य शर्त हो ।पर्यटनको अदृश्य शक्ति र अनौपचारिक अर्थतन्त्रको पासोनेपालको पदयात्रा पर्यटनलाई नजिकबाट नियाल्ने हो भने एउटा स्पष्ट चित्र देखिन्छ अन्नपूर्ण, सगरमाथा, लाङटाङ वा मनास्लु क्षेत्रका पदमार्गहरूमा हजारौं ‘टी–हाउस’ र लजहरू सञ्चालनमा छन् । यी विश्रामस्थलहरूको भान्साको पूर्ण नेतृत्व महिलाले गरिरहेका हुन्छन् । पाटा इन्टरनेसनल नेपाल च्याप्टरकी सदस्य सरिता लामाको भनाइलाई आधार मान्ने हो भने, भान्साको नेतृत्व महिलाले नै गरिरहेका छन् । तर विडम्बना के छ भने त्यो व्यवसाय महिलाको नाममा दर्ता छ कि छैन भन्नेकुरा स्वयं उनीहरूलाई नै थाहा छैन । यहीँनेर नेपालको पर्यटन क्षेत्रको सबैभन्दा ठूलो संरचनात्मक समस्या लुकेको छ ।अधिकांश ग्रामिण पर्यटन व्यवसायहरू ‘अनौपचारिक’ छन् । यदि दर्ता भइहाले पनि, सम्पतीको स्वामित्व (जग्गा/घर) पुरुषको नाममा हुने भएकाले व्यवसाय पनि पुरुषकै नाममा दर्ता हुन्छ । महिलाहरू कामदारको भुमिकामा सिमित हुन्छन् तर मालिकको हैसियत पाउँदैनन् । यसले गर्दा व्यवसायबाट भएको आम्दानीमा महिलाको प्रत्यक्ष नियन्त्रण हुँदैन भने अर्कोतर्फ भूकम्प वा कोभिड–१९ जस्ता संकट आउँदा राज्यले दिने राहत प्याकेजबाट उनीहरू वञ्चित हुन्छन् । राज्यको नजरमा वर्षौंदेखि श्रम गरेका महिलाहरू ‘व्यवसायी’ नै ठहरिँदैनन् । पर्यटनविद् डा. अनुकुमारी लामाले भनेजस्तै, सरकारले बनाएको पर्यटन नीतिमा महिलाका लागि भनेर लेखिए पनि, वास्तवमा ती नीतिहरू महिलाका लागि बनेकै छैनन् किनभने त्यहाँ वास्तविक धरातलीय अध्ययनको अभाव छ ।नीति र कार्यान्वयनबीचको विरोधाभाषनेपालमा नीतिहरूको कमी छैन तर कागजमा लेखिनु र व्यवहारमा देखिनु नितान्त फरक कुरा हुन् । होटल एशोसिएशन नेपाल (हान) का अध्यक्ष विनायक शाहको असन्तुष्टिले यही यथार्थलाई पुष्टि गर्छ । सरकारले महिला उद्यमशीलता प्रवद्र्धन गर्न ३ प्रतिशत ब्याजदरमा सहुलियत कर्जा दिने कार्यक्रम घोषणा त गर्‍यो तर यसको कार्यान्वयन पक्ष अत्यन्त फितलो देखियो । बैंकहरूले कर्जा प्रवाह गर्न ‘धितो’ माग्छन्, जुन अधिकांश महिलाको नाममा हुँदैन । राष्ट्र बैंकले निर्देशन दिन्छ तर बैंकहरूले जोखिम देखाएर आनाकानी गर्छन् । अनुगमन गर्ने सरकारी संयन्त्र मौन बस्दा ३ प्रतिशत ब्याजको कर्जा वास्तविक लक्षित वर्ग (गाउँका होमस्टे सञ्चालक दिदीबहिनी) सम्म पुग्न सकेको छैन ।यस्तै अवस्था ‘देश दर्शन कार्यक्रम’ मा पनि देखिन्छ । निजामती कर्मचारीलाई पर्यटन काज बिदा दिने यो नीतिले आन्तरिक पर्यटनलाई ठूलो टेवा पुर्‍याउन सक्थ्यो । यदि यो कार्यक्रम प्रभावकारी रूपमा लागू भएको भए, हजारौं कर्मचारीहरू गाउँगाउँ पुग्थे, जसले ग्रामीण होमस्टे र साना व्यवसायहरू फस्टाउने थिए । तर नियमावली नबन्नु र कार्यान्वयनमा तदारुकता नदेखाइनाले यो कार्यक्रम अलपत्र परेको छ । सरकारले घोषणा गर्ने तर कार्यान्वयन नगर्ने परिपाटीले महिला उद्यमीहरूको आशामा तुषारापात गरेको छ ।यद्यपि महिला, बालबालिका तथा समाज कल्याण मन्त्रालयकी उपसचिव इन्दिरा आचार्यकाअनुसार सरकारले ५५ जिल्लामा जीविकोपार्जन सुधारका कार्यक्रम र एकल महिलालाई अनुदान दिने प्रयास गरिरहेको छ । तर यी परम्परागत कार्यक्रमहरूले आधुनिक पर्यटन बजारको मागलाई धान्न सकेका छैनन् । युएनडिपीकी कल्पना सरकारले औंल्याउनुभएको समावेशीताको मुद्दा पनि उत्तिकै पेचिलो छ । दिगो पर्यटन भनेको महिला मात्र नभई आदिवासी, जनजाति, अपांगता भएका व्यक्ति र यौनिक तथा लैंगिक अल्पसंख्यक समुदायलाई पनि मूलधारमा ल्याउनु हो ।तथ्यांक, दस्तावेजीकरण र पहिचानको सवालपर्यटन क्षेत्रलाई व्यवस्थित र महिलामैत्री बनाउने हो भने यसको प्रस्थानबिन्दु सही तथ्यांक र दस्तावेजीकरण हुनुपर्छ । अहिले पनि हामीसँग पर्यटनमा कति महिला संलग्न छन्, उनीहरूको आर्थिक योगदान कति छ र कति व्यवसाय अनौपचारिक रूपमा सञ्चालित छन् भन्ने यकिन तथ्यांक छैन । ‘अनुमान’ का भरमा बनाइएका नीतिले समस्याको समाधान दिँदैनन् । तसर्थ सरकारले सबैभन्दा पहिले देशभरका पर्यटन व्यवसायमा संलग्न महिलाहरूको विस्तृत ‘प्रोफाइलिङ’ गर्नुपर्छ ।अनौपचारिक अर्थतन्त्रमा रुमल्लिएका हजारौं होमस्टे र टी–हाउसहरूलाई औपचारिक दायरामा ल्याउनु अर्को महत्वपूर्ण कदम हो । तर यसका लागि डन्डा चलाएर होइन, प्रोत्साहन गरेर अघि बढ्नुपर्छ । महिलाको नाममा व्यवसाय दर्ता गर्दा निश्चित अवधिका लागि कर छुट दिने, निःशुल्क दर्ताको व्यवस्था गर्ने वा राज्यबाट प्राप्त हुने सेवा–सुविधाहरू (जस्तैः बीमा, राहत प्याकेज) मा प्राथमिकता दिने हो भने धेरै महिलाहरू कानूनी रूपमै व्यवसायी बन्न उत्साहित हुनेछन् । जब महिलाको हातमा व्यवसायको कानूनी प्रमाणपत्र हुन्छ, तब मात्र उनीहरू राज्यसँग आफ्नो हक अधिकार माग्न सक्ने हैसियतमा पुग्छन् ।वित्तीय पहुँच र सीप विकासको पुनर्संरचनानीति संवादमा उठेको सबैभन्दा ज्वलन्त विषय महिलाको वित्तीय पहुँच हो । ३ प्रतिशत ब्याजदरको कर्जा कार्यक्रम असफल हुनुको मुख्य कारण ‘धितोमुखी बैंकिङ प्रणाली’ हो । अबको बाटो भनेको ‘प्रोजेक्ट बेस लेन्डिङ’ नै हो । गाउँमा होमस्टे चलाउने महिलासँग धितो राख्ने जग्गा नहुन सक्छ तर उनीहरूसँग सीप, जाँगर र चलिरहेको उद्यम हुन्छ । सोही उद्यमलाई धितो मानेर वा सामूहिक जमानीमा कर्जा दिने सरल व्यवस्था मिलाइनुपर्छ । यसका लागि राष्ट्र बैंकले कडा निर्देशन मात्र होइन, प्रभावकारी अनुगमन संयन्त्र पनि परिचालन गर्नुपर्छ ।अर्कोतर्फ, सीप विकासका कार्यक्रमहरूलाई पनि समयसापेक्ष परिमार्जन गर्नुपर्ने आवश्यकता छ । विगतमा जस्तो अचार बनाउने वा ओछ्यान मिलाउने तालिमले मात्र अबको प्रतिष्पर्धात्मक बजारमा महिला उद्यमी टिक्न सक्दैनन् । दिगो पर्यटन प्रवद्र्धन कार्यक्रमले मकालु र कञ्चनजंघा क्षेत्रमा प्रयास गरेजस्तै, अबका तालिमहरू डिजिटल साक्षरता, मार्केटिङ र ब्रान्डिङमा केन्द्रित हुनुपर्छ । अनलाइन बुकिङ कसरी लिने ? सोसल मिडियाबाट कसरी प्रचार गर्ने? हिसाव–किताव कसरी राख्ने ? जस्ता ‘सफ्ट स्किल’ र ‘हार्ड स्किल’ को सम्मिश्रण सहितको तालिमले मात्र महिलालाई सफल उद्यमी बनाउन सक्छ ।पूर्वाधार र नीतिगत स्थिरताको अपरिहार्यतादिगो र समावेशी पर्यटनका लागि पूर्वाधारको निर्माण गर्दा ‘लैंगिक लेन्स’ बाट हेर्नु अत्यन्त जरुरी छ । पदमार्गहरू र पर्यटकीय स्थलहरू अपांगतामैत्री हुनुका साथै महिलामैत्री पनि हुनुपर्छ । उदाहरणका लागि, सुरक्षित शौचालय, पदमार्गमा विश्रामस्थल र स्तनपान कक्ष जस्ता पूर्वाधारहरू सामान्य लाग्न सक्छन् तर तिनले महिला पर्यटक र श्रमिक दुवैको सहजतामा ठूलो भुमिका खेल्छन् । उद्योग वाणिज्य महासंघका अध्यक्ष चन्द्र ढकालले भनेजस्तै, पुराना मान्यताहरूलाई चिर्दै पर्यटनलाई औद्योगिक क्षेत्र सरहको मान्यता दिएर पूर्वाधारमा लगानी बढाउनु आवश्यक छ ।साथै, पर्यटन क्षेत्रको विकासमा नीतिगत स्थिरताले ठूलो अर्थ राख्छ । सरकार परिवर्तन भएसँगै नीति परिवर्तन हुने, कर्मचारी सरुवा हुने र पुराना राम्रा कार्यक्रमहरू (जस्तैः देश दर्शन) अलपत्र पर्ने रोगबाट पर्यटन क्षेत्रलाई मुक्त राख्नुपर्छ । निजी क्षेत्र, सरकार र दातृ निकायबीचको सहकार्यलाई बलियो बनाउँदै प्रतिवद्धतालाई व्यवहारमा उतार्ने संयन्त्रको विकास गरिनुपर्छ । अकाइड नेपालका दुर्गा थापाले भनेजस्तै, नीतिगत संवादलाई केवल छलफलमा सिमित नराखी कार्यान्वयनको चरणमा लैजानु नै अहिलेको प्रमुख दायित्व हो ।जब गाउँको एउटा होमस्टे सञ्चालक महिलाले आफ्नो व्यवसायबाट कमाएको पैसाले छोराछोरीलाई उच्च शिक्षा दिन्छिन्, बिरामी पर्दा औषधि उपचार गर्छिन् र समाजमा टाउको ठाडो पारेर बोल्न सक्छिन् । तब मात्र पर्यटन सफल भएको मानिन्छ ।तसर्थ, लैंगिक उत्तरदायी नीति केवल महिलाको अधिकारको कुरा होइन, यो नेपालको पर्यटन अर्थतन्त्रलाई सबल, आत्मनिर्भर र विश्व बजारमा प्रतिष्पर्धी बनाउने एक मात्र अचुक मन्त्र हो । अब ढिला गर्नुहुँदैन । सिंहदरबारको नीतिलाई गाउँको माटो सुहाउँदो बनाऔं । महिलालाई ‘सजावटको वस्तु’ होइन, ‘सशक्तिकरणको संवाहक’ बनाऔँ । – न्युज एजेन्सी नेपाल",
      "link": "https://gorkhapatraonline.com/news/185480",
      "image": "https://gorkhapatraonline.com/storage/media/326264/conversions/aappp-original-thumb.jpg"
    },
    {
      "slug": "185428",
      "title": "प्रसारण लाइनको तारमुनि पर्ने जग्गाको कित्ताकाट गर्न पाइने",
      "timestamp": 1766793600000,
      "source": "gp",
      "content": "सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।",
      "longContent": "गोरखापत्र समाचारदाताकाठमाडौँ, पुस १२ गते । सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।  भूउपयोग नियमावली, २०७९ को तेस्रो संशोधनमार्फत प्रसारण लाइनको राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा रहने गरी कित्ताकाट गर्न सकिने नयाँ प्रावधान लागु गरिएको हो ।नयाँ व्यवस्था अनुसार प्रसारण लाइनको निर्धारित राइटअफ वेभन्दा बढी भएको जग्गालाई छुट्टै कित्ता बनाउने पाइने भएको नेपाल विद्युत् प्राधिकरणका उपकार्यकारी निर्देशक दीर्घायुकुमार श्रेष्ठले जानकारी दिनुभयो । “प्रसारण लाइनले छोएको सबै कित्ता रोक्का जस्तो रहँदा व्यक्तिको सम्पत्तिको हक नै प्रयोगमा समस्या थियो,” उहाँले भन्नुभयो, “यो समस्या निराकरण गर्न प्राधिकरणले यस्तो सहजीकरणका लागि सरकारसमक्ष प्रस्ताव गरेको थियो । अब राइट अफ वेमा पर्नेभन्दा बाँकी जग्गा जग्गाधनीले स्वतन्त्र रूपमा प्रयोग गर्न सक्ने अवस्था बनेको छ ।”  यसअघि राइट अफ वे क्षेत्रमा पर्ने जग्गाको कित्ताकाट नहुँदा जग्गाधनीलाई नामसारी, बैङ्क तथा वित्तीय संस्थामा धितो राख्न र जग्गा कारोबार गर्न समस्या हुँदै आएको थियो । नयाँ व्यवस्थासँगै जग्गा कारोबार सहज हुने र जग्गाधनीले आफ्नो सम्पत्तिको कानुनी उपयोग गर्न पाउने अवस्था बनेको छ ।नयाँ व्यवस्था अनुसार प्रसारण लाइनमुनिको जग्गा कित्ताकाट गर्न पाइने भए पनि सुरक्षासम्बन्धी मापदण्ड भने यथावत् रहने छन् । राइट अफ वे क्षेत्रमा घर, भवनलगायत संरचना निर्माण गर्न, अग्ला रुख रोप्न वा जोखिमयुक्त गतिविधि गर्न भने निषेध गरिएको छ ।प्रसारण लाइनको सुरक्षित सञ्चालन, मर्मतसम्भार तथा सार्वजनिक सुरक्षालाई ध्यानमा राखी लाइनको केन्द्रबाट दायाँबायाँ निश्चित दुरीसम्मको क्षेत्रलाई राइट अफ वे तोकिएको हुन्छ । यसको चौडाइ प्रसारण लाइनको भोल्टेज, टावरको उचाइ, तारको झुन्डिने अवस्था (स्याग) तथा प्राविधिक मापदण्डका आधारमा निर्धारण गरिन्छ ।नियमावली अनुसार ६६ तथा १३२ केभी प्रसारण लाइनका लागि केद्रबाट दायाँबायाँ नौ/नौ मिटर गरी १८ मिटर, २२० केभीका लागि १५/१५ मिटर गरी ३० मिटर र चार सय केभी प्रसारण लाइनका लागि २३/२३ मिटर गरी ४६ मिटर राइट अफ वे कायम गरिएको छ ।प्रसारण लाइन निर्माणका क्रममा टावर प्याड पर्ने जग्गा भने मुआब्जा दिएर अधिग्रहण गर्ने र त्यसको स्वामित्व आयोजनाको नाममा रहने व्यवस्था छ । राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा कायम रहने गरी हाल मूल्याङ्कन गरिएको रकमको १० देखि २५ प्रतिशतसम्म क्षतिपूर्ति प्रदान गरिँदै आएको छ ।प्रसारण लाइन निर्माण तथा विस्तारका क्रममा देखिँदै आएको जग्गा व्यवस्थापनसम्बन्धी समस्या समाधान गर्न ल्याइएको यो व्यवस्था गत कात्तिक २७ गते नेपाल राजपत्रमा प्रकाशित भएको थियो ।",
      "link": "https://gorkhapatraonline.com/news/185428",
      "image": "https://gorkhapatraonline.com/storage/media/326201/conversions/Transmission-line-nepal-original-thumb.jpg"
    },
    {
      "slug": "185427",
      "title": "रासायनिक मल आयातका लागि बिस अर्बको स्रोत सहमति",
      "timestamp": 1766793600000,
      "source": "gp",
      "content": "अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो ।",
      "longContent": "गोरखापत्र समाचारदाताकाठमाडौँ, पुस १२ गते । अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो । कृषि तथा पशुपन्छी विकास मन्त्रालयका सहसचिव डा. रामकृष्ण श्रेष्ठले आगामी आर्थिक वर्ष २०८३/८४ को बजेटमार्फत व्यवस्थापन गर्ने गरी स्रोत सहमति प्राप्त भएको जानकारी दिनुभयो । कृषि मन्त्रालयले धानबालीका लागि रासायनिक मलको आपूर्ति व्यवस्था सहज बनाउन अर्थसँग १० अर्ब रुपियाँ बजेट माग गरेको थियो । “तत्काल बजेट विनियोजन गर्न सक्ने अवस्था भएकाले आगामी आवको बजेटमार्फत दिने गरी अर्थ मन्त्रालयले स्रोत सहमति दिएको छ,” उहाँले भन्नुभयो, “बजेट अर्को आवमा आए पनि यसले मल आयातका लागि टेन्डर गर्न मिल्छ ।” आइतबार नै बैठक बसेर टेन्डर गर्नका लागि आदेश दिइने उहाँले जानकारी दिनुभयो । टेन्डर गरेर मल आयात गर्न लामो समय लाग्ने भएकाले अहिले टेन्डर गरेर आयातकर्तालाई पछि रकम उपलब्ध गराउन सकिने उहाँले जानकारी दिनुभयो । हिउँदे बालीका लागि मलको अभाव नभए पनि बर्खे धानबालीलाई आपूर्ति व्यवस्था सहज बनाउन लागिएको उहाँले जानकारी दिनुभयो । धानबालीका लागि धेरै रासायनिक मलको आवश्यक पर्ने भएकाले अभाव हुन नदिन मल आयात गर्न लागिएको उहाँको भनाइ छ । अहिले मलको आयात भने नियमति भइरहेकाले अभाव नभएको मन्त्रालयले जनाएको छ ।चालु आव २०८२/८३ मा पाँच लाख ५० हजार मेट्रिक टन मल खरिद गर्नका लागि २८ अर्ब ८२ करोड रुपियाँ विनियोजन गरिएको थियो । विनियोजित बजेटबाट मल आयातको टेन्डर गरिसकेकाले थप मल आयात गर्न कृषि मन्त्रालयले अर्थ मन्त्रालयसँग स्रोत सहमति लिएको हो । मङ्सिर दोस्रो सातासम्म चार लाख ६५ हजार मेट्रिक टन मल खरिदका लागि टेन्डर आह्वान गरिएको मन्त्रालयले जनाएको छ । एक वर्षको अवधिमा अन्तर्राष्ट्रिय बजारमा रासायनिक मलको मूल्य २० देखि २५ प्रतिशतले बढेकाले पनि लक्ष्य अनुसार खरिद गर्न बजेट अपुग भएको मन्त्रालयले जनाएको छ । अन्तर्राष्ट्रिय बजारमा रासायनिक मलको मूल्य बढ्दा खरिद मूल्य बढे पनि अनुदानका कारण बजारमा भने किसानले सस्तोमा मल पाउने गरेका छन् ।मुलुकमा वार्षिक सात लाख मेट्रिक टन मलको माग हुने गरेको छ । माग अनुसार मलको आयात नहुँदा बर्सेनि धान रोप्ने बेलामा किसानले अभाव खेप्नु परेको छ ।",
      "link": "https://gorkhapatraonline.com/news/185427",
      "image": "https://gorkhapatraonline.com/storage/media/326200/conversions/mal-original-thumb.jpg"
    },
    {
      "slug": "185426",
      "title": "बढेन कर्णालीको बजेट खर्च",
      "timestamp": 1766793600000,
      "source": "gp",
      "content": "कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ ।",
      "longContent": "बुलबुले समाचारदातासुर्खेत, पुस १२ गते । कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ । कर्णाली प्रदेश सरकारको मङ्सिरको कुल खर्च ९४ करोड १६ लाख आठ हजार २५५ रुपियाँ रहेको छ । यो कुल बजेटको २.८५ प्रतिशत हो । चालु आवमा कर्णाली प्रदेश सरकारले कुल ३२ अर्ब ९९ करोड ६६ लाख ५५ हजार रुपियाँ बराबरको बजेट विनियोजन गरेको थियो ।साउनदेखि मङ्सिर मसान्तसम्म अर्थात् पाँच महिनाको अवधिमा तीन अर्ब २५ करोड ६७ लाख दुई हजार २८० रुपियाँ अर्थात् ९.८७ प्रतिशत बजेट खर्च गरेको सरकारले मङ्सिरमा २.८५ प्रतिशत रकम खर्च गरेको छ । कात्तिक मसान्तसम्म सरकारको कुल खर्च दुई अर्ब ३१ करोड ५० लाख ९४ हजार रुपियाँ थियो । गत आव २०८१/८२ को यही अवधिमा एक अर्ब चार करोड ४२ लाख ५३ हजार ९९९ रुपियाँ बराबरको बजेट कार्यान्वयन गरेको प्रदेश सरकारले त्यसभन्दा अघिल्लो वर्ष अर्थात् आव २०८०/८१ को समीक्षा अवधिमा ९६ करोड विकास बजेट कार्यान्वयन गरेको थियो ।यस वर्ष विकास बजेट खर्चको आँकडा ९० करोड पनि पार हुन सकेको छैन । प्रदेश लेखा नियन्त्रक कार्यालयका सूचना अधिकारी दीपेन्द्र मगरातीका अनुसार मङ्सिर मसान्तसम्म ८७ करोड नौ लाख १७ हजार २०७ रुपियाँ अर्थात् ४.३६ प्रतिशत मात्रै विकास बजेट कार्यान्वयनमा आएको छ । पुँजीगततर्फ सरकारले १९ अर्ब ९८ करोड २७ लाख १३ हजार रुपियाँ छुट्याएको छ । कात्तिक मसान्तसम्म ६५ करोड ११ लाख २९ हजार रुपियाँ कार्यान्वयन गरेको सरकारले मङ्सिरमा जम्मा २१ करोड ९७ लाख ८८ हजार अर्थात् कुल विकास बजेटको १.४ प्रतिशत मात्रै खर्च गरेको छ । चालु खर्च दुई अर्ब ३८ करोड ५७ लाख ८५ हजार अर्थात् १९.२४ प्रतिशत पुगेको छ ।जेनजी आन्दोलनपछि सरकारले प्रशासनिक खर्चमा कटौती गर्ने नीति अवलम्बन गरे पनि कर्णालीमा यसको सकारात्मक प्रभाव देखिएको छैन । बरु गत वर्षको तुलनामा प्रशासनिक खर्चमा वृद्धि भएको छ । यस वर्ष चालुतर्फ कुल १२ अर्ब ३९ करोड ८९ लाख ४२ हजार रुपियाँ विनियोजन गरिएको छ । प्रदेश सरकारले १० वटा शीर्षकमा विकास बजेट वर्गीकरण गरेको छ, जसमा सबैभन्दा बढी बजेट विकासको मुख्य आधार मानिएको भौतिक पूर्वाधार तथा सहरी विकास मन्त्रालयसँग छ । कार्यान्वयनको पाटोमा सबैभन्दा फितलो यही मन्त्रालय देखिएको छ । १० अर्ब ७३ करोड १४ लाख ८३ हजार रुपियाँ पुँजीगत बजेट रहेको यस मन्त्रालयले पाँच महिनामा ६० करोड ५४ लाख ८६ हजार अर्थात् ५.६४ प्रतिशत मात्र बजेट खर्च गर्न सकेको छ ।विविध कारणले पुँजीगत बजेट खर्च बढ्न नसकेको आर्थिक मामिला तथा योजना मन्त्रालयले जनाएको छ । यो समयमा भुक्तानी पनि कम हुने भएकाले विकास बजेट कार्यान्वयन कम देखिएको आर्थिक मन्त्रालयका सचिव यज्ञ पुरीले बताउनुभयो ।",
      "link": "https://gorkhapatraonline.com/news/185426",
      "image": "https://gorkhapatraonline.com/storage/media/326199/conversions/karnali-provience-1-original-thumb.jpg"
    },
    {
      "slug": "185785",
      "title": "चिसो र शीतलहरबाट बच्ने उपाय अपनाउन आग्रह",
      "timestamp": 1766966400000,
      "source": "gp",
      "content": "स्वास्थ्य तथा जनसङ्ख्या मन्त्रालयले चिसो र शीतलहरबाट बच्ने उपाय अपनाउन आग्रह गरेको छ ।",
      "longContent": "काठमाडौँ, पुस १४ गते । स्वास्थ्य तथा जनसङ्ख्या मन्त्रालयले चिसो र शीतलहरबाट बच्ने उपाय अपनाउन आग्रह गरेको छ । पछिल्लो समय बढ्दो चिसो, शीतलहर र हिमपातबाट जनजीवन प्रभावित बन्दै गएकाले मन्त्रालयले यस्तो अनुरोध गरेको हो । मन्त्रालयको राष्ट्रिय स्वास्थ्य शिक्षा, सूचना तथा सञ्चार केन्द्रले  सूचना जारी गर्दै चिसोबाट विशेष गरी बालबालिका, वृद्धवृद्धा, गर्भवती महिला र दीर्घ रोगीहरूको ख्याल गर्न आग्रह गरेको छ । मन्त्रालयले शरीरको सबै भाग ढाक्ने गरी बाक्लो र न्यानो लुगा लगाउने तथा तातो र पोषिलो झोल पदार्थ प्रशस्त मात्रामा सेवन गर्न । आमाको दुध खाने बच्चाहरूलाई नियमित रूपमा स्तनपान गराउन।, सुत्ने कोठामा आगो, हिटर, मकल वा कोइला बालेर झ्याल ढोका बन्द गरी नसुत्न मन्त्रालयले सचेत गराएको छ।यसो गर्दा श्वास फेर्न नसकी निसासिएर मृत्यु हुन सक्ने जोखिम रहन्छ। ज्वरो आएमा, झाडापखाला लागेमा, दम बढेमा वा श्वास फेर्न कठिनाइ भएमा तुरुन्त स्वास्थ्य संस्थामा सम्पर्क गर्न मन्त्रालयको सुझाव छ ।",
      "link": "https://gorkhapatraonline.com/news/185785",
      "image": "https://gorkhapatraonline.com/storage/media/326801/conversions/images-(6)-original-thumb.jpg"
    },
    {
      "slug": "185780",
      "title": "स्वास्थ्य मन्त्री डा.गौतमले सार्वजनिक गर्नु भयो दुई महिने कार्य विवरण",
      "timestamp": 1766966400000,
      "source": "gp",
      "content": "स्वास्थ्य तथा जनसङ्ख्या मन्त्री डा.सुधा गौतमले आफ्नो कार्यभार सम्हालेको दुई महिनाको कार्य प्रगति विवरण सार्वजनिक गर्नुभएको छ।",
      "longContent": "काठमाडौँ, पुस १४ गते । स्वास्थ्य तथा जनसङ्ख्या मन्त्री डा.सुधा गौतमले आफ्नो कार्यभार सम्हालेको दुई महिनाको कार्य प्रगति विवरण सार्वजनिक गर्नु भएको छ।स्वास्थ्य मन्त्री गौतमले दुई महिनामा भएका उपलब्धिहरू आज सार्वजनिक गर्दै मानसिक स्वास्थ्य, स्वास्थ्य बिमा सुधार, औषधी व्यवस्थापन तथा मातृ तथा नवजात शिशु स्वास्थ्यजस्ता क्षेत्रहरूमा महत्त्वपूर्ण नीतिगत र कार्यक्रमगत उपलब्धि हासिल भएको बताउनु भएको छ ।उहाँले सुशासन, संस्थागत सुदृढीकरण र सेवाको पहुँच विस्तारलाई प्राथमिकता दिँदै अघि बढाइएका रणनीतिक कदमहरूले नेपालको स्वास्थ्य प्रणालीमा दीर्घकालीन सकारात्मक परिवर्तन ल्याउने विश्वास व्यक्त गर्नु भयो । मन्त्री गौतमले विभिन्न नीतिगत निर्णय तथा अनुगमन र निरीक्षणका गतिविधि सार्वजनिक गर्नु भएको छ । उहाँले स्वास्थ्य क्षेत्रमा सुशासन, सेवा गुणस्तर र पहुँच सुधारमा ठोस आधार तयार गरेको उल्लेख गर्नु भएको छ । डा.गौतमले कात्तिक ९ गते स्वास्थ्य मन्त्रीको पदभार ग्रहन गर्नु भएको थियो ।  उहाँका अनुसार स्वास्थ्य बिमासम्बन्धी विद्यमान समस्या र चुनौती पहिचान गर्न विज्ञसहितको समिति गठन गरिनुका साथै स्वास्थ्य बिमा बोर्डको स्थायी दरबन्दीका लागि मन्त्रिपरिषद्बाट सङ्गठन तथा व्यवस्थापन सर्वेक्षण (ओएनएम)लागि पूर्वस्वीकृति प्राप्त भई कार्य प्रारम्भ हुनुका साथै स्वास्थ्य बिमाबापत अस्पताललाई भुक्तानी हुन बाँकी रकम निकासका लागि अर्थ मन्त्रालय पठाइएको छ । सार्वजनिक गरिएको उपलब्धि विवरणमा औषधी उत्पादन, आयात, वितरण र मूल्य नियन्त्रणलाई व्यवस्थित गर्न विज्ञ समिति गठन गरिएको उल्लेख गरिएको छ । नेपाल औषधी प्रयोगशालालाई विश्व स्वास्थ्य सङ्गठनको मापदण्ड अनुसार स्तरोन्नति गर्ने प्रक्रिया अघि बढाइएको, साथै सङ्गठन तथा व्यवस्थापन सर्वेक्षण(ओएनएम)स्वीकृतिका लागि आवश्यक पूर्वतयारी कार्य सुरु गरिएको छ ।स्वास्थ्य क्षेत्रमा खरिद तथा आपूर्ति प्रणाली सुधार गर्न विज्ञ समिति गठन गरी खरिद प्रक्रिया, निर्देशिका र कार्यविधि पुनरावलोकन गरिएको, स्थानीय तहका ५, १० र १५  शय्याका आधारभूत अस्पतालहरूका लागि न्यूनतम सेवा मापदण्ड अनुसार आवश्यक औजार उपकरणको सूची तयार भई स्वीकृत दिइएको छ । जोखिमयुक्त गर्भवतीको पहिचान र सेवामा पहुँच बढाउन लक्षित कार्यक्रम सञ्चालन गरिएको, कोशी, बागमती र गण्डकी प्रदेशका अस्पतालमा विशेष नवजात शिशु हेरचाह एकाइ (एसएनसियू) सेवा सुदृढीकरण गरिएको विवरणमा उल्लेख छ ।  सोह्र वटा सङ्घीय अस्पतालमा मनोसामाजिक डेस्क स्थापना गरी सेवा सुरु गरिएको, जेनजी आन्दोलनका घाइतेलाई जेनजेड क्लिनिकमार्फत मनोसामाजिक सेवा प्रदान गरिनुका साथै ‘स्वास्थ मन, स्वस्थ जीवन’ नामक मानसिक स्वास्थ्य सचेतना अभियान गरिएको । त्यसै गरी सहिद परिवारलाई मनोवैज्ञानिक सहजीकरण गरी पुनःस्थापना गर्ने कार्यको तयारी पूरा भई सो कार्य पुसको तेस्रो हप्तादेखि सुरुवात हुने विश्वास व्यक्त गरिएको छ । वैदेशिक रोजगारीमा जाने नेपाली श्रमिकका लागि स्वास्थ्य जानकारी, जनशक्ति परिचालन र सेवा पहुँच विस्तारमा ध्यान दिनुका साथै श्रम, रोजगार तथा सामाजिक सुरक्षा मन्त्रालयसँग समन्वय गर्दै टेलिमेडिसन सेवा विस्तारको तयारी भइरहेको विवरणमा उल्लेख छ ।मन्त्री गौतमले पदबहाली लगत्तै पहिलो निर्णयका रूपमा जेनजी आन्दोलनका घाइते तथा प्रभावितहरूलाई निःशुल्क मनोसामाजिक परामर्श सेवा उपलब्ध गराउने घोषणा गर्नु भएको थियो । यसका साथै, शहीद परिवारलाई निःशुल्क स्वास्थ्य बिमा प्रदान गर्न अर्थ मन्त्रालयसँग समन्वय गर्ने योजना रहेको थियो ।",
      "link": "https://gorkhapatraonline.com/news/185780",
      "image": "https://gorkhapatraonline.com/storage/media/326809/conversions/608135886_1186261466973235_5097884376610944242_n-original-thumb.jpg"
    },
    {
      "slug": "185777",
      "title": "२७ लाख ठगी गर्ने दुई व्यक्ति पक्राउ",
      "timestamp": 1766966400000,
      "source": "gp",
      "content": "अनलाइन जागीरमार्फत रकम कमाउन सकिन्छ भन्दै विभिन्न प्रलोभन देखाएर रकम ठग्ने दुई जना पक्राउ परेका छन् । गुल्मी धुर्कोट गाउँपालिका वडा –३ हाडहाडे बस्ने २९ बर्षिया एक महिलाको २६ लाख ९६ हजार ६५२ रुपियाँ ठग्ने बिरगञ्ज उपमहानगरपालिका वडा २१ बस्ने वर्ष २६ को श्रवणकुमार पटेल काठमाडांैंबाट पक्राउ परेको जिल्ला प्रहरी कार्यालय गुल्मीका प्रहरी नायब उपरीक्षक गंगाबहादुर सारुले जानकारी दिनुभयो ।",
      "longContent": "टोपलाल अर्यालरेसुङ्गा (गुल्मी), पुस १४ गते । अनलाइन जागीरमार्फत रकम कमाउन सकिन्छ भन्दै विभिन्न प्रलोभन देखाएर रकम ठग्ने दुई जना पक्राउ परेका छन् । गुल्मी धुर्कोट गाउँपालिका वडा –३ हाडहाडे बस्ने २९ बर्षिया एक महिलाको २६ लाख ९६ हजार ६५२ रुपियाँ ठग्ने बिरगञ्ज उपमहानगरपालिका वडा २१ बस्ने वर्ष २६ को श्रवणकुमार पटेल काठमाडांैंबाट पक्राउ परेको जिल्ला प्रहरी कार्यालय गुल्मीका प्रहरी नायब उपरीक्षक गंगाबहादुर सारुले जानकारी दिनुभयो । त्यस्तै कैलाली लम्कीचुहा नगरपालिका वडा ६ बस्ने वर्ष ४७ को विष्णुबहादुर रावललाई पनि काठमाडौबाट पक्राउ गरिएको सारुले जानकारी दिनुभयो । ऊनीहरुलाई गुल्मी जिल्ला अदालतबाट म्यादथप भई अनुसन्धान भइरहेको प्रहरी नायब उपरीक्षक सारुले बताउनुभयो ।",
      "link": "https://gorkhapatraonline.com/news/185777",
      "image": "https://gorkhapatraonline.com/storage/media/326805/conversions/Arrest1-original-thumb.jpg"
    },
    {
      "slug": "185774",
      "title": "स्वास्थ्य बिमाका प्रावधान सुधारका लागि गृहकार्य गरिरहेका छौँ : स्वास्थ्यमन्त्री डा. गौतम",
      "timestamp": 1766966400000,
      "source": "gp",
      "content": "स्वास्थ्य तथा जनसङ्ख्यामन्त्री डा. सुधा गौतमले स्वास्थ्य बिमाका प्रावधानहरू सुधार एवं परिमार्जनका लागि गृहकार्य भइरहेको बताउनुभएको छ ।",
      "longContent": "काठमाडौँ, पुस  १४ गते । स्वास्थ्य तथा जनसङ्ख्यामन्त्री डा. सुधा गौतमले स्वास्थ्य बिमाका प्रावधानहरू सुधार एवं परिमार्जनका लागि गृहकार्य भइरहेको बताउनु भएको छ । राष्ट्रिय सभाअन्तर्गतको सङ्घीयता सवलीकरण तथा राष्ट्रिय सरोकार समितिमा आज भएको छलफलमा उहाँले स्वास्थ्य बिमालाई दिगो बनाउन विज्ञसहितको समिति गठन गरी समस्या र चुनौतीहरू पहिचान गरी निराकरणको थालनी गरिएको बताउनु भयो ।‘सरुवा रोग तथा नसर्ने रोगको वर्तमान अवस्था, स्वास्थ्य बिमाको कार्यान्वयन र यसको समस्या तथा चुनौतीलगायत समितिले यसअघि दिएका निर्देशनहरूको कार्यान्वयनको प्रगति अवस्था’ बारे केन्द्रित छलफलमा डा. गौतमले स्वास्थ्य बिमा झन्झटिलो प्रक्रिया बनेकामा यसलाई हटाउन होइन मिलाउनमा लागि परिरहेको बताउनु भयो ।मन्त्री गौतमले भन्नु भयो, “स्वास्थ्य बिमा बोर्डमा आबद्ध प्रथम सेवा विन्दुको व्यवस्थापन गर्नु पर्ने छ । बिमा ऐनको दफाहरूमा पनि धेरै परिमार्जन गर्नु पर्ने आवश्यकता छ त्यसमा पनि हामी विचार गर्देछौँ ।”मन्त्री गौतमका अनुसार स्वास्थ्य बिमा बोर्ड, सामाजिक सुरक्षा कोष लगायतसँग बृहत् छलफल गरी सुधारका कार्य द्रुत गतिमा अघि बढेको र स्वास्थ्य बिमा बोर्डको स्थायी दरबन्दीका लागि मन्त्रिपरिषद्बाट सङ्गठन तथा व्यवस्थापन सर्वेक्षण (ओएनएम) लागि पूर्वस्वीकृति प्राप्त भई कार्य भइरहेको छ । यसैगरी मन्त्री गौतमले स्वास्थ्य बिमाबापत अस्पतालहरूलाई भुक्तानी हुन बाँकी सात अर्ब बक्यौता रकम अर्थ मन्त्रालयबाट निकासाका लागि पठाइएको बताउनु भयो ।डा.गौतमले स्वस्थ्य जीवनशैली तथा खानपानमा सुधार गरेर नसर्ने रोगको रोकथाम तथा नियन्त्रणमा सबै जना लाग्नु पर्ने र यसलाई थप प्रचार तथा प्रवर्धनको आवश्यकता औँल्याउनु भयो । रासस",
      "link": "https://gorkhapatraonline.com/news/185774",
      "image": "https://gorkhapatraonline.com/storage/media/326804/conversions/1766291456-K3bK4-original-thumb.jpg"
    },
    {
      "slug": "185756",
      "title": "छोराकाे हत्या आरोपमा आमा पक्राउ",
      "timestamp": 1766966400000,
      "source": "gp",
      "content": "चार वर्षीय नाबालक छोराको हत्या आरोपमा राजविराज नगरपालिका-१, चनौरा पडरियाकी काजलकुमारी साफी पक्राउ परेका छन्।",
      "longContent": "विनय कर्णकल्याणपुर (सप्तरी), पुस १४ गते । चार वर्षीय नाबालक छोराको हत्या आरोपमा राजविराज नगरपालिका-१, चनौरा पडरियाकी काजलकुमारी साफी पक्राउ परेका छन्।चार वर्षीय छोरा सौरभलाई विषादी खुवाई ज्यान लिएको आरोपमा २५ वर्षीया साफीलाई आइतबार घरबाटै प्रहरीले पक्राउ गरेको हो । सप्तरी जिल्ला अदालतबाट कर्तव्य ज्यान कसुरमा ७ दिनको म्याद लिएर थप अनुसन्धान भइरहेको जिल्ला प्रहरी कार्यालय सप्तरीका प्रहरी नायब उपरीक्षक डम्बरबहादुर पुरीले जानकारी दिनु भयो ।साफीका ससुरा मणिलाल साफीले दिनु भएको जाहेरीको आधारमा २०८२ वैशाख १९ गतेको सप्तरी जिल्ला अदालतबाट पक्राउ अनुमति प्राप्त भएको आधारमा काजललाई प्रक्राउ गरी अनुसन्धान थालिएको उहाँले बताउनु भयो ।",
      "link": "https://gorkhapatraonline.com/news/185756",
      "image": "https://gorkhapatraonline.com/storage/media/326773/conversions/ARREST-original-thumb.jpg"
    },
    {
      "slug": "185771",
      "title": "दुर्घटना घटाउन राजमार्गमा सूचना बोर्ड",
      "timestamp": 1766966400000,
      "source": "gp",
      "content": "नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय अत्तरिया र जिल्ला ट्राफिक प्रहरी कार्यालय कञ्चनपुरले संयुक्त रुपमा राजमार्गमा सूचना बोर्ड स्थापना गरेको छ ।",
      "longContent": "प्रकाशविक्रम शाहधनगढी, पुस १४ गते । नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय अत्तरिया र जिल्ला ट्राफिक प्रहरी कार्यालय कञ्चनपुरले संयुक्त रूपमा राजमार्गमा सूचना बोर्ड स्थापना गरेको छ । सवारी दुर्घटना न्यूनीकरण तथा सुरक्षित यात्रालाई प्रवर्धन गर्ने उद्देश्यले सोमबार कञ्चनपुरको कृष्णपुर नगरपालिका–२, बाणीमा ‘ब्ल्याक स्पट म्यापिङ’ तथा सूचनामूलक बोर्ड स्थापना गरिएको हो ।सुदूरपश्चिम प्रदेश प्रहरी प्रमुख ओमबहादुर रानाले औपचारिक रूपमा सूचना बोर्डको उद्घाटन गर्दै बढ्दै गएको सवारी दुर्घटनालाई नियन्त्रणमा ल्याउन दुर्घटना बढी हुने स्थानको पहिचान (ब्ल्याक स्पट) गरी चालक, सह–चालक तथा यात्रुलाई ट्राफिक नियम, सडकको अवस्था र जोखिमयुक्त क्षेत्रबारे जानकारी गराउने उद्देश्यले बोर्ड राखिएको बताउनु भयो ।दुर्घटना सम्भावना उच्च रहेका स्थानमा चेतनामूलक तथा सूचनामूलक बोर्डहरू राखिने, सडक प्रयोगकर्तालाई सचेत गराइनुका साथै ट्राफिक नियमको प्रभावकारी पालना गराउने मुख्य उद्देश्य रहेको उहाँले बताउनु भयो ।नेपाल प्रहरी राजमार्ग सुरक्षा तथा ट्राफिक व्यवस्थापन कार्यालयको वार्षिक कार्ययोजना अनुसार यो अभियान सुदूरपश्चिम प्रदेश स्थानीय तह, सरोकारवाला निकाय र नागरिकको सहकार्यमा कार्यक्रमलाई अझ प्रभावकारी बनाइने प्रदेश प्रहरी प्रमुख रानाले बताउनु भयो । कार्यक्रममा वडाध्यक्ष अर्जुन साउदले स्थानीय तहले यस कार्यमा सहकार्य गर्ने बताउँदै इलाका प्रहरी र अस्थाइ प्रहरी चौकीको स्तरोन्नति गरिनु पर्ने माग गर्नु भयो ।सुरक्षित सडक, अनुशासित ट्राफिक र जिम्मेवार यात्राको सन्देश बोकेको यस अभियानले सुदूरपश्चिममा ट्राफिक व्यवस्थापनलाई थप सुदृढ बनाउने विश्वास गरिएको छ ।",
      "link": "https://gorkhapatraonline.com/news/185771",
      "image": "https://gorkhapatraonline.com/storage/media/326771/conversions/board-original-thumb.jpg"
    },
    {
      "slug": "185764",
      "title": "शीतलहर बढेपछि विद्यालय बन्द",
      "timestamp": 1766966400000,
      "source": "gp",
      "content": "तराई–मधेशमा शीतलहर बढ्दै गएपछि लहान नगरपालिकाका सामुदायिक विद्यालयहरू बन्द गरिएको छ । विपन्न समुदायलाई शीतलहरबाट जोगाउन लहान नगरपालिकाले फाइवर सिरक वितरण गर्ने कामलाई निरन्तरता दिइरहेको छ ।",
      "longContent": "जीवछ यादव लहान, पुस १४ गते । तराई–मधेशमा शीतलहर बढ्दै गएपछि लहान नगरपालिकाका सामुदायिक विद्यालयहरू बन्द गरिएको छ । विपन्न समुदायलाई शीतलहरबाट जोगाउन लहान नगरपालिकाले फाइवर सिरक वितरण गर्ने कामलाई निरन्तरता दिइरहेको छ ।  लहान नगरपालिकाको ५९ वटै सामुदायिक विद्यालयहरू बन्द गरेर शीतलहरको चपेटामा पर्न सक्ने विपन्न दलित बस्तीहरूमा लहान नगरपालिकाले पुस १२ गतेदेखि फाइबर सिरक वितरण कार्य जारी राखिएको लहान नगरपालिकाले जनाएको छ । लहान नगरपालिका –१५, १८, १९, २०, २१ र २४ नम्बरका मुसहर सामुदायका ज्येष्ठ नागरिक र अन्य प्रभावित उमेरका विपन्न समुदायलाई सोमबारसम्ममा तीन सय फाइवर सिरक वितरण गरेको लहान नगरपालिका प्रमुख महेशप्रसाद चौधरीले बताउनु भयो । फाइवर सिरक वितरण दाउरा वितरणको साथै त्रिपालमुनि एक वर्षदेखि बस्दै आइरहेका लहान नगरपालिकाले नगर प्रहरी परिचालन गरी  वडा १५ का श्याम सदायको जस्तापाताको छाना हालेर घर निर्माण गरिएको उहाँले जानकारी गराउँदै भन्नु भयो, ‘‘लहान नगरपालिकाका सम्भावित विपन्न बस्तीमा शीतलहरले हुने समस्यालाई ध्यानमा पहिलो चरणमा पाँच सय फाइवर सिरक वितरण गर्ने योजना अन्तर्गत तीन सय वितरण गरिसकेका छौँ ।’’शीतलहरले सामुदायिक  विद्यालयमा विधार्थी सङ्ख्या घटेपछि सिरहाको १७ वटै पालिकाले पाँच दिनका लागि विद्यालय बन्द गरिएको र सम्भावित जोखिमबाट जोगाउन आवश्यक व्यवस्था गर्न जिल्लाको १७ वटै पालिकामा समन्वय गरिरहेको सिराहा जिल्ला समन्वय समिति प्रमुख दिनेश महतोले जानकारी दिनु भयो ।",
      "link": "https://gorkhapatraonline.com/news/185764",
      "image": "https://gorkhapatraonline.com/storage/media/326748/conversions/siraha--original-thumb.jpg"
    },
    {
      "slug": "185763",
      "title": "करेन्ट लागेर महिलाको मृत्यु",
      "timestamp": 1766966400000,
      "source": "gp",
      "content": "कञ्चनपुरमा करेन्ट लागेर एक जनाको मृत्यु भएको छ । सोमबार बेलौरी नगरपालिका–७, पौलाहका २८ वर्षीय हरिना चौधरीको करेन्ट लागेर मृत्यु भएको हो ।",
      "longContent": "भवानीदत्त भट्टकञ्चनपुर, पुस १४ गते । कञ्चनपुरमा करेन्ट लागेर एक जनाको मृत्यु भएको छ । सोमबार बेलौरी नगरपालिका–७, पौलाहका २८ वर्षीय हरिना चौधरीको करेन्ट लागेर मृत्यु भएको हो । जिल्ला प्रहरी कार्यालय कञ्चनपुरका अनुसार धोएको कपडा सुकाउने क्रममा बिजुलीको तार छुन गई करेन्ट लाग्दा घाइते हुनु भएका चौधरीको उपचारको क्रममा मृत्यु भएको हो । जिल्ला प्रहरी कार्यालयका प्रवक्ता प्रहरी नायब उपरीक्षक सागर बोहराले करेन्ट लागेर गम्भीर घाइते भएका चौधरीको उपचारका लागि बेलौरीस्थित श्रीपुर स्वास्थ्य चौकीमा लगिएकोमा चिकित्सकले मृत घोषणा गरेको बताउनु भयो । घटनाको विषयमा थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/185763",
      "image": "https://gorkhapatraonline.com/storage/media/326749/conversions/current-(1)-original-thumb.jpg"
    },
    {
      "slug": "185761",
      "title": "बाल मन्दिरका विद्यार्थीलाई जुत्ता–मोजा र टोपी",
      "timestamp": 1766966400000,
      "source": "gp",
      "content": "लायन्स क्लब अफ लमजुङ बेँसीसहरले बेँसीसहर नगरपालिका–७ स्थित लक्ष्मी बाल मन्दिर विद्यालयका विद्यार्थीलाई जुत्ता–मोजा र टोपी वितरण गरेको छ ।",
      "longContent": "नवीनराज कुइँकेललमजुङ, पुस १४ गते । लायन्स क्लब अफ लमजुङ बेँसीसहरले बेँसीसहर नगरपालिका–७ स्थित लक्ष्मी बाल मन्दिर विद्यालयका विद्यार्थीलाई जुत्ता–मोजा र टोपी वितरण गरेको छ । बेँसीसहर युथ सोसाइटी र युनिभर्सल एकेडेमीको सहयोगमा क्लबले करिब ३५ हजार रुपियाँ बराबरको सामग्री वितरण गरेको हो । विद्यालयका ६२ जना विद्यार्थीलाई ६२ जोर जुत्ता–मोजा र टोपी प्रदान गरिएको लायन्स क्लब अफ लमजुङ बेँसीसहरका अध्यक्ष विमल अधिकारीले जानकारी दिनु भयो ।लायन्स क्लब अफ लमजुङ बेँसीसहरका अध्यक्ष अधिकारीको अध्यक्षता तथा बेँसीसहर नगरपालिका शिक्षा शाखा प्रमुख सिर्जना पाण्डे चिलुवालको प्रमुख आतिथ्यमा भएको कार्यक्रममा बोल्दै शिक्षा शाखा प्रमुख चिलुवालले यस्ता सहयोगले विद्यार्थीको आत्मविश्वास बढाउने र पठनपाठनमा सकारात्मक प्रभाव पार्ने बताउनु भयो । उहाँले विद्यालय तहमा गरिएको सानो सहयोगले पनि ठुलो अर्थ राख्ने भन्दै सहयोगी संस्थाप्रति धन्यवाद व्यक्त गर्नु भयो ।त्यसैगरी अध्यक्ष अधिकारीले समाज सेवाको भावनासहित हरेक वर्ष विभिन्न सामग्री सहयोग गर्दै आएको र आगामी दिनमा पनि बालबालिका लक्षित कार्यक्रमलाई निरन्तरता दिने बताउनु भयो । समुदायसँग हातेमालो गर्दै शिक्षा र बाल कल्याणका क्षेत्रमा काम गर्नु क्लबको प्राथमिकता रहेको उहाँको भनाइ छ ।सहयोग हस्तान्तरण कार्यक्रममा विद्यालय सल्लाहकार समितिका अध्यक्ष विमल अधिकारी, क्लबका प्रथम उपाध्यक्ष एवं बेँसीसहर युथ सोसाइटीका अध्यक्ष रविन श्रेष्ठ, र विद्यालयका प्रधानध्यापक समित्र श्रेष्ठलगायतले मन्तव्य राख्नु भएको थियो । जाडो मौसममा जुत्ता–मोजा र टोपी पाएपछि विद्यार्थी खुसी भएका छन् ।",
      "link": "https://gorkhapatraonline.com/news/185761",
      "image": "https://gorkhapatraonline.com/storage/media/326751/conversions/samagdri-hastantaran-lamj-original-thumb.jpg"
    },
    {
      "slug": "185759",
      "title": "भिरबाट लडेर युवकको मृत्यु",
      "timestamp": 1766966400000,
      "source": "gp",
      "content": "ताप्लेजुङमा भिरबाट लडेर सोमबार एक युवकको मृत्यु भएको छ । प्रहरीका अनुसार जिल्लाको सिरिजङ्घा गाउँपालिका–६, मामाङ्खे सुक्तेन टोलका ३० वर्षीय विजय लिम्बूको भिरबाट लडेर मृत्यु भएको हो ।",
      "longContent": "चन्द्र पन्दाकताप्लेजुङ, पुस १४ गते । ताप्लेजुङमा भिरबाट लडेर सोमबार एक युवकको मृत्यु भएको छ । प्रहरीका अनुसार जिल्लाको सिरिजङ्घा गाउँपालिका–६, मामाङ्खे सुक्तेन टोलका ३० वर्षीय विजय लिम्बूको भिरबाट लडेर मृत्यु भएको हो ।जिल्ला प्रहरी कार्यालय ताप्लेजुङका अनुसार बाख्रा चराउन जाने क्रममा सोही ठाउँस्थित थोकलम्बी भिरबाट लडेर लिम्बूको घटनास्थलमै मृत्यु भएको हो । लिम्बू भिरबाट करिब २०० तल खसेर बजारिएका थिए । उक्त घटनाबारे मामाङ्खेका वडाध्यक्ष सुखराज लिम्बूले इलाका प्रहरी कार्यालय तेल्लोकमा खबर गर्नु भएको थियो । वडाध्यक्ष लिम्बूले खबर गरेपछि तेल्लोकबाट प्रहरी सहायक निरीक्षक (असई) हिमराज कटुवालको नेतृत्वमा प्रहरी टोली तत्काल घटनास्थलतर्फ गएको थियो ।घटनाबारे थप अनुसन्धान र कानुनी प्रक्रिया पूरा गर्नेसँगै घटनाको मुचुल्का उठाउन जिल्ला प्रहरी कार्यालयबाट प्रहरी निरीक्षक आशिष पोखरेलको नेतृत्वमा प्रहरी टोली गएको थियो । जिल्लाबाट गएको प्रहरी टोलीले घटनाको मुचुल्का (विवरण) उठाएपछि लिम्बूको शव उठाएर पोस्टमार्टमका लागि प्राथमिक स्वास्थ्य केन्द्र तेल्लोक पठाइएको प्रहरीले जनाएको छ ।",
      "link": "https://gorkhapatraonline.com/news/185759",
      "image": "https://gorkhapatraonline.com/storage/media/326754/conversions/death-1-original-thumb.jpg"
    },
    {
      "slug": "185755",
      "title": "शान्तिपुरमा आधारभूत मन्टेश्वरी तालिम",
      "timestamp": 1766966400000,
      "source": "gp",
      "content": "गुल्मीको शान्तिपुरमा ३९० घण्टे आधारभूत मन्टेश्वरी तालिम सुरु भएको छ । तालिमको चन्द्रकोट गाउँपालिका प्रमुख युवराज केसीले गर्नुभयो । उहाँले तालिमलाई व्याबहारिक र उपलब्धिमूलक बनाउन सहभागीलाई आग्रह गर्नुभयो ।",
      "longContent": "टोपलाल अर्यालरेसुङ्गा (गुल्मी), पुस १४ गते। गुल्मीको शान्तिपुरमा ३९० घण्टे आधारभूत मन्टेश्वरी तालिम सुरु भएको छ । तालिमको चन्द्रकोट गाउँपालिका प्रमुख युवराज केसीले गर्नु भयो । उहाँले तालिमलाई व्यावहारिक र उपलब्धिमूलक बनाउन सहभागीलाई आग्रह गर्नु भयो । लामो समयदेखि घरेलुसँग सहकार्य गरेर सीप र उद्यम विकासका लागि आवश्यक तालिमहरु सञ्चालन भइरहेकाले जिल्लाकै एकमात्र मण्टेश्वरी तालिमको लाभका लागि सक्रियता देखाउनु पर्नेमा केसीले जोड दिनु भयो ।घरेलु तथा साना उद्योग कार्यालयको आयोजना तथा चन्द्रकोट गाउँपालिकाको समन्वयमा तालिम सञ्चालन गरिएको हो । चन्द्रकोट बहुमुखी क्याम्पसमा स्नातक अध्ययन गर्ने २० जना विद्यार्थी तालिममा सहभागी छन् । बाल्यकालमै बालबालिकाको सिकाइ उपलब्धि उन्नत बनाउन तालिमले सहजीकरण गर्ने अपेक्षा आफुहरूको रहेको घरेलु तथा साना उद्योग कार्यालय गुल्मीका प्रमुख राजिव अर्यालले बताउनुभयो।तालिम उपलब्धिपूर्ण बनाउन सहभागीको चासो र सक्रियतामा प्रशिक्षकको मिहिनेत चाहिने भएकाले दुबै पक्षको आवश्यक सहजीकरण र अनुगमन कार्यालयले गर्ने बताउनु भयो । तालिम प्रशिक्षक साधना भण्डारीले तालिम लामो र सीपमूलक हुने भएकाले आफ्नै गाउँको माटोमा उपयोग गर्न आग्रह गर्नु भयो । जिल्ला समन्वय समितिको निमित्त समन्वय अधिकारी शृजना मिश्रले हजारौं रुपियाँ खर्च गरेर लिनुपर्ने तालिम घरेलुले घर आँगनमै निःशुल्क रूपमा लिएर आउनु ठुलो अवसर भएकाले सुन्दर भविष्य र रोजगारीका लागि उत्साहित भएर तालिम लिन प्रशिक्षार्थीलाई आग्रह गर्नु भयो ।कार्यक्रम घरेलु तथा साना उद्योग कार्यालयका लेखापाल लालमणी भण्डारीको कार्यक्रमको उद्देश्यमाथि प्रकाश पार्नु भएको थियो । कार्यक्रम घरेलु तथा साना उद्योग कार्यालयका मिलन भण्डारीको सहजीकरणमा सम्पन्न भएको थियो ।",
      "link": "https://gorkhapatraonline.com/news/185755",
      "image": "https://gorkhapatraonline.com/storage/media/326764/conversions/Talim-(3)-original-thumb.jpg"
    },
    {
      "slug": "185754",
      "title": "घोराही-तुलसीपुर चार लेन सडक निर्माणको काम तीव्र",
      "timestamp": 1766966400000,
      "source": "gp",
      "content": "घोराही–तुलसीपुर चारलेन सडक निर्माणको काम अहिले तीव्र रूपमा अघि बढेको छ । अहिले सो सडकखण्डको सौडिकुलादेखि गुर्जेखोलासम्मको सडकमा दुवैतर्फ सडक कटिङ, माटो ‘फिलिङ्ग’ गर्ने र रोलिङ गर्ने काम भइरहेको छ ।",
      "longContent": "दाङ, पुस १४ गते । घोराही–तुलसीपुर चारलेन सडक निर्माणको काम अहिले तीव्र रूपमा अघि बढेको छ । अहिले सो सडकखण्डको सौडिकुलादेखि गुर्जेखोलासम्मको सडकमा दुवैतर्फ सडक कटिङ, माटो ‘फिलिङ’ गर्ने र रोलिङ गर्ने काम भइरहेको छ ।अबको केही समयपछि ग्राभेल राख्ने काम सुरु गरिने निर्माण कम्पनी श्री दिवा–बन्दना भगवती जेभीले जनाएको छ । घोराहीको डिके पेट्रोलपम्पदेखि तुलसीपुरको हातीखौवासम्म चार लेन बनाइने गरी सम्झौता भए पनि पहिलो चरणमा सौडीकुलादेखि गुर्जेखोलासम्मको काम सुरु गरेको कम्पनीका कन्ट्रयाक्ट म्यानेजर सुनिल ढुङ्गानाले बतानु भयो । उहाँका अनुसार सो क्षेत्रमा सडकमा पर्ने विद्युतका खम्बालाई व्यवस्थापन गर्नका लागि विद्युत् कार्यालयलाई अनुरोध गरिएको छ ।गत मङ्सिर १ गतेदेखि दुई स्काभेटर लगाएर काम सुरुवात गरिएता पनि अहिले भने एक दर्जन बढी सवारी साधन, रोलिङ मेसिन र आवश्यकता अनुसार मजदुर थपगरेर कामलाई तीव्र रूपमा अगाडि बढाइएको छ । “जति सक्यो छिटो काम सक्ने गरी अगाडि बढेको भन्दै सम्झौता मितिभन्दा अघि सक्ने हाम्रो लक्ष्य छ”, उहाँले भन्नुभयो, “त्यो अनुसार हामीले काम अघि बढाएका छौँ ।” अहिले माटो ‘फिलिङ’ गर्ने र झाडीफाल्ने माटो फिलिङ भएसँगै रोलिङ गरेर ग्राभेल राख्ने काम भइरहेको छ ।उक्त सडक २१ किलोमिटर ५८ मिटर कालोपत्र हुने छ भने चौडाइ चार लेनको हुने छ । बिचबिचमा मेडिएन र दुवैतर्फ दुई, दुई लेनको हुने उहाँले बताउनु भयो । त्यसमा बजार क्षेत्रमा फुटपाथसहितको चार लेन हुने छ भने अन्य स्थानमा चारलेन मात्रै हुने छ । सडक स्तरोन्नतिका क्रममा सडकको पूरै कालोपत्रको माथिल्लो भाग हटाइने छ । दुवैतर्फ कटिङ भएको क्षेत्रमा आवश्यक मोटाइमा फिलिङ गरेपछि मात्रै कालोपत्रेको काम सुरु हुनेछ । चार लेनकै कामको सहजताका लागि सडकखण्डकै बेलझुण्डी रङ्गशालाको उत्तरतर्फ रहेको नेपाल संस्कृत विश्वविद्यालयको जग्गामा अस्थायी क्रसर स्थापना गरिएको छ । पानीका लागि डिपबोरिङ र त्यही साइड अफिस राखिएको छ । सडक सुधार आयोजनाअन्तर्गत मदन भण्डारी सडकमार्ग परियोजनाअन्तर्गत ठेक्का सम्झौता भएको छ । निर्माणको प्राविधिक जिम्मा सडक डिभिजन कार्यालयले पाएको छ । सोही सडकको चौडाइ ३० मिटर हुने छ । सडक अस्फाल्ड प्रविधिबाट कालोपत्र हुने छ । त्यसमा ढुङ्गा, गिट्टी र बिटुमिनतार मिसाएर कालोपत्र गरिने छ । सम्झौता भएको मितिले ३६ महिनामा सक्ने गरी सम्झौता भएको सडक डिभिजन कार्यालयका प्रमुख दीपेन्द्रबहादुर विष्टले बताउनु भयो । उहाँका अनुसार असारमा श्री दिवा–बन्दना भगवती जेभीसँग सम्झौता भएको हो । भ्याटबाहेक दुई अर्ब २४ करोड ५६ लाखमा उक्त सडक निर्माण हुने छ ।मदन भण्डारी राजमार्ग निर्देशनालयबाट लागत अनुमानको काम भएर गत फागुन १ गते बोलपत्र आह्वान भएको थियो । उक्त सडकबिचमा पर्ने सेवार खोला, हापुर खोला, ग्वारखोला र कालाखोलामा चार लेनको पुल निर्माणका लागि प्रक्रिया अघि बढिसकेको छ । यसअघि सडकमा ठेक्का लागे बिचमै अलपत्र छाड्दा आवतजावतमा समस्या हुनुका साथै यात्रुहरू निकै मारमा थिए। “अहिले सडक निर्माणको कार्य दिनप्रति दिन निरन्तर अघि बढेकाले अब भने बाटो बन्छ भन्नेमा ढुक्क भएका छौँ”, सौडिकुला निवासी रामबहादुर चौधरीले भन्नु भयो । यसैबिच सडक डिभिजन कार्यालयले अहिले सडक निर्माणको काम भइरहेकाले सहजतापूर्वक यात्रा गर्न आम सवारी चालकलाई अनुरोध गरेको छ । रासस",
      "link": "https://gorkhapatraonline.com/news/185754",
      "image": "https://gorkhapatraonline.com/storage/media/326768/conversions/sadak-ghorahi-original-thumb.jpg"
    },
    {
      "slug": "185744",
      "title": "इलामका सडक पुन:निर्माणमा २ अर्ब १९ करोड स्रोत सहमति",
      "timestamp": 1766966400000,
      "source": "gp",
      "content": "गत १८ र १९ असोजको भारी वर्षाका कारण क्षति पुगेका इलामका सडकको मर्मत तथा पुनर्निर्माणका लागि अर्थ मन्त्रालयले दुई अर्ब १९ करोड रुपियाँ स्रोत सहमति दिएको छ।",
      "longContent": "काठमाडौँ, पुस १४ गते । गत १८ र १९ असोजको भारी वर्षाका कारण क्षति पुगेका इलामका सडकको मर्मत तथा पुनर्निर्माणका लागि अर्थ मन्त्रालयले दुई अर्ब १९ करोड रुपियाँ स्रोत सहमति दिएको छ। क्षतिग्रस्त सडक तथा पुल मर्मत तथा पुनर्निर्माणका लागि भौतिक पूर्वाधार तथा यातायात मन्त्रालयले पेस गरेका कार्यक्रममा अर्थ मन्त्रालयले स्रोत सहमति प्रदान गरेको छ ।  क्षति भएका मेची राजमार्ग, माईखोला पुल राजदुवाली, माईखोला पुल बेलवासे, पुवाखोला पुल, जोगमाईखोला पुल, मेची काेरिडोरको मर्मत तथा पुनर्निर्माणमा उक्त रकम खर्च गरिने छ । अर्थ मन्त्रालयले चालू आवका लागि तत्काल आवश्यक पर्ने ५४ करोड रुपियाँ निकासा दिएको छ । स्रोत सहमति प्राप्त भएकाले अब सडक तथा पुल पुनर्निर्माणका लागि खरिद (टेन्डर) प्रक्रिया अगाडि बढाउन बाटो खुलेको छ । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास मन्त्री कुलमान घिसिङले विपद्बाट क्षतिग्रस्त सडकका संरचना मर्मत तथा पुनर्निर्माणका लागि स्रोत सुनिश्चित भएकाले टेन्डरको प्रक्रिया तत्काल अगाडि बढाउन सडक विभागलाई निर्देशन दिनुभएको छ । उक्त कार्य विभाग मातहतको सडक डिभिजन, इलामले कार्यान्वयन गरिने छ । ३९ जनाको मृत्यु र ठूलो भौतिक संरचनामा क्षति पुग्ने गरी मनसुनजन्य विपद् घटना भएपछि सरकारले २३ असोजमा इलामलाई ३ महिनाका लागि ‘विपद् सङ्कटग्रस्त’ घोषणा गरेको थियो ।  २५ असोजमा मन्त्री घिसिङ, सचिव केशवकुमार शर्मा, गृहसचिव रामेश्वर दङ्गाल, सडक विभागका महानिर्देशक विजय जैसी र राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रमुख कार्यकारी अधिकृत दिनेशराज भट्टको टोलीले इलाम पुगेर विपद्को क्षति निरीक्षण गरेको थियो । टोलीले विपदबाट प्रभावितका भएका घरपरिवारका लागि तत्काल राहत उपलब्ध गराउने, क्षति पुगेका संरचनाको तत्काल मर्मत सम्भार गरी जनजीवन सामान्य बनाउने र आवश्यक तत्कालीन  तथा दीर्घकालीन योजना ल्याउने  प्रतिबद्धता जनाएको थियो । सबैभन्दा बढी रकम मेची राजमार्गको पुनर्निर्माणका लागि १ अर्ब ५० करोड रुपियाँ स्रोत सहमति प्रदान गरिएको छ । मेची राजमार्गअन्तर्गतकै माईखोला मोटरेवल स्थायी पुल राजदुवालीका लागि २० करोड, मेची काेरिडोरको माईखोलामा मोटरेवल स्थायी पुल वेलासेका लागि २५ करोड, पुवाखोला र जोगमाईखोला पुलमा बेली ब्रिज निर्माण गर्न ५, ५ करोड र मेची राजमार्गको बैकल्पिक सडकको रूपमा रहेको मेची काेरिडोरका लागि १४ करोड रुपियाँको स्रोत सुनिश्चिता प्रदान गरिएको छ । यसमध्ये, मेची राजमार्गका लागि २५ करोड, माईखोला राजदुवाली तथा माईखोला पुल वेलासेका लागि क्रमश : ५ तथा १० करोड र मेची काेरिडोरका लागि ४ करोड रुपियाँ चालु आवमा तत्काल आवश्यक रकम निकासा दिइएको छ । दुई वटा बेली ब्रिजका लागि आवश्यक सम्पूर्ण रकम निकासा दिइएको छ ।",
      "link": "https://gorkhapatraonline.com/news/185744",
      "image": "https://gorkhapatraonline.com/storage/media/326725/conversions/Artha-mantralaya-finance-ministry-original-thumb.jpg"
    },
    {
      "slug": "185733",
      "title": "कोरला नाका खुलेपछि व्यवसायमा जमेका युवा",
      "timestamp": 1766966400000,
      "source": "gp",
      "content": "उपल्लो मुस्ताङको लोमान्थाङ गाउँपालिका –२, छोसेरका २८ वर्षीय पेमा छिरिङ गुरूङले सिकर्मी छोडेर कोरला नाकामा व्यवसाय सुरू गर्नुभयो । छोसेर र लोमान्थाङ क्षेत्रमा सार्वजनिक भवन, ब्यक्तिगत घर बनाउन जाने गुरूङ दुई बर्ष अघिदेखि नेपाल–चीन जोड्ने उत्तरी कोरला नाकास्थित दसगजा क्षेत्रमा ब्यापार गरिरहनुभएको छ ।",
      "longContent": "हरिकृष्ण शर्मा मुक्तिनाथ (मुस्ताङ), पुस १४ गते । उपल्लो मुस्ताङको लोमान्थाङ गाउँपालिका –२, छोसेरका २८ वर्षीय पेमा छिरिङ गुरूङले सिकर्मी छोडेर कोरला नाकामा व्यवसाय सुरू गर्नुभयो । छोसेर र लोमान्थाङ क्षेत्रमा सार्वजनिक भवन, व्यक्तिगत घर बनाउन जाने गुरूङ दुई वर्ष अघिदेखि नेपाल–चीन जोड्ने उत्तरी कोरला नाकास्थित दसगजा क्षेत्रमा व्यापार गरिरहनुभएको छ । युवा व्यवसायी गुरूङले कोरला नाका घुम्न जानेलाई आफ्नो पसलमा लगेर सामान बिक्री गर्नेदेखि सीमापारी पुगेर सामान खरिद गरी मनग्य आम्दानी गर्नुहुन्छ । गुरूङजस्तै नेचुङमा रहेको मुस्ताङ भन्सार कार्यालय भदौ महिनाको ३० गतेदेखि व्यावसायिक सञ्चालनमा आएपछि छोसेरकी कुन्साङ गुरूङ, लाक्पा छेचुङ गुरूङ, फुर्बु साङ्मु गुरूङले घरायसी काम छोडेर व्यवसाय सुरू गर्नुभएको छ । एकल, परिवार र साथीहरू मिलेर कोरला नाकामा व्यवसाय गर्नेहरूमा करिब ६० प्रतिशत युवा छन् । न्यूनतम ३ लाखदेखि १५ लाखबाट व्यवसाय सुरू गरेका युवाहरूले अहिले पर्यटक तथा विभिन्न स्थानमा सामान बिक्री गरी रहरलाग्दो आम्दानी गर्ने गरेका छन् । वैदेशिक रोजगारी, सिकर्मी, डकर्मी, सवारीचालक युवाहरूले रोजगारी पाएका छन् । युवा व्यवसायी गुरूङ भन्नुहुन्छ, ‘‘सिकर्मीबाट कमाएको पैसाले कोरलामा व्यवसाय सुरू गरेको थिएँ, अहिले व्यवसायले मलाई बाटो देखाएको छ ।’’ युवा व्यवसायी गुरूङले घरायसी काम गर्ने, खेतीपाती, मजदुरीमा संलग्न युवाले कोरला नाका खुलेपछि व्यवसायमा लागेको बताउनुभयो । वर्षको ९ महिना कोरला नाकामा व्यवसाय गर्ने युवाहरू अहिले चिनियाँ र स्थानीय उत्पादन लिएर जाडो छल्न पोखरा, काठमाडौं लगायतका क्षेत्रमा गएको युवा व्यवसायी गुरूङको भनाइ छ । मङ्सिर, पुस र माघमा चिसोबाट जोगिन जिल्लाबाहिर जाने स्थानीय युवाहरूले घुम्ती व्यवसायबाट समेत राम्रो आम्दानी गर्ने गरेका छन् । कोरला नाकाबाट चिनियाँ बजारमा पुगेर विद्युतीय सवारीसाधन, सामान ढुवानी गर्नेे मालबाहक ट्रक र कन्टेनर लिएर सीमापारि आउने करिब ८० जना मुस्ताङी युवाले रोजगारी पाएको लोमान्थाङ गाउँपालिका –२, का वडा अध्यक्ष एवम् आर्थिक समितिका संयोजक कर्म नाम्ङग्याल गुरूङले बताउनुभयो । वडा अध्यक्ष गुरूङले भन्नुभयो, ‘‘कोरला नाकाले युवाहरूलाई व्यवसायी बनाएको छ, अहिले माथिल्लो क्षेत्रमा काम गर्नेलाई रोजगार नै रोजगार छ ।’’ कोरला नाकाबाट चिनियाँ क्षेत्रमा सामान खरिद तथा ढुवानीका लागि मुस्ताङको नागरिकता भएकालाई मात्र प्रवेश अनुमति छ । चिनियाँ भन्सार कार्यालयबाट सामान लिएर करिब १४ किलोमिटर तल रहेको भन्सार कार्यालयसम्म ल्याउने चालक बाहेक लोड, अनलोड गर्ने मजदुरले समेत दैनिक न्यूनतम ५ हजारभन्दा बढी आम्दानी गर्ने गरेका छन् । समुद्री सतहदेखि ४ हजार ६ सय ५० मिटर उचाइमा रहेको कोरला नाकामा करिब ५० वटा पसलमा डेढसय जनाभन्दा बढीले व्यवसाय र चिनियाँ भन्सार कार्यालयमा पुगेर सामान खरिद गर्ने गरेको लोमान्थाङ गाउँपालिका –१ छोसेरकी व्यवसायी एवम् महिला वडा सदस्य छिरिङ युटिन गुरूङले बताउनुभयो । वडा सदस्य गुरूङले भन्नुभयो, ‘‘विदेशबाट फर्किएका यूवाहरू पनि व्यवसायमा तल्लिन छन्, अब कोरला नाकाले धेरैलाई गाउँमै रोक्छ ।’’ वैदेशिक रोजगारी तथा सवारीसाधन चलाउन जिल्लाबाहिर गएका चालकहरू समेत भन्सार कार्यालयमा आउने विद्युतीय सवारीसाधनसहित अन्य ढुवानीमा राम्रो आम्दानी हुने भएपछि नाकामा केन्द्रित भएका छन् । मुस्ताङ भन्सार कार्यालयका प्रमुख रमेश खड्काले कोरला नाकाले स्थानीयलाई रोजगार र व्यवसायमा सहजता प्रदान गरेको बताउनुभयो । नाका सञ्चालनमा आएपछि स्थानीयको सीपअनुसारको रोजगारी मिलेको भन्सार कार्यालय प्रमुख खड्काको भनाइ छ । कोरला नाकाबाट सामान ढुवानी तथा विद्युतीय सवारीसाधन भन्सार कार्यालयमा ल्याएर जाँचपासपछि एकसय ८६ किलोमिटर दूरीको कोरला–जोमसोम–बेनी सडकखण्ड हुँदै पोखरासम्म लैजाने तथा नाका क्षेत्रमा नेपाली व्यवसायीले समेत स्थानीयलाई नै अवसर दिने गरेका छन् । नाकाबाट भन्सार कार्यालयसम्मको १४ किलोमिटर सडक क्षेत्रमा सुनसान भए पनि नेचुङ र कोरला नाका क्षेत्रमा पर्यटकबाहेक भन्सार प्रयोजनका लागि पुगेका र स्थानीयको भिड नै छ । कोरला नाकामा उपल्लो मुस्ताङसँगै तल्लो क्षेत्रबाट र मजदुरीका लागि बाहिरी जिल्लाबाट समेत जान थाले पनि व्यवसायमा भने स्थानीय मात्रै छन् । व्यापार व्यवसायले मुस्ताङीको दैनिकी फेरिएको छ । नाकामा चालु आर्थिक वर्ष २०८२–८३ सालको भदौ ३० गतेदेखि चीनको स्वायत्त प्रदेश तिब्बतको झोङवासेन जिल्लाबाट लिजी–नेचुङ (कोरला) बाट नियमित विद्युतीय सवारी साधनसहित अन्य सामान बोकेका कन्टेनरहरू भित्रिएसँगै पुस १० गतेसम्म ५ अर्ब ६ करोड ६२ लाख राजस्व उठाएको छ । यो अवधिमा १० अर्ब ८२ करोड ९८ लाख बराबरको सामान आयात तथा १८ करोड ९७ लाख ७८ हजार बराबरको निर्यात भएको छ । सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमि प्रयोग गरेर विद्रोह गरेपछि रोकिएको नाका विसं २०८० को कात्तिक २७ गतेदेखि खुलेको थियो ।",
      "link": "https://gorkhapatraonline.com/news/185733",
      "image": "https://gorkhapatraonline.com/storage/media/326714/conversions/Youth-busines-in-korala-upper-mustang--(3)-original-thumb.jpg"
    },
    {
      "slug": "185724",
      "title": "व्यक्ति बनेर हुँदैन, देश बनाऔँ : सञ्चारमन्त्री खरेल",
      "timestamp": 1766966400000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलले लामो अस्थिरता र उथलपुथलपछि अब देश बनाउने बेला आएको बताउनुभएको छ ।",
      "longContent": "फडिन्द्र अधिकारीलेखनाथ, पुस १४ गते । सञ्चार तथा सूचना प्रविधि मन्त्री जगदीश खरेलले लामो अस्थिरता र उथलपुथलपछि अब देश बनाउने बेला आएको बताउनुभएको छ । विज्ञापन बोर्डले सोमबार पोखरामा आयोजना गरेको विज्ञापनको अनुगमन, नियमन र व्यवस्थापनसम्बन्धी गण्डकी प्रदेशस्तरीय अन्तक्र्रियामा बोल्दै मन्त्री खरेलले आमचुनावमार्फत् देशको समृद्धि र विकासमा लाग्नुपर्ने विचार राख्नुभयो। “व्यक्ति बनेर केही हुँदैन, देश बन्नुपर्छ । देश बनाउने बेला आएको छ,” उहाँले भन्नुभयो । सरकारका प्रवक्तासमेत रहनुभएका मन्त्री खरेलले देश बन्यो कि बनेन भनेर हेर्नुपर्‍याे भने स्थानीय तहमा जानुपर्ने औंल्याउँदै उहाँले पालिकाहरुले जिम्मेवार बनेर कार्यसम्पादन गर्नुपर्नेमा जोड दिनुभयो । “तपाईहरुले राम्रो गर्नुभयो भने देश नै राम्रो हुन सक्छ । जनप्रतिनिधि र कर्मचारीको सक्रियताले नै देशलाई अघि लैजान्छ,” उहाँले भन्नुभयो । सङ्घीयताको खास अभ्यास हुन नसक्दा देशमा समस्या आएको उहाँको भनाइ छ । मन्त्री खरेलले भन्नुभयो, “सिंहदरबारमा पानी पर्‍याे भने प्रदेशमा छाता ओढ्छन् । उता भूकम्प गयो भने यता बाहिर निस्कन्छन् । प्रदेश स्वायत्त छ र प्रदेश सांसद सार्वभौम छ र भन्ने प्रश्न उठेको छ ।”प्रदेशलाई दलहरुले सङ्घको इकाइ जस्तो बनाइएको दाबी गर्दै उहाँले सङ्घ र प्रदेशको अस्थिरताले मुलुक बन्न नसकेको टिप्पणी गर्नुभयो । “त्यसमा स्थानीय तह जोगिएका छन् । तर स्थानीय तहकमा देखिएको अनियमितता, ढिलासुस्तीलाई हटाउनु जरुरी छ,” उहाँले भन्नुभयो । देशको प्रगतिका लागि तीन तहकै सरकारले मिलेर काम गर्नुको विकल्प नभएको उहाँको भनाइ छ । आआफ्नो क्षेत्रमा पर्ने विज्ञापनका ऐन, नीति बनाउन र नियमन गर्न आग्रह गर्दै उहाँले यो क्षेत्रलाई आम्दानीको क्षेत्रका रुपमा लिन आग्रह गर्नुभयो । “विज्ञापन ऐन, नीति बनाउनुहोस् । अर्काे वर्ष कम्ती केही लाख भए पनि राजस्व आर्जन गर्नुस्,” मन्त्री खरेलको सुझाव छ । सञ्चार तथा सूचना प्रविधि मन्त्रालयकी सचिव राधिका अर्यालले विज्ञापनलाई वस्तु र सेवाबारे जानकारी दिने र लिने व्यापार भएको उल्लेख गर्नुभयो । विज्ञापनको कारोबार प्रदेश र स्थानीय तहबाट पनि हुने भए पनि कानुन नबन्दा राम्रो नियमन हुन नसकेको उहाँको भनाइ छ । “केही निषेधित विज्ञापनले पनि ठाउँ पाएका छन् । अपेक्षित राजस्व उठ्न सकेको छैन,” उहाँले भन्नुभयो । विज्ञापनको परम्परागत स्वरुप परिवर्तन भएको उल्लेख गर्दै उहाँले सामाजिक सञ्जाल र इन्टरनेटबाट हुने विज्ञापनमा पहुँच र नियमन नहुँदा ठूलो राजस्व गुमेको उहाँले औंल्याउनुभयो । लोककल्याणकारी विज्ञापन सङ्घीय र प्रदेश सरकार दुवैले दिँदा वितरणलाई थप वैज्ञानिक र व्यवस्थित बनाउनुपर्ने विचार उहाँले राख्नुभयो । मुख्यमन्त्री तथा मन्त्रिपरिषद कार्यालय गण्डकीका मुख्य सचिव डन्डुराज घिमिरेले अधिकार क्षेत्रबारे जानकारी लिएर आम्दानी बढाउन लाग्नुपर्नेमा जोड दिनुभयो । उहाँले बजेट निर्माण गर्दा राजस्व सङ्कलनलाई प्राथमिकता दिनुपर्ने विचार राख्नुभयो । “गण्डकी प्रदेशमा राजस्व सचिव नै छैन, यो सरकारको प्राथमितामा परेको छैन,” मुख्य सचिव घिमिरेले भन्नुभयो, “खाली खर्चलाई मात्रै जोड दिइएको छ । अनुगमन प्रणालीलाई पनि व्यवस्थित गर्न सकेका छैनौँ ।” विज्ञापन पनि राजस्वको एउटा स्रोत हो भन्ने यथार्थ मनन गर्नुपर्नेमा उहाँको जोड छ । प्रदेश सरकार सञ्चार क्षेत्रसँग सहकार्य गर्न तयार रहेको उहाँको भनाइ छ । गण्डकी प्रदेशकी प्रेस रजिष्ट्रार विमला भण्डारीले विज्ञापन सञ्चार माध्यमको प्राण भएको उल्लेख गर्नुभयो । उहाँले सरकारबिचका अस्पष्टता र विरोधाभासहरु हटाउँदै विज्ञापनलाई एकद्धार र समानुपातिक प्रणालीमा लैजानुपर्नेमा जोड दिनुभयो । “हामीले सञ्चार माध्यमको दिगोपन हेर्नुपर्छ । ठूलो हिस्सा इन्टरनेटमा गएको छ,” उहाँले भन्नुभयो, “यहाँका मिडिया यहीँका विज्ञापनबाट चल्ने अवस्था निर्माण गर्नुपर्छ ।”विज्ञापन बोर्डका कार्यकारी अध्यक्ष लक्ष्मण हुमागाईँले विज्ञापन खर्चमात्र होइन, आम्दानीको माध्यम पनि भएको औंल्याउनुभयो । आमसञ्चारमा हुने विज्ञापन, बाह्य विज्ञापनमा पालिकाहरुले खर्च होइन, आम्दानीमात्र हुने स्रोत । सरकारी बोर्ड कस्ता हुने, कहाँ राख्न हुने, कहाँ नहुने नीति बनाउनु छ । बोर्डकी प्रमुख प्रशासकीय अधिकृत देवी पाण्डेले विज्ञापन अनुगमनका लागि कोशी प्रदेशबाहेक अरु प्रदेश र कुनै पालिकाले पनि ऐन निर्माण नगरेको उल्लेख गर्नुभयो । “प्रभावकारी अनुगमन नहुँदा राज्यले १८ अर्ब राजस्व गुमाइरहेको छ,” उहाँले भन्नुभयो, “विज्ञापन करबाट दुई अर्बमात्रै राजस्व सङ्कलन भइरहेको अवस्था छ ।” बोर्डको एक अध्ययनले देशभरबाट विज्ञापन करबाट २० अर्ब आम्दानी हुने देखाएको छ ।",
      "link": "https://gorkhapatraonline.com/news/185724",
      "image": "https://gorkhapatraonline.com/storage/media/326669/conversions/Untitled-3-original-thumb.jpg"
    },
    {
      "slug": "185709",
      "title": "समान कामका लागि असमान ज्याला",
      "timestamp": 1766966400000,
      "source": "gp",
      "content": "नेपालको संविधान २०७२ ले प्रत्येक नागरिकलाई रोजगारीको हक र प्रत्येक श्रमिकलाई उचित श्रम अभ्यासको हक सुनिश्चित गरेको छ ।",
      "longContent": "हेटौँडा, पुस १४ गते । नेपालको संविधान २०७२ ले प्रत्येक नागरिकलाई रोजगारीको हक र प्रत्येक श्रमिकलाई उचित श्रम अभ्यासको हक सुनिश्चित गरेको छ । संविधानको धारा ३३ मा रोजगारीको हक र धारा ३४ मा उचित पारिश्रमिक, सुविधा तथा योगदानमा आधारित सामाजिक सुरक्षाको हक उल्लेख गरिएको छ । त्यस्तै धारा १८ को उपधारा (४) मा समान कामका लागि लैङ्गिक आधारमा पारिश्रमिक तथा सामाजिक सुरक्षामा कुनै भेदभाव गरिने छैन भन्ने स्पष्ट व्यवस्था छ । तर यी संवैधानिक व्यवस्था व्यवहारमा अझै प्रभावकारी रूपमा कार्यान्वयन हुन सकेका छैनन् ।आर्थिक रूपमा कमजोर र न्यून आयस्रोत भएका महिलाहरू अझै पनि लैङ्गिक आधारमा पारिश्रमिक विभेदको मारमा परिरहेका छन् । पश्चिम मकवानपुरको मनहरी गाउँपालिका–७ स्थित बिजौना टोलमा बसोबास गर्ने अधिकांश महिलाहरूको जीविकोपार्जन दैनिक ज्यालादारीमै निर्भर छ । सामाजिक, आर्थिक र शैक्षिक रूपमा पछाडि परेका यी महिलाहरू समान काम गरे पनि पुरुषको तुलनामा कम ज्यालामा काम गर्न बाध्य छन् ।मनहरीकी ४३ वर्षीया सुस्मिता थिङ दैनिक ज्यालादारी गरेर नौ जनाको परिवार पाल्दै आउनुभएको छ । उहाँ निर्माण क्षेत्रमा सिमेन्ट घोल्ने, बालुवा, गिट्टी र ढुङ्गा कुट्ने, इँट्टा बोक्ने जस्ता काम गर्नुहुन्छ । बिहानदेखि साँझसम्म मिस्त्रीसँगै निर्माणस्थलमा काम गरे पनि पारिश्रमिक भने पुरुषभन्दा निकै कम पाउने गरेको उहाँको गुनासो छ ।“सँगै काम गर्ने पुरुषले दैनिक एक हजारदेखि बाह्र सय रुपियाँ पाउँछन्, हामी महिलालाई पाँच सयदेखि आठ सय रुपियाँ मात्रै दिन्छन्,” थिङले भन्नुभयो, “पुरुषसरह काम गर्न सक्दैनौँ भनेर ठेकेदारले कम ज्याला दिन्छन् ।”निर्माणसम्बन्धी काम गर्दा महिलाहरू असुरक्षित अवस्थामा काम गर्न बाध्य छन् । पञ्जा, हेल्मेट र अन्य सुरक्षाका सामग्रीबिना नै जोखिमपूर्ण काममा लगाइने गरेको उनीहरूको भनाइ छ । पारिवारिक आर्थिक अवस्था कमजोर भएकाले निर्माणको काम नपाएको बेला थिङ कृषि मजदुरीमा पनि जानुहुन्छ । “श्रीमान् बिरामी हुनुहुन्छ, आम्दानीको अर्को स्रोत छैन,” उहाँले भन्नुभयो । धान रोप्ने, काट्ने, मल बोक्ने, तरकारी गोड्ने र टिप्ने काम पनि उहाँले गर्नुहुन्छ । धान काट्ने सिजनमा समान पारिश्रमिक पाइए पनि आलि लगाउने र काल्ला उठाउने काममा भने पुरुषलाई आठ सयदेखि एक हजार रुपियाँ दिँदा महिलालाई खाना–खाजा खाएर पाँच सय रुपियाँ मात्र दिने गरिएको उहाँ बताउनुहुन्छ ।मनहरीकी लक्ष्मी थिङको अवस्था पनि उस्तै छ । “काम पाउन निकै गाह्रो छ, पर्खाल लगाउने, जाली लगाउने काममा महिलालाई लगाउँदैनन्,” उहाँले भन्नुभयो । पहिले कामको चाप बढी भए पनि अहिले मेसिनको प्रयोग बढेपछि श्रमिकको काम घट्दै गएको उहाँको भनाइ छ ।१५ वर्षको उमेरदेखि काठमाडौँमा साहुको गलैंचा बुनेर जीविका चलाउँदै आउनुभएकी लक्ष्मी अहिले पनि दैनिक ज्यालादारी र घरमै गलैचा बुनेर परिवार पाल्दै आउनुभएको छ । सिजनमा मकै रोप्ने, धान गोड्ने र काट्ने काममा ज्यालाका लागि जाने उहाँले बताउनुभयो । “कृषिको काममा दैनिक पाँच सय रुपियाँ पाइन्छ,” उहाँले भन्नुभयो, “चैत, असार र मङ्सिर कामको सिजन हो, अरु बेला काम हुँदैन ।”गलैचा बुन्दा ठेकेदारले कच्चा पदार्थ उपलब्ध गराउने र एक महिनामा एउटा गलैंचा बुन्दा साढे नौ हजार आउने उहाँको भनाइ छ । “गलैंचा बुन्दा हात दुख्छ, धागोले हात खान्छ, मेहनत धेरै तर आम्दानी थोरै हुन्छ,” उहाँले भन्नुभयो ।यस्तै, ३९ वर्षीया अन्जना तामाङ नौ वर्षको उमेरदेखि नै ज्यालादारी गर्दै जीवनयापन गर्दै आउनुभएको छ । उहाँ र उहाँका श्रीमान् दुवै दैनिक ज्यालादारी गरेर चार जनाको परिवार पाल्दै आउनुभएको छ । “ज्यालामा नगए खान पुग्दैन,” उहाँले भन्नुभयो, “काम पाएको बेला ठीकै हुन्छ, काम नपाएको बेला दैनिकी कसरी चलाउने भन्ने चिन्ता हुन्छ ।”कृषि मजदुरीमा पहिले चार सय रुपियाँ पाइने गरेको भए पनि अहिले पाँच सय रुपियाँ पाउने गरेको तामाङले बताउनुभयो । “आफ्नो जग्गा छैन, ऐलानी जग्गामा सानो छाप्रो बनाएर बसेका छौँ,” उहाँले भन्नुभयो ।उस्तै अवस्था शोभा पहरीको पनि छ । सानैमा अभिभावक गुमाएकी पहरीले १४ वर्षको उमेरमै विवाह गर्नुभयो । विवाहपछि ज्यालादारी सुरु गर्नुभएकी उहाँले सुरुमा २५ रुपियाँ ज्याला पाएको सम्झनुहुन्छ । अहिले पाँच सयसम्म ज्याला पाउने गरेको भए पनि पुरुषको तुलनामा अझै कम रहेको उहाँको गुनासो छ । पूर्व–पश्चिम राजमार्ग छेउमै रहेको मनहरीको बिजौना टोलमा बसोबास गर्ने अधिकांश महिलाहरू दैनिक ज्यालादारीमै निर्भर छन् । आर्थिक रूपमा विपन्न, आदिवासी जनजाति महिलाको बाहुल्य रहेको यो क्षेत्रमा अधिकांश एलानी जग्गामा बसोबास गर्दै आएका छन् । संवैधानिक र कानुनी व्यवस्था हुँदाहुँदै पनि समान कामका लागि समान ज्याला व्यवहारमा लागू नहुँदा यहाँका महिलाहरू श्रम शोषण र आर्थिक असुरक्षामा हुनुहुन्छ । श्रमको सम्मान अझै पनि हुन सकेको छैन । श्रमिकले उचित पारिश्रमिक पाएका छैनन् । अनौपचारिक क्षेत्रमा काम गर्ने श्रमिकमाथि हुने श्रम, आर्थिक र शारीरिक शोषण अहिले पनि कायमै छ । औपचारिक क्षेत्रमा काम गर्ने श्रमिक पनि सामाजिक सुरक्षा, रोजगारी र वृत्तिविकासको अनिश्चितता, न्यून तलब र श्रम शोषणलगायतको समस्याबाट मुक्त हुन सकेका छैनन् । एकातिर श्रमको उचित मूल्याङ्कन हुन सकेको छैन भने अर्कातर्फ राज्यले नागरिकलाई रोजगारीको अवसर प्रदान गर्न सकेको छैन ।यता श्रम, रोजगार तथा सामाजिक सुरक्षा मन्त्रालयले श्रम ऐन २०७४ अनुसार १ साउन २०८२ बाट लागू हुने गरी श्रमिकको न्यूनतम पारिश्रमिक तोकेको छ । चिया बगान बाहेकका श्रमिकको हकमा मासिक पारिश्रमिक १९ हजार ५ सय ५० रुपियाँ तोकिएको छ । आधारभूत पारिश्रमिक १२ हजार १७० र महँगी भत्ता सात हजार ३८० गरी १९ हजार ५५० पुर्‍याइएको हो । श्रमिकको दैनिक पारिश्रमिक ७५४ रुपियाँ छ । श्रमिकको न्यूनतम पारिश्रमिक प्रतिघण्टा १०१ रुपिया र आंशिक समय मात्र काम गर्ने कामदारको न्यूनतम पारिश्रमिक १०७ रुपियाँ प्रतिघण्टा छ । चिया बगानका श्रमिकको हकमा भने मासिक पारिश्रमिक १३ हजार ८९३ रुपियाँ छ । उहाँहरुको दैनिक पारिश्रमिक पाँच सय छ । प्रतिघण्टाका हिसावले श्रमिकले ६६ रुपियाँ पाउनेछन् । चिया बगानका सरदार र नाइकेको दैनिक भत्ता ६३ रुपियाँ सरकारले तोकेको छ ।श्रम, रोजगार तथा सामाजिक सुरक्षा मन्त्रालयका सहसचिव एवम् प्रवक्ता पीताम्बर घिमिरेले श्रमिकबिच ज्यालामा कुनै असमानता हुन नहुने स्पष्ट पार्नुभएको छ । उहाँले भन्नुभयो, “कानुनले तोकेको अनुसारको ज्याला पाउनु प्रत्येक श्रमिकको मौलिक हक हो ।” सह–सचिव घिमिरेका अनुसार सरकारले तोकेको न्यूनतम ज्याला सबै श्रमिकले पाउनुपर्नेछ र पुरुष–महिलाबिच कुनै भेदभाव गर्न पाइँदैन । साथै, यदि श्रमिकले तोकेको ज्याला नपाएमा सम्बन्धित श्रम कार्यालयमा लिखित उजुरी दिने व्यवस्था रहेको उहाँले जानकारी दिनुभयो ।",
      "link": "https://gorkhapatraonline.com/news/185709",
      "image": "https://gorkhapatraonline.com/storage/media/326656/conversions/photo-original-thumb.jpg"
    },
    {
      "slug": "185661",
      "title": "खुल्यो रसुवागढी नाका,  नेपाली ट्रकचालक केरुङ जान सुरु",
      "timestamp": 1766966400000,
      "source": "gp",
      "content": "करिब छ महिना ठप्प भएको नेपाल–चीन सीमावर्ती रसुवागढी नाका आइतबारदेखि पुनः सञ्चालनमा आएको छ । गत असार २४ गते आएको बाढीले क्षतिग्रस्त बनाएको गोसाइँकुण्ड गाउँपालिका–२, रसुवागढीस्थित मितेरी पुलको पुनर्निर्माण सम्पन्न भएपछि नाका सञ्चालनमा आएको हो ।",
      "longContent": "गङ्गाकुमारी मिजार/भउचप्रसाद यादवरसुवा/काठमाडौँ, पुस १४ गते । करिब छ महिना ठप्प भएको नेपाल–चीन सीमावर्ती रसुवागढी नाका आइतबारदेखि पुनः सञ्चालनमा आएको छ । गत असार २४ गते आएको बाढीले क्षतिग्रस्त बनाएको गोसाइँकुण्ड गाउँपालिका–२, रसुवागढीस्थित मितेरी पुलको पुनर्निर्माण सम्पन्न भएपछि नाका सञ्चालनमा आएको हो ।रसुवाका प्रमुख जिल्ला अधिकारी राजेश पन्थीले सीमापार ढुवानीमा संलग्न नेपाली ट्रकका सवारीचालक बिहान ७ बजेदेखि केरुङतर्फ आवागमन गर्न थालेको जानकारी दिनुभयो । उहाँले भन्नुभयो, “नेपाल–चीन सीमामा ल्हेन्देखोलामा निर्माणाधीन बेलिब्रिजको प्राविधिक जाँच सफल भएसँगै पुस १७ गतेदेखि नाका खोल्ने निर्णय भएको छ ।”रसुवा भन्सार कार्यालयका प्रमुख तुलसीप्रसाद भट्टराईले रसुवा नाकास्थित मैत्री पुलको ठाउँमा नयाँ बेलिब्रिज निर्माण भइसकेको र आइतबारदेखि सो पुल भएर मानिसको आवतजावत सुरु भइसकेको जानकारी दिनुभयो ।यही पुस १७ गते (बिहीबार) देखि मालवाहक सवारीसाधन तथा व्यापारीलाई समेत नाकाबाट आवागमनको अनुमति दिइने छ । चिनियाँ पक्षले जारी गरेको सूचनामा आइतबारदेखि सीमापार ढुवानीमा संलग्न यात्रुलाई प्रवेश दिन सुरु गरिने उल्लेख छ । साथै सबै विदेशी व्यापारिक प्रतिष्ठानले समयमै सम्बन्धित निकायलाई जानकारी गराउनुपर्ने र नेपाल चालक तथा कर्मचारीले प्रवेशअघि नै आवश्यक तयारी, सवारीसाधन लोड तथा कागजी प्रक्रिया पूरा गर्नुपर्ने जनाइएको छ ।यसैबिच गत असार २४ गते केरुङतर्फ सामग्री पु¥याएका मालवाहक कन्टेनर डिब्बा व्यवस्थापनका लागि व्यवसायीका प्रतिनिधिसमेत केरुङतर्फ प्रस्थान गरिसकेको सीमा प्रहरी चौकी टिमुरेका प्रहरी निरीक्षक विक्रम कुँवरले बताउनुभयो । बिहीबारदेखि भन्सार कार्यालयले भित्रिने तथा बाहिरिने सवारीसाधनको निरीक्षण गरेपछि मात्र आवागमनको अनुमति दिने व्यवस्था गरिएको छ । यस अवधिमा एकतर्फी पालैपालो प्रणाली कडाइका साथ लागु गरिने चिनियाँ पक्षको भनाइ छ ।साथै जी–२१६ सीमाक्षेत्रमा सडक कालोपत्रेको काम जारी रहेकाले जनवरी १ देखि जनवरी ८ सम्म आधा मार्ग मात्र सीमापार आवागमनका लागि प्रयोग गरिने छ । सो अवधिमा चिनियाँ समय अनुसार बिहान ९ बजेदेखि दिउँसो २ बनेसम्म आवागमन खुला रहने छ भने बाँकी समयमा दुवैतर्फबाट सवारी आवगमन नियन्त्रण गरिने छ । जनवरी ८ पछि भने चिनियाँ समय अनुसार बिहान ९ बजेदेखि दिउँसो १ बजेसम्म सामान्य भन्सार समयभन्दा एक घण्टा बढी सवारीसाधन प्रवेशका लागि खुला रहने छ । साथै दिउँसो २ बजेदेखि साँझ ७ बजेसम्म अस्थायी रूपमा आवागमन सञ्चालन गरिने छ ।विसं २०७६ जेठमा सञ्चालनमा अर्को मितेरी पुल गत असारको बाढीले बगाएपछि नेपाल–चीनबिचको सडक सञ्जाल पूर्ण रूपमा विच्छेद भएको थियो । यसअघि २०७७ सालको बाढीले पनि पुलमा क्षति पु¥याएको थियो, जसलाई मर्मत गरी पुनः सञ्चालनमा ल्याइएको थियो । चीनतर्फ बग्ने ल्हेन्द्रे खोलामा वर्षायाममा पटक पटक आउने बाढीले पुल तथा सडक संरचनमा निरन्तर क्षति पु¥याउँदै आएको छ । चिनियाँ लगानीमा निर्माण भएको उक्त पुल २०७२ सालको भूकम्पछि जीर्ण बनेको थियो । त्यसपछि तिब्बत इन्जिनियरिङ कम्पनी लिमिटेड तान सुन लोड एन्ड ब्रिजले पुलको पुनर्निर्माण गरेको थियो । गल्छी–त्रिशूली–मैलुङ–स्याफ्रुबेँसी–रसुवागढी सडक आयोजनाका प्रमुख ई. कृष्णनाथ ओझाले असारमा आएको बाढीपहिरोले क्षति भएको सडक संरचना अझै निर्माण हुन नसकेको बताउँदै तत्कालका लागि एक लेनमा मात्र सवारीसाधन सञ्चालनमा आउन सक्ने जानकारी दिनुभयो ।उहाँले भन्नुभयो, “स्याफ्रुबेँसीदेखि रसुवागढीसम्म १६ किलोमिटर खण्डमा बढी क्षति पुगेको छ । यस खण्डमा अहिले ‘फुलफेज’ मा सवारीसाधन गुडाउन पाइँदैन । दुवैतर्फबाट सवारीसाधन आएको अवस्थामा एउटालाई ओत लगाएर गाडी अगाडि बढाउन सक्ने हुन सक्छ ।” गल्छीदेखि रसुवागढीसम्म सडकको कुल लम्बाइ ८२ किलोमिटर छ ।",
      "link": "https://gorkhapatraonline.com/news/185661",
      "image": "https://gorkhapatraonline.com/storage/media/326586/conversions/Rasuwa-naka-naya-pul-original-thumb.jpg"
    },
    {
      "slug": "185658",
      "title": "काठमाडौँमा ‘हाम्रो प्रहरी’ अभियान",
      "timestamp": 1766966400000,
      "source": "gp",
      "content": "शान्ति सुरक्षा तथा अपराध अनुसन्धानमा प्रहरी–नागरिकबिचको सहकार्य र सम्बन्धलाई अझ प्रगाढ बनाउन नेपाल प्रहरीले ‘हाम्रो प्रहरी कार्यक्रम’   सुरु गरेको छ ।",
      "longContent": "गोरखापत्र समाचारदाता काठमाडौँ, पुस १४ गते । शान्ति सुरक्षा तथा अपराध अनुसन्धानमा प्रहरी–नागरिकबिचको सहकार्य र सम्बन्धलाई अझ प्रगाढ बनाउन नेपाल प्रहरीले ‘हाम्रो प्रहरी कार्यक्रम’ सुरु गरेको छ । यस अन्तर्गत जिल्ला प्रहरी परिसर काठमाडौँले आइतबार वसन्तपुर परिसरमा स्थानीय जनप्रतिनिधि तथा विभिन्न क्षेत्रका विशिष्ट व्यक्तिसहित गरेको कार्यक्रमलाई सम्बोधन गर्दै प्रहरी महानिरीक्षक दानबहादुर कार्कीले नागरिकको भावना अनुसार नेपाल प्रहरीले आफ्नो सेवा प्रवाह गर्ने बताउनुभयो ।कार्कीले भन्नुभयो, “युग सुहाउँदो, नागरिकले चाहेको जस्तो शान्ति सुरक्षा र सेवा प्रवाह गरी सुरक्षित समाज निर्माण गर्न हाम्रो प्रहरी अभियान कोसेढुङ्गा बन्ने छ ।’’ उहाँले कानुन कार्यान्वयनमार्फत कानुनी शासन स्थापना गरी सभ्य समाज निर्माणमार्फत समृद्ध मुलुक निर्माणका लागि सबै प्रहरी युनिटले नागरिक र प्रहरी सम्बन्धलाई थप प्रगाढ बनाउँदै लैजानुपर्नेमा जोड दिनुभयो । माइती नेपालका संस्थापक तथा समाजसेवी अनुराधा कोइरालाले लागुऔषध दुव्र्यसन र महिला तथा किशोरीमाथि हिंसात्मक घटना वृद्धि हुनु चिन्ताजनक रहेको बताउनुभयो । प्रहरी र समुदायको सक्रियतामा मात्र यी घटना नियन्त्रण गर्न सकिने बताउँदै कोइरालाले भन्नुभयो, “विगतमा महिला तथा बालबालिकालाई अर्को देशमा पु¥याएर बेचबिखन गरिन्थ्यो तर अहिले किशोरी घरछिमेकमै असुरक्षित हुने क्रम बढ्नु अत्यन्तै चिन्ताजनक छ ।” काठमाडौँ महानगरपालिका उपप्रमुख सुनिता डङ्गोलले गत भदौ २३–२४ गते जेनजी आन्दोलनमा प्रहरीसँगै मुलुकले अकल्पनीय क्षति भोग्न परेको बताउँदै प्रहरीको मनोबल उकास्न समुदायस्तरबाट पु¥याएको योगदान अतुलनीय रहेको बताउनुभयो । डङ्गोलले भन्नुभयो, “प्रहरीको मनोबल उच्च नभई समाज सुरक्षित बन्न सक्दैन । त्यसैले शान्ति सुरक्षा कायम गर्न समुदायको पनि उत्तिकै भूमिका हुनुपर्ने भएकाले नागरिक प्रहरी सम्बन्ध थप सुमधुर हुनु पर्छ ।”उहाँले क्षतिग्रस्त प्रहरीका संरचना पुनर्निमाण गर्न कामपाले आवश्यक सहयोग गर्ने पनि प्रतिबद्धता व्यक्त गर्नुभयो । नेपाल उद्योग वाणिज्य महासङ्घका अध्यक्ष चन्द्र ढकालले मुलुकमा शान्ति सुरक्षा कायम गर्दै अपराध नियन्त्रणमा प्रहरी र समुदायको सहकार्य आवश्यक रहेको बताउनुभयो ।मुलुकको अर्थतन्त्रमा निजी क्षेत्रको योगदान ८० प्रतिशतभन्दा बढी रहेको बताउँदै उहाँले भन्नुभयो, “निजी क्षेत्र चलायमान हुन शान्ति सुरक्षा अत्यन्तै महत्वपूर्ण छ । जेनजी आन्दोलनमा व्यावसायिक क्षेत्रमा पु¥याइएको क्षतिबाट खस्केको निजी क्षेत्रको मनोबल उकास्न सरकारले विशेष पहल गर्नु पर्छ ।”त्यसै गरी वरिष्ठ कलाकार हरिवंश आचार्य, योगेश्वर अमात्य, संरक्षणकर्मी गणपतिलाल श्रेष्ठ, नेपाल क्रिकेट सङ्घका सचिव तथा नेपाली क्रिकेट टिमका पूर्वकप्तान पारस खड्काले समाजमा शान्ति सुरक्षा कायम गर्न नेपाल प्रहरीले पु¥याएको योगदानको चर्चा गर्दै हाम्रो प्रहरी अभियानमार्फत युवापुस्ता र प्रहरीको सम्बन्ध थप सुमधुर हुने अपेक्षा व्यक्त गर्नुभयो ।सो अवसरका शान्ति सुरक्षामा योगदान पु¥याउने र विभिन्न क्षेत्रका व्यक्तिलाई सम्मान गर्नुका साथै विभिन्न स्कुल तथा कलेजमा अध्ययनरत विद्यार्थीलाई प्रहरी ब्रान्ड एम्बेसडर घोषणा गरिएको छ ।",
      "link": "https://gorkhapatraonline.com/news/185658",
      "image": "https://gorkhapatraonline.com/storage/media/326591/conversions/hamro-prahari_subharambha_sagar_SGR2187-original-thumb.jpg"
    },
    {
      "slug": "185657",
      "title": "कांग्रेसको कारबाही फुकुवा",
      "timestamp": 1766966400000,
      "source": "gp",
      "content": "नेपाली कांग्रेसको केन्द्रीय अनुशासन समितिले गरेको निष्कासन, निलम्बन र पार्टीको विधान अनुसार स्वतः काबारहीमा परेका नेता कार्यकर्ताको बाँकी अवधि माफी मिनाहा गरेको छ ।",
      "longContent": "गोरखापत्र समाचारदाता ललितपुर, पुस १४ गते । नेपाली कांग्रेसको केन्द्रीय अनुशासन समितिले गरेको निष्कासन, निलम्बन र पार्टीको विधान अनुसार स्वतः काबारहीमा परेका नेता कार्यकर्ताको बाँकी अवधि माफी मिनाहा गरेको छ । पार्टीका तर्फबाट मुख्यसचिव कृष्णप्रसाद पौडेलले सबै प्रदेश, जिल्ला, प्रतिनिधि सभा क्षेत्र, प्रदेश सभा क्षेत्र, पालिका र वडा कार्यसमितिलाई आइतबार परिपत्र गर्दै कारबाहीमा परेका सबै नेता कार्यकर्ताको कारबाही फुकुवा भएको जानकारी दिनुभएको हो । नेपाली कांग्रेस केन्द्रीय कार्यसम्पादन समितिको पुस १२ गते बसेको बैठकले आगामी प्रतिनिधि सभा र राष्ट्रिय सभाको निर्वाचनलाई दृष्टिगत गर्दै पार्टीभित्र बृहत् एकता कायम सबैको कारबाही मिनाहा गर्ने निर्णय गरेको थियो । पत्रमा विगतको निर्वाचनमा पार्टीको उम्मेदवार वा पार्टीले समर्थन गरेका उम्मेदवारविरुद्ध उम्मेदवारी दिने, उम्मेदवारका प्रस्तावक र समर्थक वा असहयोग गरी अनुशासनविपरीत काम गरेकाको क्रियाशील सदस्यता निरन्तरता कायम गरी क्रियाशील सदस्यता नवीकरण गर्ने निर्णय भएको जानकारी दिइएको छ । यसै गरी नेपाली कांग्रेस केन्द्रीय कार्यसम्पादन समिति बैठकमा आइतबार पनि फागुन २१ गते हुने निर्वाचन प्रयोजनका लागि समानुपतिक उम्मेदवारको सूची तयार गर्न छलफल भएको छ । प्रवक्ता डा. प्रकाशशरण महतले ११० जना समानुपातिक उम्मेदवारको सूची तयार पारेर निर्वाचन आयोगमा सोमबार बुझाइने बताउनुभयो । उहाँका अनुसार यसअघि समानुपातिकबाट सांसद भएका नेता नदोहोरिने गरी सूची बनाइने छ ।",
      "link": "https://gorkhapatraonline.com/news/185657",
      "image": "https://gorkhapatraonline.com/storage/media/326582/conversions/congresh1-original-thumb.jpg"
    },
    {
      "slug": "185655",
      "title": "टेरामक्स प्रकरण : विशेषले सर्वोच्चसँग माग्यो आदेशको प्रतिलिपि",
      "timestamp": 1766966400000,
      "source": "gp",
      "content": "विशेष अदालतले टेरामक्स प्रविधि खरिद प्रकरणसम्बन्धी रिटमा सर्वोच्चले जारी गरेको आदेशको प्रमाणित प्रतिलिपि झिकाउन आदेश गरेको छ । पूर्वमन्त्री मोहनबहादुर बस्नेतसमेत विपक्षी रहेको उक्त मुद्दाको सुनुवाइका क्रममा विशेष अदालतले विवादसँग सम्बन्धित रिटमा सर्वोच्चले जारी गरेको आदेश माग गरेको हो । दूरसञ्चार प्राधिकरणले खरिद प्रक्रिया रद्द गरेको अवस्थामा सर्वोच्च अदालतले प्रक्रिया पुनः प्रारम्भ गर्न आदेश गरेको थियो ।",
      "longContent": "गोरखापत्र समाचारदाताकाठमाडौँ, पुस १४ गते । विशेष अदालतले टेरामक्स प्रविधि खरिद प्रकरणसम्बन्धी रिटमा सर्वोच्चले जारी गरेको आदेशको प्रमाणित प्रतिलिपि झिकाउन आदेश गरेको छ । पूर्वमन्त्री मोहनबहादुर बस्नेतसमेत विपक्षी रहेको उक्त मुद्दाको सुनुवाइका क्रममा विशेष अदालतले विवादसँग सम्बन्धित रिटमा सर्वोच्चले जारी गरेको आदेश माग गरेको हो । दूरसञ्चार प्राधिकरणले खरिद प्रक्रिया रद्द गरेको अवस्थामा सर्वोच्च अदालतले प्रक्रिया पुनः प्रारम्भ गर्न आदेश गरेको थियो । न्यायाधीशद्वय नारायणप्रसाद पौडेल र हेमन्त रावलको इजलासले थप प्रमाण झिकाउने आदेश गरेको हो । दुई पूर्वसर्त पूरा गरेर मुद्दा पेस गर्न इजलासले अदेश गरेको हो । विशेष अदालतको आदेशमा भनिएको छ, “खरिद प्रक्रिया रद्द गर्ने गरी नेपाल दूरसञ्चार प्राधिकरणबाट भएको मिति २०७६/०१/२० गतेको निर्णयविरुद्ध प्रतिवादीमध्येका भेनराइज सोलुसनले सम्मानित सर्वोच्च अदालतमा मिति २०७६/०२/२० मा दायर गरेको उत्प्रेषण रिट निवेदनमा सम्मानित सर्वोच्च अदालतबाट मिति २०७८/०१/१४ गते भएको आदेश प्रमाणित प्रति र प्रस्तुत विषयसँगै सम्बन्धित देखिएको रिट निवेदनमा भएको आदेशको प्रमाणित प्रतिलिपि सर्वोच्च अदालतबाट मगाउनू ।”विवादसम्बन्धी उक्त रिटमा तत्कालीन प्रधान न्यायाधीश चोलेन्द्रशमशेर जबरा र न्यायाधीश कुमार चुडालको इजलासले रद्द भएको टेन्डर प्रक्रिया पुनः अघि बढाउन आदेश गरेको थियो । रिटमा सर्वोच्चले दूरसञ्चार प्राधिकरणले आह्वान गरेको बोलपत्र कानुनसम्मत रहेको, आसयपत्र माग गर्दा कानुनले तोके अनुसारका प्रतिस्पर्धी रहेको, कम्पनीले मापदण्ड पालना गरेका आधारमा खरिद प्रक्रिया रद्द गर्नुपर्ने अवस्था नरहेको आदेश गरेको थियो । अदालतले बोलपत्र प्रस्तावको प्राविधिक तथा आर्थिक मूल्याङ्कन सकिएको, उच्चतम अङ्क प्राप्त गर्ने कम्पनीसँग छलफल भइसकेको अवस्थामा सम्झौता नगरी रद्द गर्ने निर्णय कानुनसम्मत नभएको भन्दै अदालतले प्राधिकरणको निर्णय बदर गरेको थियो । यस्तै अदालतले प्रणाली खरिद प्रक्रियासँग सम्बन्धित विषयको अनुसन्धानका क्रममा अख्तियार दुरुपयोग अनुसन्धान आयोगबाट नियुक्त टेलिकम्युनिकेसनविज्ञ केशव ज्ञवाली पनि बकपत्रका लागि झिकाउन आदेश गरेको छ । अदालतले विशेष सरकारी वकिल कार्यालय काठमाडौँमार्फत भौतिक रूपमा वा श्रव्यदृश्य माध्यममार्फत उपस्थित गराई बकपत्रका लागि इजलासमा पेस गर्न अदालतले आदेश गरेको हो ।",
      "link": "https://gorkhapatraonline.com/news/185655",
      "image": "https://gorkhapatraonline.com/storage/media/326580/conversions/Untitled-1-(1)-original-thumb.jpg"
    },
    {
      "slug": "185654",
      "title": "निर्वाचन आचारसंहिता  : उल्लङ्घनकर्ताले तिरेनन् जरिबाना",
      "timestamp": 1766966400000,
      "source": "gp",
      "content": "निर्वाचन आयोगले आगामी प्रतिनिधि सभा सदस्य निर्वाचन, २०८२ का लागि निर्वाचन आचारसंहिता स्वीकृत गरेको छ ।   आयोगले आचारसंहिता कठोरतापूर्वक पालना गर्ने चेतावनी दिइरहँदा विगतको निर्वाचनमा आचारसंहिता उल्लङ्घनको घटनामा संलग्नलाई आयोगले तोकेको जरिबाना र गरेको कारबाहीको पालना भएको छैन । आयोगले जरिबाना तोकेकामा राजनीतिक दलका उम्मेदवार, स्थानीय निकायका पदाधिकारी, प्रदेशका मन्त्री, विद्यालयका प्रधानाध्यापकसहित सरकारी निकायका उच्चपदस्थ कर्मचारी छन् ।",
      "longContent": "काठमाडौँ, पुस १४ गते । निर्वाचन आयोगले आगामी प्रतिनिधि सभा सदस्य निर्वाचन, २०८२ का लागि निर्वाचन आचारसंहिता स्वीकृत गरेको छ । आयोगले आचारसंहिता कठोरतापूर्वक पालना गर्ने चेतावनी दिइरहँदा विगतको निर्वाचनमा आचारसंहिता उल्लङ्घनको घटनामा संलग्नलाई आयोगले तोकेको जरिबाना र गरेको कारबाहीको पालना भएको छैन । आयोगले जरिबाना तोकेकामा राजनीतिक दलका उम्मेदवार, स्थानीय निकायका पदाधिकारी, प्रदेशका मन्त्री, विद्यालयका प्रधानाध्यापकसहित सरकारी निकायका उच्चपदस्थ कर्मचारी छन् । निर्वाचन आयोगको अभिलेखबमोजिम प्रतिनिधि सभा सदस्य निर्वाचन २०७९ मा आयोगले आचारसंहिताविपरीत अभिव्यक्ति दिएको र गतिविधि गरेका २१ जनामाथि जरिबाना र विभागीय कारबाहीका लागि निर्देशन दिइएको थियो । आयोगको कानुन तथा राजनीतिक दल व्यवस्थापन महाशाखाका अनुसार विभागीय कारबाही गरी जानकारी गराउन भनिएको निर्णय कुनै पनि जानकारी आयोगसमक्ष पेस भएको देखिन्न । आयोगसमक्ष परेको उजुरी, सञ्चार माध्यममा प्रकाशित भएको समाचारलाई प्रमाणका रूपमा लिएर आयोगले उम्मेदवार, शिक्षक र उच्च पदस्थ कर्मचारीलाई कारबाही गरेको हो । महाशाखा प्रमुख यज्ञप्रसाद भट्टराईले विगतमा आचारसंहिता उल्लङ्घनमा परी जरिबाना नतिरेको वा विभागीय कारबाही नभएको भनेर आयोगसमक्ष उजुरी परे आयोग पदाधिकारीको निर्णयका आधारमा त्यस्ता व्यक्तिले आगामी निर्वाचनमा उम्मेदवारी दिए उम्मेदवारी रद्द हुन सक्ने बताउनुभयो । आयोगको अभिलेखबमोजिम चार जनाले ३६ हजार रुपियाँ जरिबाना बुझाएका छन् । बाँकी १७ जनाको कारबाहीबारे आयोगको अभिलेखमा कुनै दस्ताबेज वा प्रमाण देखिन्न । काठमाडौँ महानगरपालिकाका तत्कालीन वडा अध्यक्ष मुकुन्द रिजालले २०७९ को प्रतिनिधि सभा तथा प्रदेश सभा सदस्य निर्वाचनमा सामाजिक सञ्जालमा उम्मेदवारलाई मत दिई जिताउन गरेको अनुरोधलाई आयोगले आचारसंहिता उल्लङ्घनको घटनाको रूपमा पाँच हजार रुपियाँ जरिबाना तोकेकोमा रिजालले सो जरिबाना तिर्नुभयो । नेपाली कांग्रेसबाट निर्वाचित उहाँको निधन भइसकेको छ । विघटित प्रतिनिधि सभाका सदस्य मेटमणि चौधरीले आफ्नो निर्वाचन क्षेत्रका बाढीपीडितको नाममा चामल वितरण गरेको घटनामा आयोगले २५ हजार जरिबाना तोकेकोमा उहाँले पनि जरिबाना तिर्नुभएको छ । प्रतिनिधि सभा सदस्य पदको उम्मेदवार नेकपा (एमाले) का बद्री मैनालीले औषधी उपचारको बहानामा रुपियाँ वितरण गर्दा एक हजार रुपियाँ जरिबाना तिर्नुभयो । बारा–४ मा प्रतिनिधि सभा सदस्य पदको उम्मेदवार कृष्णकुमार श्रेष्ठले मौन अवधिमा घरदैलो कार्यक्रम गर्दा आयोगले २०७९ मङ्सिर १४ गते पाँच हजार जरिबाना तोक्यो । उहाँले सो जरिबाना तिर्नुभएको छ । बाँकीका १७ जनाले भने अझै जरिबाना तिरेका छैनन् । आयोगले आचारसंहिता उल्लङ्घनसम्बन्धी केही विषयमा सानोठिमी क्याम्पस भक्तपुरको आंशिक शिक्षक व्यवस्थापनसम्बन्धीको सम्पूर्ण प्रक्रिया बदर गरिएको जानकारी आएको जनाएको छ । निर्वाचन आचारसंहिता २०८२ ले समेत नेपाल सरकार, प्रदेश सरकार र स्थानीय तह अन्तर्गतका निकाय, अर्धसरकारी तथा सार्वजनिक संस्था र सोमा कार्यरत कर्मचारीले कुनै राजनीतिक दल वा उम्मेदवारको पक्ष वा विपक्षमा प्रचार प्रसार गर्न वा संलग्न हुन बन्देज लगाएको छ । आयोगको सो व्यवस्थाको विगतमा समेत कडाइपूर्वक निगरानी भएको छैन । आयोगले आचारसंहिताविपरीत यस प्रकारको गतिविधिमा संलग्न भएको उजुरी परेपछि मात्रै कारबाही गरेको हो । सामाजिक सञ्जालमा निर्वाचन आचारसंहिताविपरीत र निर्वाचनविरुद्धको गतिविधि अनुगमन गर्न आयोगले प्रतिनिधि सभा तथा प्रदेश सभा सदस्य निर्वाचनमा छुट्टै कार्यदल नै गठन गरेको थियो । अनुगमन कार्यदलको कार्यालय आयोग परिसरमै थियो तर आयोगको अभिलेखबमोजिम सो कार्यदलको सिफारिसलाई आधार बनाएर कारबाही गरेको देखिएन वा कार्यदलले सिफारिस नै गरेको देखिन्न । स्थानीय तह, प्रदेश वा सङ्घीय सरकारका निर्वाचित वा अन्य पदाधिकारी वा कार्यरत कर्मचारीले कुनै दल विशेषलाई लाभ वा हानि हुने गरी प्रचार प्रसारमा संलग्न हुनुलाई आचारसंहिताविपरीतका गतिविधिका रूपमा परिभाषित गरिएको छ । वार्षिक बजेट तथा कार्यक्रममा स्वीकृत भएका बाहेकका अन्य नयाँ कार्यक्रम गर्न, नयाँ नीति, योजना वा कार्यक्रमको घोषणा गर्न, स्वीकृत गर्न वा सञ्चालन गर्न नहुने व्यवस्था गरिएको छ । निर्वाचन प्रचार प्रसारका क्रममा उम्मेदवारले बालबालिकाको प्रयोग गर्नुसमेत आचारसंहिता उल्लङ्घनभित्र पर्छ तर यस प्रकारको गतिविधिमा संलग्न उम्मेदवारबारे आयोगमा उजुरी नपर्दा आयोगले कारबाही गर्न सकेको छैन ।",
      "link": "https://gorkhapatraonline.com/news/185654",
      "image": "https://gorkhapatraonline.com/storage/media/326579/conversions/e.-aayog-original-thumb.jpg"
    },
    {
      "slug": "185653",
      "title": "अस्थायी मतदाता नामावली आगामी सातादेखि सङ्कलन",
      "timestamp": 1766966400000,
      "source": "gp",
      "content": "निर्वाचन आयोगले आगामी सातादेखि अस्थायी मतदाता नामावली सङ्कलन गर्ने भएको छ । आयोग पदाधिकारीको बैठकले अस्थायी मतदाता नामावली सङ्कलन कार्यक्रम स्वीकृत गरेपछि सङ्कलन कार्य सुरु हुने भएको हो ।",
      "longContent": "गोरखापत्र समाचारदाताकाठमाडौँ, पुस १४ गते । निर्वाचन आयोगले आगामी सातादेखि अस्थायी मतदाता नामावली सङ्कलन गर्ने भएको छ । आयोग पदाधिकारीको बैठकले अस्थायी मतदाता नामावली सङ्कलन कार्यक्रम स्वीकृत गरेपछि सङ्कलन कार्य सुरु हुने भएको हो । आयोगका प्रवक्ता नारायणप्रसाद भट्टराईले पुस १९ देखि माघ १८ गतेसम्म अस्थायी मतदाता नामावलीमा नाम समावेश हुने जानकारी दिनुभयो । स्वीकृत कार्यक्रमबमोजिम कर्मचारी कार्यरत कार्यालयका प्रमुखले मतदाताको नाम प्रमाणित गरी प्रमुख नाम दर्ता अधिकारीको कार्यालयमा पठाउने छन् । अस्थायी मतदाता नामावलीमा नाम दर्ता गराउने मतदाताले प्रतिनिधि सभा सदस्य निर्वाचनको समानुपातिक निर्वाचन प्रणालीतर्फ मात्रै मतदान गर्न पाउने छन् । आयोगको मतदाता नामावली ऐन, २०७३ को दफा ३० र मतदाता नामावलीसम्बन्धी कार्यविधि, २०८२ ले अस्थायी मतदातालाई परिभाषित गरेको छ । सोबमोजिम नेपाल सरकार, प्रदेश सरकार, स्थानीय तह तथा नेपाल सरकार वा प्रदेश सरकारको स्वामित्व वा नियन्त्रणमा रहेको संस्थामा कार्यरत कर्मचारी, ब्यारेकमा रहेका नेपाली सेना, नेपाल प्रहरी वा सशस्त्र प्रहरी, कारागारमा रहेका थुनुवा र कैदी अस्थायी मतदाता हुन् । तर अस्थायी मतदाता नामावलीमा नाम हुन निर्वाचन आयोगले शनिबार सार्वजनिक गरेको मतदाताको अन्तिम नामावलीमा नाम हुनै पर्ने छ । त्यसै गरी ऐन र कार्यविधिले निर्वाचन कार्यमा खटिएका कर्मचारी र सुरक्षाकर्मी, विभिन्न तहको सरकारको स्वीकृत लिई सञ्चालनमा भएको वृद्धाश्रममा बसेका व्यक्ति, संवैधानिक निकायका प्रमुख तथा पदाधिकारीले अस्थायी मतदाताको रूपमा परिभाषित गरेको छ । कार्यालय प्रमुखले प्रमुख नाम दर्ता अधिकारीको कार्यालयमा पठाएको विवरणबमोजिम प्रमुख अधिकारीले त्रुटि सच्याउनका लागि विवरण प्रकाशन गर्ने, संशोधित अस्थायी नामावली प्रकाशन गर्ने, दाबी विरोधका लागि निवेदन लिने तथा सो उपर जाँचबुझ गरी अन्तिम अस्थायी मतदाता नामावली प्रकाशन गर्ने छन् । यी प्रक्रिया पूरा भएपछि अस्थायी मतदाता नामावलीसम्बन्धी कार्यविधि, २०८२ को दफा ८ अनुसार जिल्ला अस्थायी मतदाता नामावली सङ्कलन तथा व्यवस्थापन समितिको निर्णयबाट अन्तिम अस्थायी मतदाता नामावली प्रकाशन हुने छ । आयोगले सुरक्षाकर्मी, कर्मचारी तथा वृद्धाश्रममा रहेका ज्येष्ठ नागरिकका लागि अस्थायी मतदान केन्द्र तोक्ने छन् । तोकिएको मतदान केन्द्रमा अस्थायी मतदाताले मतदान गर्न पाउने छन् । आयोगका अनुसार निर्वाचनमा खटिने कर्मचारी समेत अस्थायी मतदाता अन्तर्गत पर्ने छन् । निर्वाचनमा करिब दुई लाख कर्मचारी (जनशक्ति) परिचालन हुने छन् । त्यसै गरी म्यादी प्रहरीसहित करिब तीन लाख पचास हजार सुरक्षाकर्मी परिचालन हुने छन् । यसरी करिब पाँच लाखको हाराहारीमा अस्थायी मतदाता रहने अनुमान गरिएको छ । त्यसै गरी ऐन र कार्यविधिले निर्वाचन कार्यमा खटिएका कर्मचारी र सुरक्षाकर्मी, विभिन्न तहको सरकारको स्वीकृत लिई सञ्चालनमा भएको वृद्धाश्रममा बसेका व्यक्ति, संवैधानिक निकायका प्रमुख तथा पदाधिकारीले अस्थायी मतदाताको रूपमा परिभाषित गरेको छ । कार्यालय प्रमुखले प्रमुख नाम दर्ता अधिकारीको कार्यालयमा पठाएको विवरणबमोजिम प्रमुख अधिकारीले त्रुटि सच्याउनका लागि विवरण प्रकाशन गर्ने, संशोधित अस्थायी नामावली प्रकाशन गर्ने, दाबी विरोधका लागि निवेदन लिने तथा सो उपर जाँचबुझ गरी अन्तिम अस्थायी मतदाता नामावली प्रकाशन गर्ने छन् । यी प्रक्रिया पूरा भएपछि अस्थायी मतदाता नामावलीसम्बन्धी कार्यविधि, २०८२ को दफा ८ अनुसार जिल्ला अस्थायी मतदाता नामावली सङ्कलन तथा व्यवस्थापन समितिको निर्णयबाट अन्तिम अस्थायी मतदाता नामावली प्रकाशन हुने छ । आयोगले सुरक्षाकर्मी, कर्मचारी तथा वृद्धाश्रममा रहेका ज्येष्ठ नागरिकका लागि अस्थायी मतदान केन्द्र तोक्ने छन् । तोकिएको मतदान केन्द्रमा अस्थायी मतदाताले मतदान गर्न पाउने छन् । आयोगका अनुसार निर्वाचनमा खटिने कर्मचारी समेत अस्थायी मतदाता अन्तर्गत पर्ने छन् । निर्वाचनमा करिब दुई लाख कर्मचारी (जनशक्ति) परिचालन हुने छन् । त्यसै गरी म्यादी प्रहरीसहित करिब तीन लाख पचास हजार सुरक्षाकर्मी परिचालन हुने छन् । यसरी करिब पाँच लाखको हाराहारीमा अस्थायी मतदाता रहने अनुमान गरिएको छ ।",
      "link": "https://gorkhapatraonline.com/news/185653",
      "image": "https://gorkhapatraonline.com/storage/media/326578/conversions/matadata-namawali-original-thumb.jpg"
    },
    {
      "slug": "185652",
      "title": "सानैमा चुँडियो इलावतीको पढ्ने रहर",
      "timestamp": 1766966400000,
      "source": "gp",
      "content": "सात वर्षको उमेरमै आमालाई गुमाउनु परेको पीडा इलावती चौधरीको मन–मस्तिष्कबाट मेटिन नपाउँदै एक वर्षपछि बुवाको मृत्युले उहाँको बाल्यकाल अन्धकारमै बित्यो । आमा सरिता चौधरीको निधनपछि टिबी रोगबाट पीडित बुवा बुधराम चौधरीको आर्थिक अभावकै कारण उपचार हुन सकेन । गढवा गाउँपालिका–२, महादेवाकी इलावतीले एकै वर्षको अन्तरालमा बुवाआमा दुवै",
      "longContent": "दाङ, पुस  १४ गते । सात वर्षको उमेरमै आमालाई गुमाउनु परेको पीडा इलावती चौधरीको मन–मस्तिष्कबाट मेटिन नपाउँदै एक वर्षपछि बुवाको मृत्युले उहाँको बाल्यकाल अन्धकारमै बित्यो । आमा सरिता चौधरीको निधनपछि टिबी रोगबाट पीडित बुवा बुधराम चौधरीको आर्थिक अभावकै कारण उपचार हुन सकेन । गढवा गाउँपालिका–२, महादेवाकी इलावतीले एकै वर्षको अन्तरालमा बुवाआमा दुवै गुमाउँदाको पीडासँगै अशक्त हजुरआमा र सानो भाइको सम्पूर्ण जिम्मेवारीको भारीले उहाँको काँध थिचिरह्यो ।मावलीको सहयोग पाएपछि इलावतीले हजुरआमाको स्याहार, भाइको हेरचाह र आफ्नो पढाइलाई जसोतसो अघि बढाउनुभयो । पढाइमा अब्बल इलावतीले जस्तोसुकै कठिन परिस्थितिमा पनि विद्यालय जान छोड्नु भएन । गाउँदेखि विद्यालय निकै टाढा भए पनि एक घण्टा पैदल हिँडेर उहाँ सरस्वती मावि गोबरडिहाँ पुग्नुहुन्थ्यो । पढ्ने तीव्र इच्छा हुँदाहुँदै पनि कक्षा ८ पछि उहाँले पढाइलाई अघि बढाउन पाउनुभएन । गरिबीका कारण विद्यालय शुल्क तिर्ने समस्या, भाइको पढाइ, अशक्त हजुरआमाको उपचार, अनेक चिन्ताले पढ्ने चाहनालाई नै उहाँले त्याग्नुभयो । इलावती चौधरी भन्नुहुन्छ, “भाइको पढाइ र हजुरआमाको उपचारका लागि मैले आफैँले पढाइ छोड्ने निर्णय गरेँ तर त्यो रात म झिमिक्कै निदाउन सकिनँ । मेरो पढाइ अब यत्ति नै रहेछ भनेर चित्त बुझाएँ ।” इलावती १५ वर्षकै उमेरमा मजदुरी गर्न प्युठान पुग्नुभएको थियो । गाउँमा मजदुरीको काम नपाएपछि गाउँकै दिदीहरूसँग जिल्ला बाहिरिएकी इलावतीले दैनिक छ सय रुपियाँ कमाउन थालेको बताउनुभयो । त्यही पैसाले हजुरआमाको औषधी, भाइको विद्यालय शुल्क र साँझबिहानको जोहो गर्दै आउनुभयो । उहाँकी ८० वर्षीय हजुरआमा कैलालसपती चौधरी लट्ठीको सहारामा हिँड्नुहुन्छ । इलावतीले भन्नुभयो, “हजुरआमाको वृद्धभत्ता आउँछ तर त्यो पर्याप्त हुँदैन, मैले मजदुरी गरेर कमाएको पैसाले औषधी किनिदिन्छु । त्यो भत्ता नपाएको भए त मलाई झनै गाह्रो हुन्थ्यो ।” टहरो जस्तो घरमा बर्खामा रात काट्न झनै पीडादायी थियो । पानी चुहिन्थ्यो, खाट सार्दै रात बित्थ्यो । उहाँले भन्नुभयो, “कसैले घरलाई नचुहिने बनाइदिए हुन्थ्यो भन्ने लाग्थ्यो तर हामी गरिबलाई सहयोग गर्ने को होला र भन्ने लाग्थ्यो, एक दिन गाउँको बैठकमा बोलाएर तिम्रो घर बनाइदिन्छौँ भनेको कुरा सुन्दा सपना जस्तै लाग्यो ।” इलावतीलाई पटक्कै विश्वास लागेको थिएन । गाउँलेले किन त्यसो भनेका हुन् भनेर छक्क पर्नुभएको थियो । त्यसो भनेको केही दिनपछि ग्रामीण महिला उत्थान केन्द्रकी अध्यक्ष आसमानी चौधरीसहित स्थानीय जनप्रतिनिधि उहाँको घरमा पुग्नुभयो । निवास संस्था र गढवा गाउँपालिकाको सहकार्यमा सुरक्षित आवास कार्यव्रmम अन्तर्गत इलावतीका लागि केन्द्रले दुईकोठे भूकम्प प्रतिरोधी पक्की घर निर्माण गरिदियो ।पक्की घर पाएपछि इलावतीको आँखाबाट हर्षका आँसु बर्सिरहे । “मैले सपनामा पनि नदेखेको घर पाएँ, घर बनेपछि हजुरआमा झनै खुसी हुनुहुन्छ,” उहाँले भन्नुभयो । अब उहाँको चिन्ता घरको होइन, भाइको भविष्यको भएको छ । अवसर पाए आफ्नो पढाइ पनि फेरि अघि बढाउने चाहना छ उहाँको ।खेलकुदमा रुचि राख्ने इलावतीले विद्यालय तहमा ५७२ जनालाई पछि पार्दै प्रथम स्थान हासिल गर्नुभएको थियो । उक्त पदक स्वर्गीय बुवाआमालाई देखाउन नपाउँदाको पीडा अझै मनमा छ । इलावतीले विद्यालयमा अध्ययन गर्दा विभिन्न प्रतियोगितामा सात वटा पदक पाउनुभएको छ । उहाँ जुनसुकै खेलमा पनि अगाडि हुनुहुन्थ्यो । ग्रामीण महिला उत्थान केन्द्रकी अध्यक्ष आसमानीले अतिविपन्न परिवारलाई घर निर्माण गरेर आशा र आत्मविश्वास जगाउन खोजेको बताउनुभयो । उहाँले आर्थिक रूपमा कमजोर महिला र बालबालिकालाई सुरक्षित आवासीय सुविधा पु¥याउने उद्देश्यले गाउँपालिकासँग समन्वय गरेर गढवामा तीन वटा भूकम्प प्रतिरोधात्मक घर बनाएको बताउनुभयो ।",
      "link": "https://gorkhapatraonline.com/news/185652",
      "image": "https://gorkhapatraonline.com/storage/media/326577/conversions/Untitled-1-original-thumb.jpg"
    },
    {
      "slug": "185651",
      "title": "विद्यार्थीलाई न्यानो कपडा सहयोग",
      "timestamp": 1766880000000,
      "source": "gp",
      "content": "ताप्लेजुङको फुङलिङ नगरपालिकामा –३ मा अवस्थित फुङलिङ आधारभूत विद्यालयका विद्यार्थीलाई न्यानो कपडा वितरण गरिएको छ । आइतबार विसं २०५५ को भानु माविको एसएलसी ब्याचका विद्यार्थीहरूले विद्यालयका २० जना विद्यार्थीलाई न्यानो कपडा वितरण गरेका हुन् ।",
      "longContent": "साहारा लिम्बू फुङलिङ, पुस १३ गते । ताप्लेजुङको फुङलिङ नगरपालिकामा –३ मा अवस्थित फुङलिङ आधारभूत विद्यालयका विद्यार्थीलाई न्यानो कपडा वितरण गरिएको छ । आइतबार विसं २०५५ को भानु माविको एसएलसी ब्याचका विद्यार्थीहरूले विद्यालयका २० जना विद्यार्थीलाई न्यानो कपडा वितरण गरेका हुन् । शैलेन्द्र थेबे, दीपक घिमिरे, रमेश गौतम, केबल मादेन,  किरण मादेन, नरेन्द्र मादेन, मिलन गुरुङ लगायत देश बाहिर रहेका अन्य साथीहरू मिलेर विद्यार्थीको लागि न्यानो कपडा ट्रयाक सुट, सुइटर र झोला गरी करिब ६० हजार बराबरको सामग्री वितरण गरिएको विद्यालयका प्रधानाध्यापक हर्क पालुङवाले जानकारी दिनुभयो । विद्यार्थीलाई जाडोमा न्यानो भइ पढाईमा सहजता होस् भन्ने उद्देश्यले न्यानो कपडा र किताब बोक्न सहज होस् भन्ने उद्देश्यले झोला वितरण गरिएको किरण मादेनले बताउनुभयो । कार्यक्रममा प्रधानाध्यापक पालुङवाले बालबालिकाहरूलाई सहयोग गर्नुभएको भन्दै सहयोगी सबैप्रति धन्यवाद व्यक्त गर्नुभयो ।",
      "link": "https://gorkhapatraonline.com/news/185651",
      "image": "https://gorkhapatraonline.com/storage/media/326576/conversions/Nyano-Kapada-original-thumb.jpg"
    }
  ]
}