{
  "date": "2025-08-15T03:12:57.111Z",
  "news": [
    {
      "slug": "167836",
      "title": "रातभरि मल कुर्‍यो, रित्तो हात",
      "timestamp": 1755108900000,
      "source": "gp",
      "content": "बढैयाताल गाउँपालिका–६ भित्र रहेका पाँच वटा सहकारीले एकै पटक मल वितरणका लागि गत साउन २७ गते सूचना जारी गरे । बुधबार राति २ बजेदेखि कृषक मल खरिद गर्न लाइनमा बसे । प्रतिकिसान २५ किलोग्राम मल उपलब्ध गराउने सूचना जारी गरिएको भए पनि अत्यधिक चाप भएपछि मल वितरण नै गरिएन । आधा रातदेखि लाइनमा बसेका किसान रित्तो हात फर्कन बाध्य भए ।",
      "longContent": "यज्ञप्रसाद सापकोटागुलरिया (बर्दिया), साउन ३० गते । बढैयाताल गाउँपालिका–६ भित्र रहेका पाँच वटा सहकारीले एकै पटक मल वितरणका लागि गत साउन २७ गते सूचना जारी गरे । बुधबार राति २ बजेदेखि कृषक मल खरिद गर्न लाइनमा बसे । प्रतिकिसान २५ किलोग्राम मल उपलब्ध गराउने सूचना जारी गरिएको भए पनि अत्यधिक चाप भएपछि मल वितरण नै गरिएन । आधा रातदेखि लाइनमा बसेका किसान रित्तो हात फर्कन बाध्य भए । किसानलाई तोके अनुसार मल उपलब्ध गराउन नसक्ने भएपछि अर्को सूचना नआउँदासम्म मल वितरण गर्न बन्द गरेको मैनापोखर भविष्य साना किसान कृषि सहकारी संस्थाका अध्यक्ष विष्णु लम्सालले बताउनुभयो । “आधा रातदेखि मलका लागि लाइन बसे पनि रित्तो हात फर्कनु पर्‍यो,” बढैयाताल गाउँपालिका–६, मैनापोखरका जगतु थारूले भन्नुभयो, “आज मल लगेर खेतमा हाल्छु भन्ने ढुक्क थिएँ, सपना नै भयो ।”दिनभर लाइनमा बसेर सहकारीबाट छ किलोग्राम युरिया पाएकी मधुवन नगरपालिका–७, शुक्र बस्तीकी शान्ति अधिकारीले बेग्लै व्यथा पोख्नुभयो । एक बिघा १० कट्ठा खेतमा धान लगाएकी उहाँले भन्नुभयो, “यति मल कता हाल्ने हो ? यसपालि त धानै नफल्ने हो कि भन्ने चिन्ता छ ।” तीन हजार आठ सय कृषक सेयर सदस्य भएको ताराताल साना किसान कृषि सहकारी संस्थामा धानका लागि ३६८ बोरा मात्र युरिया आयो । युरिया माग गरेका किसानबिच बराबर भाग लगाउँदा छ किलोग्राम मात्र युरिया दिन सकिएको ताराताल साना किसान कृषि सहकारी संस्थाका प्रबन्धक राजन थापाले बताउनुभयो । गुलरिया नगरपालिका–३ मा रहेको कल्पतरु कृष्णसार कृषि सहकारी संस्थामा चार सय कृषकका लागि ५२ बोरा युरिया आएको अध्यक्ष चिन्तामणि कँडेलले बताउनुभयो । एक बोरा मल पाँच जना कृषकले बाँडेर लगेको बताउँदै प्रहरी नै परिचालन गरेर मल वितरण गरेको तितो अनुभव सुनाउनुभयो ।बर्दिया जिल्लामा जताततै रासायनिक मलको हाहाकार भएको छ । किसान रासायनिक मलको खोजीमा भौँतारिइरहेका छन् । मागभन्दा निकै कम मल प्राप्त हुँदा कतिपय सहकारीले मल नै लैजान आनाकानी गर्ने गरेका छन् । “नल्याऊँ कृषकले त्यही पनि पाउँदैनन्, ल्याऊँ भने वितरणमै विवाद हुने गरेको छ,” अध्यक्ष कँडेलले भन्नुभयो । रासायनिक मलको अभावसँगै यस वर्ष बर्दिया जिल्लामा धान उत्पादन घट्ने निश्चित भएको एकीकृत कृषि तथा पशुपन्छी विकास कार्यालय बर्दियाका प्रमुख सागर ढकालले बताउनुभयो । बर्दिया जिल्लामा करिब ५१ हजार हेक्टरमा धान खेती हुने गर्दछ । प्रमुख ढकालका अनुसार बर्दिया जिल्लामा वार्षिक १२ हजार मेट्रिक टन युरिया, सात हजार मेट्रिक टन डिएपी र एक हजार मेट्रिक टन पेटासको माग हुँदै आएको छ, जसमध्ये ५० प्रतिशत मल मात्र बर्दियामा उपलब्ध हुँदै आएको छ ।",
      "link": "https://gorkhapatraonline.com/news/167836",
      "image": "https://gorkhapatraonline.com/storage/media/296161/conversions/Mal-rasayanik-mal-photo-2-original-thumb.jpg"
    },
    {
      "slug": "167834",
      "title": "जिडिपी वृद्धिदरको उतारचढावले जोखिम",
      "timestamp": 1755108900000,
      "source": "gp",
      "content": "कुल गार्हस्थ उत्पादन (जिडिपी) को वृद्धिदरमा भइरहेको उतारचढावले मुलुकको वित्त अवस्थामा जोखिम बढाउँदै गएको पाइएको छ । अर्थ मन्त्रालयकै विश्लेषणले वृद्धिदरमा देखिएको तीव्र उतारचढाव मुलुकको वित्त अवस्थाका लागि अत्यन्त संवेदनशील रहेको ठहर गरेको छ ।",
      "longContent": "काठमाडौँ, साउन ३० गते । कुल गार्हस्थ उत्पादन (जिडिपी) को वृद्धिदरमा भइरहेको उतारचढावले मुलुकको वित्त अवस्थामा जोखिम बढाउँदै गएको पाइएको छ । अर्थ मन्त्रालयकै विश्लेषणले वृद्धिदरमा देखिएको तीव्र उतारचढाव मुलुकको वित्त अवस्थाका लागि अत्यन्त संवेदनशील रहेको ठहर गरेको छ । मन्त्रालयले हालै सार्वजनिक गरेको ‘वित्त जोखिम विवरण र रणनीति’ विषयक प्रतिवेदनले वृद्धिको अस्थिरताले राजस्व सङ्कलन, सार्वजनिक खर्च र ऋणको स्थितिलाई महत्वपूर्ण रूपले प्रभावित गरेको उल्लेख गरेको छ । यसबाट सिर्जना हुने जोखिमलाई मन्त्रालयले मध्यमस्तरको जोखिमका रूपमा राखेको छ । वित्त क्षेत्रसँग सम्बन्धित अरू धेरै पक्ष न्यून जोखिमको वर्गीकरणमा राख्दा मन्त्रालयले वृद्धिदरको जोखिमलाई भने त्यसभन्दा माथिल्लो स्तरको जोखिममा राखेको हो । मन्त्रालयले विगत १५ वर्षमा यस किसिमका अवरोध बारम्बार देखिएकाले भविष्यमा पनि यस्तो जोखिम आउन सक्ने सम्भावना पनि उल्लेख गरेको छ । विगत १५ वर्षको जिडिपी विश्लेषण गर्दा त्यस अवधिको प्राकृतिक विपत्ति र कोभिड सङ्क्रमणका कारण अर्थतन्त्रले गम्भीर अवरोध बेहोर्नु परेको मन्त्रालयले जनाएको छ । कोभिड महामारीपछि अर्थतन्त्रमा सुधार आए पनि त्यसपछि फेरि वृद्धिदरमा उतारचढाव देखिएको उल्लेख छ । कोभिड महामारीपछि उपभोग र लगानीमा भएको वृद्धिले अर्थतन्त्रको वृद्धिदरलाई सहयोग पुगे पनि विदेशी मुद्रा सञ्चिति जोगाउन लिइएको नीतिले वृद्धिदरलाई अवरोध पुर्‍याएको मन्त्रालयले जनाएको छ । कोभिड महामारीको अत्यधिक चपेटमा परेको आर्थिक वर्ष २०७६/७७ मा मुलुकको जिडिपी वृद्धिदर २.४ प्रतिशतले ऋणात्मक हुन पुगेको थियो । त्यसपछि लगातार दुई आवमा वृद्धिदर ४.५ प्रतिशत र ५.३ प्रतिशत कायम भएको थियो । एकातिर अर्थतन्त्रमा क्रमिक सुधार भए पनि बढ्दो उपभोगका कारण आयात बढ्दा विदेशी मुद्राको सञ्चिति घटेपछि सरकारले आयातमा कडाइ गरेको थियो । दर्जन वस्तुको आयातमा लगाइएको बन्देज र मौद्रिक नीतिमा गरिएको कडाइले जिडिपी वृद्धिदर २.३ प्रतिशतमा सीमित हुन पुग्यो । यसबाहेक विगत १५ वर्षमा नेपालले विभिन्न वर्षमा भूकम्प, बाढीपहिरो जस्ता प्राकृतिक विपत्ति सामना गर्नु पर्दा वृद्धिदरमा उतारचढावसहित गम्भीर आर्थिक क्षति बेहोर्नु परेको पनि मन्त्रालयले जनाएको छ । यस्ता परिस्थितिका कारण मुलुकले अतिरिक्त खर्च बेहोर्नु परेको र यसले वित्तीय असन्तुलन बढाएको मन्त्रालयको ठहर छ । यस्तो अतिरिक्त खर्च जिडिपीको तीनदेखि चार प्रतिशतसम्म पुगेको मन्त्रालयको तथ्याङ्क छ । जिडिपी वृद्धिदरबाहेक मुद्रास्फीतिको प्रवृत्तिलाई पनि मन्त्रालयले मध्यमस्तरको जोखिममा वर्गीकरण गरेको छ । विगत १४ वर्षमा मुलुकको मुद्रास्फीति दर औसत ६.९ प्रतिशत रहेको मन्त्रालयको तथ्याङ्क छ । मध्यम मुद्रास्फीति राजस्व वृद्धि गर्न सहयोगी भए पनि उच्च मुद्रास्फीतिले जिडिपीको वृद्धिदर कम गर्ने र खर्च बढाउने हुँदा मन्त्रालयले यसलाई सम्भावित जोखिमका राखेको जनाएको छ । मन्त्रालयले मुलुकले लिएको सार्वजनिक ऋण नियन्त्रणभित्रै रहेको र ब्याजदरमा भएको उतारचढाव न्यून जोखिमकै रहेको पाएको छ । विनिमय दरमा हुने परिवर्तन पनि मन्त्रालयको विश्लेषणमा वित्त क्षेत्रका लागि कम जोखिमकै रूपमा रहेको छ । तर, प्रत्येक वर्ष राजस्व सङ्कलनको लक्ष्य र वास्तविक सङ्कलनमा देखिएको अन्तरलाई भने मन्त्रालयले ठुलो जोखिमका रूपमा लिएको छ । प्रत्येक वर्षमा कर राजस्व सङ्कलनको पूर्वानुमानमा पाँच खर्च ५० अर्ब रुपियाँ बराबरको त्रुटि हुने मन्त्रालयको प्रक्षेपण छ । यो रकम जिडिपीको करिब ७.२ प्रतिशत हुन आउँछ । यस किसिमको महत्वाकाङ्क्षी अनुमानले पुँजीगत खर्च नै घटाउनुपर्ने परिस्थिति बनेको मन्त्रालयले जनाएको छ । पूर्वानुमानको यस्तो त्रुटिले वित्त अवस्थामा उच्च जोखिम थप्ने मन्त्रालयले जनाएको छ । मन्त्रालयले सार्वजनिक संस्थानको विद्यमान अवस्था मुलुकको वित्त क्षेत्रका लागि जोखिमयुक्त नै मानेको छ । सार्वजनिक संस्थानमा बढ्दो सञ्चालन अक्षमता र घाटा मुलुकको वित्त क्षेत्रका लागि मध्यमस्तरको जोखिमका रूपमा मन्त्रालयले वर्गीकरण गरेको छ । यसका लागि घाटामा गएका संस्थानको पुनर्संरचना र सार्वजनिक–निजी क्षेत्रको अवधारणाका आधारमा सञ्चालन गरेर सुधार गर्नुपर्ने मन्त्रालयले उल्लेख गरेको छ ।",
      "link": "https://gorkhapatraonline.com/news/167834",
      "image": "https://gorkhapatraonline.com/storage/media/296159/conversions/4556-original-thumb.jpg"
    },
    {
      "slug": "167833",
      "title": "प्लाइउड निकासीमा फेरि अवरोध",
      "timestamp": 1755108900000,
      "source": "gp",
      "content": "नेपालबाट भारत निर्यात हुने प्लाइउडमा पुनः झमेला सिर्जना गर्दै भन्सारमा रोकिन थालिएको छ । पछिल्लो पटक निकासी भएर भारतको भन्सार कार्यालय पुगेको प्लाइउडको जाँचपास नगरी १२ दिनदेखि रोकिएको हो ।",
      "longContent": "नवराज कट्टेलविराटनगर, साउन ३० गते । नेपालबाट भारत निर्यात हुने प्लाइउडमा पुनः झमेला सिर्जना गर्दै भन्सारमा रोकिन थालिएको छ । पछिल्लो पटक निकासी भएर भारतको भन्सार कार्यालय पुगेको प्लाइउडको जाँचपास नगरी १२ दिनदेखि रोकिएको हो । कोशी प्रदेश अन्तर्गत झापाको काँकडभिट्टा र मोरङको विराटनगर नाकाबाट निकासी भइसकेपछि पानीट्याङ्की भन्सार र जोगबनी भन्सारले ट्रक रोकेर राखिदिएको उद्योगीले गुनासो गरेका छन् । पानीट्याङ्की भन्सारमा आठ वटा र जोगबनी भन्सारमा छ वटा ट्रक रोकिएको उनीहरूले बताएका छन् । उद्योगीका अनुसार भारतको राजस्व अनुसन्धान विभाग (डिआरआई) ले नेपालबाट निर्यात हुने प्लाइउडमा ब्युरो अफ इन्डियन स्टान्डर्ड (बिआइएस) मान्यताप्राप्त उद्योगले अन्य उद्योगको मालवस्तुसमेत निकासी गरेको आशङ्का गरिएको छ । बिआइएस मापदण्ड अनिवार्य गरेपछि केही उद्योगले मात्रै यसको मान्यता पाएका थिए तर बिआइएस मान्यता पाएका उद्योगले अन्य उद्योगका मालवस्तुसमेत निकासी गरेको आशङ्का गर्दै यसको भौतिक जाँच गर्न भन्सारमा रोकिएको बताइएको छ । मोरङ–सुनसरी औद्योगिक कोरिडोरमा स्थापित ग्रिन प्लाई उद्योगका सञ्चालक दिवाकर राठीका अनुसार भारतले बारम्बार नै नेपालबाट प्लाइउड निर्यातमा अवरोध गर्दै आएको छ । वार्षिक निर्यातको ग्राफ बढ्दै गएपछि भारतले बिआइएस अनिवार्य गरेको थियो । उद्योगीले बिआइएस लिएपछि फेरि अर्को झन्झट थप्न खोजिएको आशङ्का उद्योगीले गरेका छन् । राठीले नेपाल सरकारकै तर्फबाट यसमा केही पहल हुन आवश्यक रहेको बताउनुभयो । भन्सार विभागको तथ्याङ्क अनुसार गत आर्थिक वर्ष २०८१/८२ मा नेपालबाट सात अर्ब १० करोड रुपियाँ बराबरको प्लाइउड निर्यात भएको थियो । अहिले नेपालका आठ वटा उद्योगले मात्रै बिआइएस पाएका छन् । यसअघि नेपालबाट भारतमा ३० वटा उद्योगले प्लाइउड निर्यात गर्दै आएका थिए । भारतका सरकारी अधिकारीले नेपालमा बिआइएस लिएका उद्योगले अन्य उद्योगको सामानसमेत निर्यात गरेको आशङ्का गरेका हुन् । केही उद्योगले बिआइएस नवीकरण नगरेकोसमेत आरोप लगाइएको छ । प्लाइउड निकासी रोक्नुको यकिन नै कारण भने भारतीय पक्षले दिन नसकेको नेपाल प्लाइउड उत्पादक सङ्घका केन्द्रीय सचिव दिनेश चापागाईं बताउनुहुन्छ । भौतिक परीक्षण गर्नुपर्ने भनेकोले केही दिनमै सहज हुनेमा आफू विश्वस्त रहेको चापागाईंले बताउनुभयो ।",
      "link": "https://gorkhapatraonline.com/news/167833",
      "image": "https://gorkhapatraonline.com/storage/media/296158/conversions/plywood-1-original-thumb.jpg"
    },
    {
      "slug": "167831",
      "title": "वायु सेवाको गुणस्तरमा सुधार",
      "timestamp": 1755108900000,
      "source": "gp",
      "content": "नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ ।",
      "longContent": "गोरखापत्र समाचारदाताकाठमाडौँ, साउन ३० गते । नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ । नेपाल नागरिक उड्डयन प्राधिकरणले यस वर्ष गरेको वायुयानको उडान सुरक्षा प्रणाली (एसएमएस) र गुणस्तर व्यवस्थापन प्रणाली (क्युएमएस) को विस्तृत अध्ययनले सौर्य एयरलाइन्स र मुस्ताङ हेलिकोप्टरबाहेक सबै हवाई कम्पनीले समग्र हवाई सुरक्षामा अभिवृद्धि गरेको देखाएको हो । प्राधिकरणका सूचना अधिकारी ज्ञानेन्द्र भुलले भन्नुभयो, “प्राधिकरणले वार्षिक रूपमा गर्दै आएको वायु सेवाप्रदायक कम्पनीको सम्परीक्षण अनुसार यो वर्ष दुई कम्पनीबाहेकको उड्डयन सुरक्षा ६० प्रतिशतभन्दा बढी पुगेको छ । वार्षिक तीन लाख हाराहारी उडान हुने नेपालमा वायु सेवाको समग्र उडान सुरक्षा व्यवस्थापन, गुणस्तर प्रणाली र कार्यान्वयन दरमा सुधार हुँदै गएको देखिएको छ ।”प्राधिकरणले अन्तर्राष्ट्रिय नागरिक उड्डयन सङ्गठन (आइकाओ) ले प्रतिपादन गरेको मापदण्ड र सुझाव अनुसार हरेक वर्ष गर्ने वायु सेवाको उडान सुरक्षा व्यवस्थापन प्रणाली अन्तर्गत जोखिम विश्लेषण, पहिचान र न्यूनीकरणबारे विस्तृत परीक्षण गर्दै आएको उहाँले जानकारी दिनुभयो । जस अनुसार गत वर्ष ६० प्रतिशतभन्दा कमजोर उड्डयन सुरक्षा अवस्था रहेर उडान अनुमति निलम्बनमा परेको अन्नपूर्ण हेलिकोप्टरले भने यो वर्ष हवाई सुरक्षामा उल्लेख्य सुधार गरेर उडानमा फर्किएको उहाँले बताउनुभयो ।उडान सुरक्षालाई चुस्त बनाउन प्राधिकरणले गत वर्ष कमजोर हवाई सुरक्षा भएका सौर्य एयरलाइन्स, मुस्ताङ र अन्नपूर्ण हेलिकोप्टरको उडानमा रोक लगाएको थियो । वायु सेवा कम्पनीको विस्तृत परीक्षणको रिपोर्ट युरोपेली सङ्घ र आइकाओको विशेष सम्परीक्षणले समेत हेर्ने गरेको छ ।प्राधिकरणले उडान सुरक्षा प्रणालीभित्र वायु सेवा कम्पनीको सुरक्षा नीति, उद्देश्य, सुरक्षा जोखिम व्यवस्थापन, सुरक्षा सुनिश्चितता र सुरक्षा प्रवर्धनलगायतका विषयमा अध्ययन गर्ने गरेको छ । हवाई दुर्घटना नियन्त्रणको प्रमुख उद्देश्यसहित हुने विस्तृत अध्ययन सबै हवाई जहाज र हेलिकोप्टमा गरिन्छ ।पछिल्लो समय नेपालको उडान सुरक्षा मापदण्ड परिपालना दरमा सुधार आई ७०.१ प्रतिशत पुगे पनि सन् २०१३ को डिसेम्बर ५ देखि युरोपेली सङ्घले नेपालमा दर्ता भएका सबै वायु सेवालाई कालो सूचीमा राख्दै युरोपको आकाशमा उड्न लगाएको प्रतिबन्ध कायमै छ ।",
      "link": "https://gorkhapatraonline.com/news/167831",
      "image": "https://gorkhapatraonline.com/storage/media/296156/conversions/CAAN-original-thumb.jpg"
    },
    {
      "slug": "167753",
      "title": "बाह्रबिसे–कोदारीस्थित इकुमा पहिरो, भरिया लगाएर सामान ओसारपसार",
      "timestamp": 1755022500000,
      "source": "gp",
      "content": "लगातार वर्षाका कारण २६ किलोमिटर दूरीको बाह्रबिसे–कोदारी लोकमार्ग अन्तर्गत कोदारी सडकखण्डको इकु भीरमा पहिरो निरन्तर खसिरहेको छ । उक्त पहिरोले १२ दिनदेखि तातोपानी नाका सडक अवरुद्ध हुँदै आएको छ ।   सडक दैनिक रुपमा अवरुद्ध भएपछि कोदारीपारि रोकिएका मालवाहक कन्टेनरको सामान भरियालाई बोकाएर इकु पहिरो तार्ने गरिएको छ । चीनको तिब्बत हुँदै खासा भई तातोपानी भन्सारमा आइपुगेका मालवाहक कन्टेनर जाँचपास गरेर कोदारीस्थित इकु पहिरोमा रोकिएका छन् । रोकिएका कन्टेनरका सामान भरिया लगाएर पहिरो कटाउन थालिएको छ ।",
      "longContent": "चित्रकुमार मिजार\tसिन्धुपाल्चोक, साउन २९ गते । लगातार वर्षाका कारण २६ किलोमिटर दूरीको बाह्रबिसे–कोदारी लोकमार्ग अन्तर्गत कोदारी सडकखण्डको इकु भीरमा पहिरो निरन्तर खसिरहेको छ । उक्त पहिरोले १२ दिनदेखि तातोपानी नाका सडक अवरुद्ध हुँदै आएको छ । सडक दैनिक रुपमा अवरुद्ध भएपछि कोदारीपारि रोकिएका मालवाहक कन्टेनरको सामान भरियालाई बोकाएर इकु पहिरो तार्ने गरिएको छ । चीनको तिब्बत हुँदै खासा भई तातोपानी भन्सारमा आइपुगेका मालवाहक कन्टेनर जाँचपास गरेर कोदारीस्थित इकु पहिरोमा रोकिएका छन् । रोकिएका कन्टेनरका सामान भरिया लगाएर पहिरो कटाउन थालिएको छ । कोदारीस्थित इकु पहिरोलगायत करिब दुई किलोमिटर सडक दैनिक रुपमा अवरुद्ध हुँदै आएका छन् । असार २४ गते चीनतर्फबाट  आएको बाढीले रसुवाको केरुङ नाका पूर्णरुपमा बन्द भएपछि व्यापारी व्यवसायीले तातोपानी नाकाबाट सामान ल्याउन थालेका छन् । त्यसरी ल्याएका कन्टेनरसहितका सामान कोदारीको इकु पहिरो झरिरहेकाले खासा, न्यालम, ल्हासालगायतका चिनियाँ क्षेत्रमा ७ सयभन्दा बढी मालवाहक कन्टेनर उत्तै रोकिएको नेपाल हिमालय सीमापार वाणिज्य सङ्घका अध्यक्ष रामहरि कार्कीले पीडा सुनाउनुभयो ।इकु पहिरोका कारण चिनियाँ भूभागबाट तातोपानी नाका भित्रिन लागेका कन्टेनर चिनियाँ क्षेत्रमै अड्किएका छन् । फलफूल र तरकारी बोकेका कन्टेनर तातोपानी भन्सारमा जाँचपास गराएर इकु पहिरो स्थलबाटै भरियालाई बोकाएर वारि ल्याउन थालिएको अध्यक्ष कार्कीले बताउनुभयो । स्याउ, लसुन, आँप, प्याज, अङ्गुरलगायतका फलफूल र तरकारीजन्य वस्तु कुहिएर खेर जान थालेपछि पहिरोबाटै भरियालाई बोकाएर पहिरो क्षेत्र तार्न थालिएको छ । मजदुर लगाएर पहिरो तारेका केही बाक्साकाे फलफूल कुहिएको छ । तर सोही पहिरो दैनिक खसेपछि चिनियाँ क्षेत्रमै मालवाहक कन्टेनर अलपत्र अवस्थामा बीच बाटोमै बस्नुपर्ने बाध्यता भएको छ ।अहिले दैनिक जसो इकु पहिरोमा निरन्तर लेदोसहितको माटो, ढुङ्गा झरिरहेकोे छ । पहिरो क्षेत्रमाथि ठूलो बस्ती छ । पहिरो पन्छाउने क्रममा बस्ती नै जोखिममा पर्ने भएकाले लेदो पन्छाएर सडक खुलाउन लागेको भोटेकोशी गाउँपालिका–२ का अध्यक्ष कुमार श्रेष्ठले जानकारी दिनुभयो । वर्षायाम लागेसँगै इकुमा पहिरो झर्न थाल्छ । सङ्घीय, बागमती प्रदेश सरकार इकु पहिरो पन्छाउन र पहिरो नियन्त्रण गर्नुपर्नेमा चासो नदिएको श्रेष्ठले आरोप लगाउनुभयो । सडक डिभिजन कार्यालय चरिकोटको स्काभेटर, टिपरले पहिरो पन्छाउन अति कठिन भएको उहाँको भनाइ छ ।कोदारीस्थित इकु पहिरो, रसुवा सडक खुलाउन नेपाल हिमालय सीमापार वाणिज्य सङ्घका अध्यक्ष कार्की नेतृत्वको जम्बो पदाधिकारी टोलीले नेपाल सरकार भौतिक पूर्वाधार तथा यातयातमन्त्री देवेन्द्र दाहाललाई भेटेको छ । अरनिको राजमार्ग, बाह्रबिसे–कोदारी लोकमार्गबाट हुने ढुवानी छिटो छरितो गर्ने व्यवस्था गर्न मन्त्री दाहाललाई ज्ञापनपत्र हस्तान्तरण गरिएको अध्यक्ष कार्कीले बताउनुभयो । मन्त्री दाहालले तातोपानी नाकादेखि बाह्रबिसे काठमाडौंसम्मको सडकमा हुने पहिरो लगायतको अवरोध हटाएर व्यापारिक गतिविधिलाई सहजता दिलाउने सङ्घको टिमलाई आश्वासन दिनुभएको अध्यक्ष कार्कीले जानकारी दिनुभयो । मन्त्री दाहालसँग भेटका क्रममा सङ्घले सम्भावित बाढीपहिरो प्रभावित स्थानहरुमा एक्साभेटर, डोजर, आवश्यक उपकरणहरुका साथै पर्याप्त जनशक्ति व्यवस्था गरेर सडक सञ्चालनमा ल्याउने आश्वासन पाएको सङ्घका वरिष्ठ उपाध्यक्ष सागर घिमिरेले जानकारी दिनुभयो । तातोपानी नाका आवद्ध सिन्धुपाल्चोक उद्योग वाणिज्य सङ्घलगायतका व्यापारिक सङ्घसंस्थाले तातोपानी नाकादेखि काठमाडौँसम्मका सडक सहजता बनाउन सरकारसँग माग गरिरहेका छन् । यसबारे सडक डिभिजन कार्यालय चरिकोटका प्रमुख अमित श्रेष्ठले इकु पहिरो जान सुरु गरेसँगै सडक डिभिजनका मेसिन, जनशक्ति तैनाथ रहेर पहिरो पन्छाउँदै आएको बताउनुभएको छ । पहिरो पन्छाएर सडक खुलाए पनि वर्षातले पुनः लेदोसहितको पहिरो आउँदा इकु पहिरोको हालत उस्तै हुने गरेको छ ।चीनबाट तातोपानी नाका हुँदै फलफूलजन्य वस्तु आयात गर्दै आएका व्यापारी शारदा पराजुलीले फलफूलजन्य वस्तु लोड भएका कन्टेनर इकु पहिरोकै कारण चिनियाँ क्षेत्रमा रोकिएको पीडा सुनाउनुभयो । केही दिनमा इकु पहिरो सडक सञ्चालनमा नआए ठूलो नोक्सानी व्यहोर्नुपर्ने अवस्था आएको उहाँको दुःखेसो छ । तातोपानी भन्सार आइपुगेका फलफूलजन्य र तरकारीजन्य वस्तु बोकेका दर्जनौं कन्टेनर जाँचपास भएर इकु पहिरोमा भरिया लगाएर सामान तार्नुपरेको व्यवसायीले पीडा सुनाएका छन् ।इकु पहिरोले सडक अवरुद्ध हुँदा तातोपानी भन्सार आउन लागेका सयाैँ मालवाहक कन्टेनर चिनियाँ क्षेत्रमा रोकिँदा व्यवसायी मारमा परेका छन् । चाडपर्व नजिकिएसँगै सामान बोकेर आएका कन्टेनर चिनियाँ क्षेत्रमा अलपत्र परेका छन् । नेपालतर्फ भन्सार क्षेत्र र सडक क्षेत्रमा कन्टेनर ल्याएर राख्ने स्थान अभाव भएको छ । नेपाल आउन लागेका ६ देखि ७ सय मालवाहक कन्टेनर चिनियाँ क्षेत्रमा रोकिनुपर्दा प्रति कन्टेनर दैनिक १० हजारका दरले चिनियाँ व्यवसायी सङ्घलाई भाडा तिर्नुपर्ने समस्या छ । चीनको खासा, न्यालम, केरुङका सामान नेपाली कन्टेनरमा लोड भएका छन् । ल्हासामा भएका कन्टेनरमा सामान लोड भइसकेको छैन । साउन २८ गते नेपाल हिमालय सीमापार वाणिज्य सङ्घका अध्यक्ष कार्कीको नेतृत्वमा तातोपानी नाकाबाट १७३ जना केरुङमा अलपत्र नेपालीलाई नेपाल भित्र्याइएको छ । साथै उक्त सङ्घले सबै नेपालीलाई खानासहित राजधानीसम्म निःशुल्क बस सेवा उपलब्ध गराएको थियो । सो सङ्घले केही दिनअघि भौतिक पूर्वाधार तथा यातायातमन्त्री देवेन्द्र दाहाललाई ज्ञापनपत्र हस्तान्तरण गरेको थियो । तातोपानी नाका, र सुरवा नाका सहज रुपमा सञ्चालन र दुवै नाकातर्फको सडक अवरोध हटाउन सरकारलाई लाग्न ज्ञापनपत्रमा मन्त्रीलाई अनुरोध गरिएको उहाँले बताउनुभयो ।",
      "link": "https://gorkhapatraonline.com/news/167753",
      "image": "https://gorkhapatraonline.com/storage/media/295968/conversions/1-original-thumb.jpg"
    },
    {
      "slug": "167721",
      "title": "यस्तो छ विदेशी मुद्राको आजको विनिमयदर",
      "timestamp": 1755022500000,
      "source": "gp",
      "content": "राष्ट्र बैङ्कका अनुसार आज अमेरिकी डलर एकको खरिददर १३९ रूपैयाँ ६१ पैसा र बिक्रीदर १४० रूपैयाँ २१ पैसा कायम भएको छ । युरोपियन युरो एकको खरिददर १६३ रुपैयाँ ५२ पैसा र बिक्रीदर १६४ रुपैयाँ २२ पैसा रहनेछ ।",
      "longContent": "काठमाडौँ,  साउन २९ गते ।  नेपाल राष्ट्र बैङ्कले बिहीबारका लागि विदेशी मुद्राको सटहीदर निर्धारण गरेको छ ।राष्ट्र बैङ्कका अनुसार आज अमेरिकी डलर एकको खरिददर १३९ रूपैयाँ ६१ पैसा र बिक्रीदर १४० रूपैयाँ २१ पैसा कायम भएको छ । युरोपियन युरो एकको खरिददर १६३ रुपैयाँ ५२ पैसा र बिक्रीदर १६४ रुपैयाँ २२ पैसा रहनेछ ।यस्तै, आज पाउन्ड स्टर्लिङ एकको खरिददर १८९ रूपैयाँ ४९ पैसा र बिक्रीदर १९० रूपैयाँ ३० पैसा, स्विस फ््याङ्क एकको खरिददर १७३ रूपैयाँ ६९ पैसा र बिक्रीदर १७४ रूपैयाँ ४३ पैसा कायम गरिएको छ ।अष्ट्रेलियन डलर एकको खरिददर ९१ रूपैयाँ ४७ पैसा र बिक्रीदर ९१ रूपैयाँ ८६ पैसा, क्यानेडियन डलर एकको खरिददर १०१ रूपैयाँ ४६ पैसा र बिक्रीदर १०१ रूपैयाँ ८९ पैसा, सिङ्गापुर डलर एकको खरिददर १०९ रूपैयाँ ०६ पैसा र बिक्रीदर १०९ रूपैयाँ ५३ पैसा निर्धारण गरिएको छ ।यस्तै, जापानी येन १० को खरिददर नौ रूपैयाँ ४६ पैसा र बिक्रीदर नौ रूपैयाँ ५० पैसा तोकिएको छ । चिनियाँ युआन एकको खरिददर १९ रूपैयाँ ४६ पैसा र बिक्रीदर १९ रूपैयाँ ५४ पैसा, साउदी अरेबियन रियाल एकको खरिददर ३७ रूपैयाँ २१ पैसा र बिक्रीदर ३७ रूपैयाँ ३७ पैसा, कतारी रियाल एकको खरिददर ३८ रूपैयाँ ३० पैसा र बिक्रीदर ३८ रूपैयाँ ४७ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रूपैयाँ ३२ पैसा र बिक्रीदर चार रूपैयाँ ३४ पैसा, युएई दिराम एकको खरिददर ३८ रूपैयाँ ०१ पैसा र बिक्रीदर ३८ रूपैयाँ १७ पैसा, मलेसियन रिङ्गेट एकको खरिददर ३३ रूपैयाँ १८ पैसा र बिक्रीदर ३३ रूपैयाँ ३२ पैसामा विनिमय हुनेछ ।साउथ कोरियन वन १०० को खरिददर १० रूपैयाँ १२ पैसा र बिक्रीदर १० रूपैयाँ १७ पैसा, स्विडिस क्रोनर एकको खरिददर १४ रूपैयाँ ६६ पैसा र बिक्रीदर १४ रूपैयाँ ७३ पैसा र डेनिस क्रोनर एकको खरिददर २१ रूपैयाँ ९१ पैसा र बिक्रीदर २२ रूपैयाँ ०१ पैसा तोकिएको छ ।यस्तै, हङकङ डलर एकको खरिददर १७ रूपैयाँ ७८ पैसा र बिक्रीदर १७ रूपैयाँ ८६ पैसा, कुवेती दिनार एकको खरिददर ४५७ रूपैयाँ र बिक्रीदर ४५८ रूपैयाँ ९७ पैसा, बहराइन दिनार एकको खरिददर ३७० रुपैयाँ २९ पैसा र बिक्रीदर ३७१ रूपैयाँ ८९ पैसा, ओमनी रियाल एकको खरिददर ३६२ रूपैयाँ ६२ पैसा र बिक्रीदर ३६४ रूपैयाँ १८ पैसा रहेको छ ।भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको छ । रासस",
      "link": "https://gorkhapatraonline.com/news/167721",
      "image": "https://gorkhapatraonline.com/storage/media/295930/conversions/dolor-original-thumb.jpg"
    },
    {
      "slug": "167705",
      "title": "सिउँडी फलले दियो दामसँगै नाम",
      "timestamp": 1755022500000,
      "source": "gp",
      "content": "कैलालीको लम्कीचुहा नगरपालिका लम्कीका गणेशप्रसाद ढकालले व्यवसायी सिउँडी (ड्र्यागन) फल खेतीबाट छुट्टै पहिचान बनाउनुभएको छ । सो खेती गर्नुअघि माओवादी नेताका रूपमा परिचित ढकालको नयाँ पहिचान व्यावसायिक खेतीले दिएको हो । ढकालले सिउँडी फलको व्यावसायिक खेती गरेको चार वर्ष मात्र भएको छ । लगाएको दोस्रो वर्षदेखि नै फल दिन थालेपछि नै उहाँमा थप उत्साह जागेको छ ।",
      "longContent": "घोडाघोडी समाचारदाताघोडाघोडी (कैलाली), साउन २९ गते । कैलालीको लम्कीचुहा नगरपालिका लम्कीका गणेशप्रसाद ढकालले व्यवसायी सिउँडी (ड्र्यागन) फल खेतीबाट छुट्टै पहिचान बनाउनुभएको छ । सो खेती गर्नुअघि माओवादी नेताका रूपमा परिचित ढकालको नयाँ पहिचान व्यावसायिक खेतीले दिएको हो । ढकालले सिउँडी फलको व्यावसायिक खेती गरेको चार वर्ष मात्र भएको छ । लगाएको दोस्रो वर्षदेखि नै फल दिन थालेपछि नै उहाँमा थप उत्साह जागेको छ । सुरुमा एक सय पोलमा आठ सय बेर्ना लगाएका ढकालले उत्पादन राम्रो दिन थालेपछि अहिले खेती बढाउनुभएको छ । सँगै जोडिएको छिमेकीको सात कट्ठा जमिन भाडामा लिएर उहाँले गत वर्ष दुई हजार बेर्ना थप लगाउनुभएको हो । पाँच किसिमका ड्र्यागन फल लगाए पनि सबैभन्दा मिठो र फल्ने मलेसियन रेड भेराइटी रहेको उहाँको अनुभव छ । राजनीतिमा लागेका ढकाललाई कोरोना सङ्क्रमणले फलफूल खेतीतर्फ लाग्न प्रेरित गरेको हो । कोरोना सङ्क्रमण भएर शिथिल भएपछि उहाँलाई उपचारका लागि नेपालगन्ज लगिएको थियो । उपचारका क्रममा सिउँडी फलको महत्व र यसको बजारभाउ थाहा पाएपछि नेपालगन्जबाट बेर्ना ल्याएर खेती थालेको ढकाल बताउनुहुन्छ ।फल दिन थालेकै वर्ष लगानी उठेपछि ढकालले ड्र्यागन खेतीमा भविष्य देख्न थाल्नुभएको हो । उहाँ भन्नुहुन्छ, “जेठदेखि फुल्न सुरु भएर मङ्सिरसम्म फल दिन्छ । एक सिजनमा पाँचदेखि सात पटकसम्म फल्छ । होलसेल मूल्य ४५० रुपियाँ र खुद्रा पाँच सय रुपियाँ प्रतिकिलो बिक्री भइरहेको छ । माग धेरै छ, पु¥याउन नै सकेको छैन ।”गत वर्ष सात क्विन्टल फल बेचेका ढकालले यस वर्ष चौथो लटसम्म पुग्दा दुई क्विन्टल बेचिसकेको उल्लेख गर्नुभयो । एक कट्ठा जमिनमा यसको खेती गर्न पोल, बेर्ना, मल, श्रमलगायत एक लाख रुपियाँ बराबरको लाग्ने ढकालको अनुभव छ । फङ्गस र ढुसी मुख्य चुनौती भएकाले सिँचाइ, मल, गोडमेलमा विशेष ख्याल गर्नु पर्छ । अहिले ढकालले फलसँगै बेर्नाको मागसमेत बढ्दै गएको बताउनुभयो । बेर्ना बेचेर पनि राम्रै आम्दानी गरेको उहाँले सुनाउनुभयो । ढकालमा अनुसार क्यान्सर, टाइफाइड, डेङ्गुलगायतका रोगसँग लड्ने प्रतिरक्षा शक्ति ड्र्यागनमा हुन्छ । उहाँले राजनीतिबाट व्यवसायमा लागेपछि पहिचान र सम्मान पनि पाउनुभएको छ । ढकाल भन्नुहुन्छ, “पहिला राजनीतिक दृष्टिकोणबाट हेरिन्थ्यो मलाई अहिले ड्र्यागन फलको व्यवसायीका रूपमा पहिचान पाएको छु । सम्मान पाएको छु । यसले आत्मविश्वास बढाएको छ । उत्पादन बढाउँदै लैजानु पर्छ भन्ने उत्प्रेरणा मिलेको छ ।”ढकालले गत आर्थिक वर्षमा लम्कीचुहा नगरपालिकाबाट उत्कृष्ट किसान सम्मान पाउनुभएको छ भने अन्य विभिन्न निकायसमेत सम्मान पाउनुभएको छ । उहाँले कृषि ज्ञान केन्द्र कैलालीबाट ड्र्यागन खेती प्रवर्धन कार्यक्रमका लागि ५० प्रतिशत अनुदान पाउनुभएको छ । भूमिपुत्र कृषि तथा पशुपन्छी फर्म तथा ड्र्यागन पार्क लम्कीको नाममा काठमाडौँ, धनगढीलगायतका ठाउँमा ढकालको ड्र्यागन फल जाने गरेको छ । उहाँले अरूको उत्पादनसमेत किनेर बजारमा पठाउने गरेको बताउनुभयो । अब ड्र्यागन फलबाट वाइन र जुस बनाउने योजना रहेको उहाँले सुनाउनुभयो ।",
      "link": "https://gorkhapatraonline.com/news/167705",
      "image": "https://gorkhapatraonline.com/storage/media/295912/conversions/Dragon-ड्रागन-फल-original-thumb.jpg"
    },
    {
      "slug": "167704",
      "title": "शैक्षिक परामर्शका नाममा ठगी",
      "timestamp": 1755022500000,
      "source": "gp",
      "content": "यही साउन २३ गते चितवनमा सञ्चालित ४५ वटा शैक्षिक परामर्श तथा भाषा प्रशिक्षण संस्था बन्द गर्न स्थानीय प्रशासनले निर्देशन दियो ।",
      "longContent": "काठमाडौँ, साउन २९ गते । यही साउन २३ गते चितवनमा सञ्चालित ४५ वटा शैक्षिक परामर्श तथा भाषा प्रशिक्षण संस्था बन्द गर्न स्थानीय प्रशासनले निर्देशन दियो । जिल्ला प्रशासन कार्यालय चितवनले शिक्षा विकास तथा प्रविधि मन्त्रालय तथा बागमती प्रदेश सामाजिक विकास मन्त्रालयबाट अनुमति प्राप्त नगरेका त्यस्ता संस्था बन्द गर्न प्रहरीलाई निर्देशन दिएको थियो ।बिनाअनुमति सञ्चालनमा आएका परामर्श केन्द्रबाट ठगिएको सूचनाका आधारमा जिल्ला प्रशासन कार्यालयले विभिन्न चरणमा आवश्यक कागजपत्र पेस गर्न सूचना जारी गरेको थियो । चितवनको यो घटना सङ्घीय राजधानीबाहिर शैक्षिक परामर्श सेवाका नाममा हुँदै गरेको अनियमिततालाई देखाउने उदाहरण मात्र हो । सङ्घीय राजधानीमा त यसको लहरो झनै डरलाग्दो छ । शैक्षिक परामर्शका नाममा हुने यस्ता अनियमितताको अनुगमन शिक्षा मन्त्रालय अन्तर्गत हुनुपर्ने हो । गएको पाँच वर्षमा नेपालबाट एसिया, मध्यपूर्वदेखि युरोप, अमेरिका, अफ्रिकासम्म गरेर साढे छ लाखभन्दा बढीले एनओसी लिएर बाहिर गएको तथ्याङ्क छ । चितवनमा जिल्ला प्रशासन कार्यालयले गरेर बन्द गर्न निर्देशन दिँदा सङ्घीय राजधानी काठमाडौँमा भने वाणिज्य विभाग सक्रिय भएको छ । वाणिज्य, आपूर्ति तथा उपभोक्ता संरक्षण विभागले गरेको शैक्षिक कन्सल्टेन्सीको अनुगमनका क्रममा चितवनमा जस्तै काठमाडौँमा पनि अधिकांश दर्ता नभई सञ्चालन गरेको पाइएको छ । विभागले गत असार ३२ देखि साउन २६ गतेसम्म अनुगमन गरेका २०२ वटा शैक्षिक कन्सलटेन्सीमध्ये आधाभन्दा बढी ५१ प्रतिशत शिक्षा मन्त्रालयमा दर्ता नै नभई सञ्चालन भएको पाइएको हो । विभागका महानिर्देशक कुमार दाहालले अधिकांश शैक्षिक संस्था इजाजत नलिई सञ्चालन गरेको जानकारी दिनुभयो । उहाँका अनुसार विद्यार्थीले विभागमा ठगिएको गुनासो र उजुरी गरेका आधारमा विभागले अनुगमन गरेका हो ।विभागले शैक्षिक संस्थाको अनुगमन गरेर विवरण एकीकृत गरिरहेको बताउँदै महानिर्देशक दाहालले भन्नुभयो “अनुगमनबाट आएको विवरण हेर्दा ५१ प्रतिशत कन्सल्टेन्सी दर्ता नै नभई सञ्चालनमा रहेको हामीले पाएका छौँ ।”विभागका अनुसार अनुगमन गरेका कन्सल्टेन्सीमध्ये ५५ वटालाई न्यूनतम ५० हजारदेखि बढीमा दुई लाख रुपियाँसम्म जरिबाना भएको छ । दर्ता वा नवीकरण नगरी सञ्चालन गरेको शैक्षिक परामर्श संस्थालाई उपभोक्ता संरक्षण ऐन, २०७५ मा भएको व्यवस्था अनुसार कारबाही र जरिबाना गरेको विभागले जनाएको छ । महानिर्देशक दाहालले वैदेशिक शिक्षाबारे परामर्श दिन खोलिएका संस्थाले नियम अनुसार दर्ता भएर सञ्चालन हुनुपर्नेमा अधिकांश दर्ताबिना नै सेवा दिने नाममा ठगी भइरहेकाले त्यस्ता कन्सल्टेन्सीसँग सचेत रहन विद्यार्थीलाई आग्रह गर्नुभयो । विभागको अनुगमनका क्रममा विगतमा शिक्षा, विज्ञान तथा प्रविधि मन्त्रालयले मात्रै अनुमति दिने गरेकोमा अहिले प्रदेश सरकारले प्रदेशस्तरमा दर्ता गर्ने गरेकाले झन् समस्या थपिएको पाइएको छ । दुईतिर दर्ताको प्रावधान हुँदा पनि अधिकांश कन्सल्टेन्सी बिनादर्ता सञ्चालनमा रहेको अनुगमनमा पाइएको छ । कतिपयले एक ठाउँमा सञ्चालन अनुमति लिएको केन्द्रको प्रमाणपत्र देखाउने तर अर्कै ठाउँमा सञ्चालन गर्ने गरेको पाइएको छ । अर्को थरी चाहिँ दर्ताको प्रक्रियामा गएको तर दर्ता नहुँदै सञ्चालन गर्दै आएका छन् । यो वाणिज्यको अनुगमनको पाटो हो । शिक्षा मन्त्रालयले यसबारे गम्भीर रूपमा अनुगमन गरेको छैन । शिक्षा, विज्ञान तथा प्रविधि मन्त्रालय अन्तर्गतको शैक्षिक परामर्श तथा प्रमाणीकरण शाखाका प्रमुख सेमन्त कोइरालाले नियम अनुसार दर्ता भएका संस्थाविरुद्ध उजुरी वा गुनासो आउँदा अनुगमन गरिरहेको दाबी गर्नुभयो ।  बिनादर्ता वा नवीकरण शैक्षिक परामर्श संस्था सञ्चालनमा रहेको कुरा शैक्षिक परामर्श तथा प्रमाणीकरण शाखामा भएको दर्ता र नवीकरणको तथ्याङ्कले पनि पुष्टि गर्छ । उक्त शाखामा हालसम्म एक हजार ४७३ वटा दर्ता भएका छन् तर गत असारसम्म ७२० मात्रै नवीकरण वा दर्ता भएका छन् । कोइरालाले विभागमा दर्ता नभएका संस्थालाई मन्त्रालयले नचिन्ने भन्दै अध्ययन गर्न विदेश जान चाहनेलाई पनि यिनै दर्ता भएकै मध्येका संस्थामार्फत मात्र परामर्श लिन सूचना जारी गर्ने गरिएको बताउनुभयो । अनुगमन र कारबाहीको हकमा भने शाखासँग भएको सीमित जनशक्तिले नवीकरण भएकै संस्थाको उजुरी आउँदासमेत अनुगमन गर्न नसकेको स्वीकार गर्दै उहाँले भन्नुभयो, “हामीसँग सम्बन्धित नभएका संस्था त गृहले गर्नु पर्छ, त्यही अनुसार पत्राचार गर्ने गरेका छौँ । चितवनमा त्यसै अनुसार अनुगमन भएको हो ।”बर्सेनि नवीकरण गराउनुपर्ने भए पनि कोभिडयता त्यो नगराई कन्सल्टेन्सी सञ्चालनमा रहेको र हाल मात्रै नवीकरण गरेको उहाँले स्वीकार गर्नुभयो । मन्त्रालयबाट अनुमति प्राप्त भएकाबारे खासै उजुरी नआउने तर बजारमा यतिकै बोर्ड राखेर बसेकाको बढी उजुरी आउने प्रमुख कोइरालाले थप्नुभयो । उहाँका अनुसार दर्ता नभएकालाई कारबाही गर्ने अधिकार शिक्षा मन्त्रालयलाई छैन । गृह मन्त्रालयलाई भनेर मात्र कारबाही गर्र्न उक्त शाखामा दर्ता भएकाको विवरण उपलब्ध गराइएको छ । नेपाल शैक्षिक परामर्श सङ्घका अध्यक्ष शेषराज भट्टराईले बदमासी गर्ने कन्सल्टेन्सीका कारण राम्राले पनि बदनामी बेहोर्नुपर्ने गुनासो गर्नुभयो । दर्ता नभएका कन्सल्टेन्सी सञ्चालन भइरहनुमा सरकारी निकायकै कमजोरी भएको पनि उहाँको भनाइ छ । अनधिकृत सञ्चालनमा रहेका कन्सल्टेन्सी बन्द गराउन आफूहरूले बारम्बार ताकिता गर्दै आए पनि राज्यको प्राथमिकतामा त्यो नपरेको उहाँको गुनासो रहेको छ । दर्ता भएका छन्/छैनन् भनी पहिचान गरेर दर्ता नभएकालाई जरिबाना मात्रै किन बन्द नै गर्नुपर्ने होइन ? भट्टराईले प्रतिप्रश्न गर्नुभयो । विद्यार्थी ठगिने समस्या पनि त्यस्तै कन्सल्टेन्सीबाट हुने गरेको उहाँको दाबी रहेको छ ।   शिक्षा, विज्ञान तथा प्रविधि मन्त्रालय अन्तर्गतको शैक्षिक परामर्श तथा प्रमाणीकरण शाखाद्वारा २०८१ फागुन २८ गते जारी आठबुँदे निर्देशन",
      "link": "https://gorkhapatraonline.com/news/167704",
      "image": "https://gorkhapatraonline.com/storage/media/295911/conversions/3422-original-thumb.jpg"
    },
    {
      "slug": "167703",
      "title": "एमसिसी अन्तर्गतका दुई ठेक्कामा सम्झौता आज",
      "timestamp": 1755022500000,
      "source": "gp",
      "content": "अमेरिकी सहायता परियोजना मिलेनियम च्यालेन्ज कर्पोरेसन (एमसिसी) अन्तर्गत मिलेनियम च्यालेन्ज एकाउन्ट नेपालमातहत निर्माण हुने चार सय केभी डबल सर्किट प्रसारण लाइन अन्तर्गतका दुई खण्ड निर्माणको बोलपत्र स्वीकृत भएको छ ।",
      "longContent": "गोरखापत्र समाचारदाताकाठमाडौँ, साउन २९ गते । अमेरिकी सहायता परियोजना मिलेनियम च्यालेन्ज कर्पोरेसन (एमसिसी) अन्तर्गत मिलेनियम च्यालेन्ज एकाउन्ट नेपालमातहत निर्माण हुने चार सय केभी डबल सर्किट प्रसारण लाइन अन्तर्गतका दुई खण्ड निर्माणको बोलपत्र स्वीकृत भएको छ । एमसिए नेपालका अनुसार न्यु दमौली–न्यु बुटवल प्रसारण लाइन र रातामाटे–न्यु दमौली प्रसारण लाइन निर्माणका लागि बिहीबार ठेकेदार कम्पनीसँग निर्माण सम्झौता हुँदै छ । कुल ३१५ किलोमिटरको प्रसारण लाइन परियोजना अन्तर्गत यसअघि १८ किलोमिटर सीमापार प्रसारण लाइन निर्माण गर्न ठेकेदार कम्पनीसँग सम्झौता भइसकेको छ । नवलपरासी (बर्दघाट सुस्तापश्चिम) मा निर्माणाधीन चार सय केभी क्षमताको नयाँ बुटवल सबस्टेसनदेखि नेपाल–भारत सीमासम्म १८ किलोमिटर प्रसारण लाइन बनाउन भारतीय कम्पनी ट्रान्सरेल लाइटिङ लिमिटेडसँग सम्झौता भएको थियो । बिहीबार ९० किलोमिटर लामो रातमाटे–न्यु दमौली प्रसारण लाइन निर्माणका लागि भारतको एनजेलिक–स्किपर संयुक्त उपक्रम (जेभी) सँग सम्झौता हुँदै छ । कम्पनीले उक्त लाइन निर्माण गर्न सात करोड ७४ लाख ८० हजार अमेरिकी डलरमा ठेक्का पाएको छ । यो खण्डमा २४८ वटा टावरसहित प्रसारण लाइन बन्ने छ ।त्यस्तै सात करोड ७० लाख तीन हजार अमेरिकी डलरमा निर्माण गर्ने गरी न्यु दमौलीदेखि न्यु बुटवलसम्मको ९० किलोमिटर प्रसारण लाइन वाइबा–सलार जेभीले पाएको छ । सो प्रसारण लाइनमा २४९ वटा टावर निर्माण गरिने छ । न्यु बुटवल–नेपाल र भारत सीमाको ठेक्का सम्झौतापछि बाँकी २९७ किलोमिटर प्रसारण लाइन निर्माणका लागि गत वर्ष मङ्सिर १२ गते ठेक्का आह्वान गरिएको थियो । सोबमोजिम १८० किलोमिटर लामा दुई खण्डको लाइन निर्माण गर्न ठेक्का सम्झौता हुन लागेको हो । दुवै ठेक्काका अवधि ३६ महिना रहेको छ । प्रसारण लाइनका पाँच खण्डमध्ये अब दुई खण्डको निर्माण सम्झौता हुन बाँकी छ ।",
      "link": "https://gorkhapatraonline.com/news/167703",
      "image": "https://gorkhapatraonline.com/storage/media/295910/conversions/mcc-original-thumb.jpg"
    },
    {
      "slug": "167700",
      "title": "झापाको जग्गा हिनामिना प्रकरण : कर्मचारीसहित तेह्र जना दोषी ठहर",
      "timestamp": 1755022500000,
      "source": "gp",
      "content": "झापाको सार्वजनिक जग्गा व्यक्तिको नाममा दर्ता गर्ने राजनीतिज्ञ तथा राष्ट्रसेवकसहित १३ जनालाई विशेष अदालतले दोषी ठहर गरेको छ । नेकपा (माओवादी केन्द्र) का नेतासमेत रहेका गगन भनिने रेवतराज पुरीसहितलाई विशेषले सरकारी जग्गा गैरकानुनी रूपमा व्यक्तिको नाममा दर्ता गरी भ्रष्टाचार गरेको कसुरमा दोषी ठहर गरेको हो ।",
      "longContent": "गोरखापत्र समाचारदाताकाठमाडौँ, साउन २९ गते । झापाको सार्वजनिक जग्गा व्यक्तिको नाममा दर्ता गर्ने राजनीतिज्ञ तथा राष्ट्रसेवकसहित १३ जनालाई विशेष अदालतले दोषी ठहर गरेको छ । नेकपा (माओवादी केन्द्र) का नेतासमेत रहेका गगन भनिने रेवतराज पुरीसहितलाई विशेषले सरकारी जग्गा गैरकानुनी रूपमा व्यक्तिको नाममा दर्ता गरी भ्रष्टाचार गरेको कसुरमा दोषी ठहर गरेको हो । दुई फरक फरक मुद्दामध्ये जग्गा हिनामिनाको पहिलो मुद्दामा अदालतले नौ जनालाई दोषी ठहर गरेको छ । जसमा आठ जना राष्ट्रसेवक कर्मचारी छन् । निधन भइसकेकाले दुई जनाको हकमा सजाय निर्धारण भएको छैन । यस्तै दोस्रो मुद्दामा अदालतले १० जनालाई दोषी ठहर गरेको छ । प्रतिवादीमध्ये केही दुवै मुद्दामा दोषी ठहरिएका छन् । दोषीलाई तीन महिनादेखि एक वर्षसम्म कैद सजायको फैसला भएको छ । न्यायाधीशहरू टेकनारायण कुँवर, मुरारीबाबु श्रेष्ठ र रितेन्द्र थापाको इजलासले झन्डै आठ सय रोपनी जग्गा सार्वजनिक कायम हुने फैसला गरेको हो । जग्गाको स्वामित्व भए पनि जग्गा दर्तालगायतका कार्यमा संलग्न नभएका प्रतिवादीको हकमा विशेषले सजाय नगरी जग्गा जफतको मात्र फैसला गरेको छ । पहिलो मुद्दामा विशेषले जग्गा दर्ता गर्ने गगन भनिने रेवतराज पुरीलाई एक वर्ष कैद र २० लाख ८३ हजार ६७१ रुपियाँ जरिबानाको फैसला गरेको छ । अदालतले ओमप्रकाश पौडेल, प्रमोद पौडेल र भूमिका कोइरालाले पुरीकै योजना अनुसार जग्गा प्राप्तिमा मात्र संलग्न देखिएकाले अदालतले जग्गा मात्र जफतको फैसला गरेको छ । यस्तै अदालतले नापी कार्यालय झापाका तत्कालीन प्रमुख नापी अधिकृत शशीकान्त झा, सर्वेक्षक सीताराम यादव, सर्वेक्षक, विन्देश्वर पञ्जियार, नापी अधिकृत रामदेव मण्डल धानुक, सर्वेक्षक विष्णुदेव यादव, अमिन ललितकुमार मण्डल, नायब सुब्बा रुद्रप्रसाद श्रेष्ठ, सर्वेक्षक रामकुमार दास र सर्वेक्षक गणेशकुमार धिमाल प्रत्यक्ष संलग्न भएकोमा दोषी ठहर गरेको छ । तत्कालीन प्रमुख नापी अधिकृत झाको मृत्यु भइसकेकाले सजाय निर्धारण भएको छैन । अदालतले सीताराम यादवलाई एक वर्ष कैद र १८ लाख ७४ हजार ३९८ रुपियाँ जरिबाना ठहरेको छ । यस्तै पञ्जियारलाई एक वर्ष कैद र १८ लाख नौ हजार ९५८ रुपियाँ जरिबानाको फैसला गरेको छ । यस्तै श्रेष्ठलाई छ महिना कैद र तीन लाख १६ हजार ७७१ रुपियाँ जरिबानाको फैसला गरेको छ । दासलाई तीन महिना कैद र एक लाख दुई हजार ९७९ रुपियाँ तथा धिमाललाई एक वर्ष कैद र नौ लाख ८३ हजार ८१२ रुपियाँ जरिबाना ठहरेको छ । यस्तै धानुकलाई छ महिना कैद र दुई लाख ६५ हजार ५५४ रुपियाँ र मण्डललाई तीन महिना कैद तथा ५८ हजार ७२५ रुपियाँ जरिबानाको फैसला विशेषले गरेको छ । अदालतले विष्णुदेव यादवलाई पनि तीन महिना कैद र १८ हजार ३४४ रुपियाँ जरिबाना हुने फैसला गरेको छ । यस्तै दोस्रो मुद्दामा अदालतले पुरीलाई एक वर्ष कैद र ३१ लाख ५२ हजार ५५९ रुपियाँ जरिबानाको फैसला गरेको छ । सीताराम यादवलाई एक वर्ष कैद र २५ लाख ८४४ रुपियाँ, विन्देश्वर पञ्जियारलाई एक वर्ष कैद तथा ३१ लाख आठ हजार १२४ रुपियाँ जरिबानाको फैसला विशेषले गरेको छ । अदालतले जगदीशप्रसाद यादवलाई तीन महिना कैद र ३० हजार ९९४ रुपियाँ जरिबानाको फैसला गरेको छ । गणेशकुमार धिमाललाई छ महिना कैद छ लाख ३२ हजार ३२३ रुपियाँ जरिबानाको फैसला भएको छ । रुद्रप्रसाद श्रेष्ठलाई तीन महिना कैद र ३३ हजार ८३ रुपियाँ जरिबाना, रामदेव मण्डललाई तीन महिना कैद र २५ हजार १५५ रुपियाँ जरिबानाको फैसला अदालतले गरेको छ । विशेषले विनोदकुमार मण्डललाई छ महिना कैद र चार लाख ७८ हजार ३१३ रुपियाँ जरिबाना तथा मीनबहादुर प्रधानलाई तीन महिना कैद र १८ हजार २८९ रुपियाँ जरिबानाको फैसला भएको छ । अदालतले प्रतिवादी विष्णुकुमार न्यौपानेलाई तीन महिना कैद र दुई हजार ८९ रुपियाँ जरिबानाको फैसला गरको छ । अदालतले बिगोका हकमा भने भ्रष्टाचारजन्य कार्य गरेको समयकै कायम हुनुपर्ने भन्दै अख्तियारको दाबीलाई अस्वीकार गरेको छ । अख्तियारले २०८०/८१ को मूल्याङ्कन अनुसार ४१ करोड ६२ लाख १९ हजार ८०१ रुपियाँ बिगो कायम गरेको थियो तर अदालतले २०६५/६६ अनुसारको बिगो कायम गरेको हो ।",
      "link": "https://gorkhapatraonline.com/news/167700",
      "image": "https://gorkhapatraonline.com/storage/media/295907/conversions/Untitled-1-original-thumb.jpg"
    },
    {
      "slug": "167683",
      "title": "भारतलाई एक हजार मेगावाट बिजुली निर्यात हुन्छः  प्रधानमन्त्री ओली",
      "timestamp": 1754936100000,
      "source": "gp",
      "content": "प्रधानमन्त्री केपी शर्मा ओलीले नेपालले भारतलाई एक हजार मेगावाट बिजुली निर्यात गर्ने जानकारी गराउनु भएको छ।",
      "longContent": "काठमाडौँ,  साउन २८ गते। प्रधानमन्त्री केपी शर्मा ओलीले नेपालले भारतलाई एक हजार मेगावाट बिजुली निर्यात गर्ने जानकारी गराउनु भएको छ। प्रधानमन्त्री ओलीले आज सामाजिक सञ्जालमार्फत भारतलाई बिजुली निर्यात गरेर नेपालले ८० अर्ब २७ करोड रुपियाँ आम्दानी गर्ने जानकारी गराउनुभएको हो।“हामी भारतलाई एक हजार मेगावाट बिजुली निर्यात गर्दैछौँ। यसबाट नेपालले ८० अर्ब २७ करोड रुपियाँ आम्दानी गर्नेछ,” प्रधानमन्त्री ओलीले सामाजिक सञ्जालमा उल्लेख गर्नु भएको छ।",
      "link": "https://gorkhapatraonline.com/news/167683",
      "image": "https://gorkhapatraonline.com/storage/media/295885/conversions/pm-news-photo`-original-thumb.jpg"
    },
    {
      "slug": "167592",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1754936100000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् ।",
      "longContent": "काठमाडौँ, साउन २८  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नप्रकार छन् । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३४, गोलभेँडा सानो (टनेल) प्रतिकिलो रु ४५, आलु रातो प्रतिकिलो रु ५१, आलु रातो (भारतीय) प्रतिकिलो रु ३२, आलु रातो (मुडे) प्रतिकिलो रु ४४, आलु सेतो प्रतिकिलो रु ४०, प्याज सुकेको (भारतीय) प्रतिकिलो रु ३९, गाजर (लोकल) प्रतिकिलो रु १२०, गाजर (तराई) प्रतिकिलो रु १००, बन्दा (लोकल) प्रतिकिलो रु २५, काउली स्थानीय प्रतिकिलो रु ११०, काउली तराई प्रतिकिलो रु ९०, रातो मूला प्रतिकेजी रु ६०, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु १०० र मकै बोडी प्रतिकिलो रु ८० कायम भएको छ । यसैगरी, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ८०, घिउ सिमी (राज्मा) प्रतिकिलो रु १४०, टाटे सिमी प्रतिकिलो रु ९०, भटमास कोसा प्रतिकिलो रु १२०, तीतो करेला प्रतिकिलो रु ५०, लौका प्रतिकिलो रु ७०, परबर (लोकल) प्रतिकिलो रु ९०, परबर (तराई) प्रतिकिलो रु ९०, चिचिण्डो प्रतिकिलो रु ४०, घिरौला प्रतिकिलो रु ५०, झिगुनी प्रतिकिलो रु ६५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ६५, ९० र भिण्डी प्रतिकिलो रु ६० कायम गरिएको छ । त्यसैगरी, पिँडालु प्रतिकिलो रु ७०, स्कूस प्रतिकिलो रु ३५, रायोसाग प्रतिकिलो रु ९०, पालुङ्गो साग प्रतिकिलो रु ७०, तोरीको साग प्रतिकिलो रु ७५, हरियो प्याज प्रतिकिलो रु १००, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ४००, कुरिलो प्रतिकिलो रु ३८०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु २५०, चुकुन्दर प्रतिकिलो रु ७०, सजिवन प्रतिकिलो रु २००, रातो बन्दा प्रतिकिलो रु ३८०, जिरीको साग प्रतिकिलो रु १००, सेलरी प्रतिकिलो रु १४०, पार्सले प्रतिकिलो रु १३००, सौफको साग प्रतिकिलो रु १३०, पुदिना प्रतिकिलो रु ३५०, इमली प्रतिकिलो रु १९०, तामा प्रतिकिलो रु १२०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ४००, आँप (चोसा) प्रतिकिलो रु २२०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ७५, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २५, रुखकटहर प्रतिकिलो रु ५०, नास्पाती (लोकल) प्रतिकिलो रु ८०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु २५० र लप्सी प्रतिकिलो रु ७०, किबी प्रतिकिलो रु ४०० र आभोकाडो प्रतिकिलो रु ३०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ५०, खुर्सानी हरियो माछे प्रतिकिलो रु ७०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ८५, लसुन हरियो प्रतिकिलो रु १५०, हरियो धनियाँ प्रतिकिलो रु ४५०, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु १३०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/167592",
      "image": "https://gorkhapatraonline.com/storage/media/295698/conversions/tarkari-original-thumb.jpg"
    },
    {
      "slug": "167575",
      "title": "पारिवारिक खेती प्रवर्धन आवश्यक",
      "timestamp": 1754936100000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारीले पारिवारिक खेतीलाई जीवनयापनको साधन मात्र नभई सम्मानजनक, नाफामूलक र दिगो पेसा बनाउन आवश्यक रहेको बताउनुभएको छ ।",
      "longContent": "गोरखापत्र समाचारदाताकाठमाडौँ, साउन २८ गते । कृषि तथा पशुपन्छी विकासमन्त्री रामनाथ अधिकारीले पारिवारिक खेतीलाई जीवनयापनको साधन मात्र नभई सम्मानजनक, नाफामूलक र दिगो पेसा बनाउन आवश्यक रहेको बताउनुभएको छ ।कृषि तथा पशुपन्छी विकास मन्त्रालय र कृषि तथा खाद्य सङ्गठन एफएओको संयुक्त आयोजनामा मङ्गलबार ललितपुरमा आयोजित पारिवारिक खेतीसम्बन्धी क्षेत्रीय कार्यशाला गोष्ठीलाई सम्बोधन गर्दै मन्त्री अधिकारीले कृषि पेसालाई सम्मानजनक बनाउन आवश्यक रहेको बताउनुभएको हो । करिब ६० प्रतिशत जनसङ्ख्या प्रत्यक्ष कृषि व्यवसायमा संलग्न रहेको र ०.६ हेक्टर प्रतिकृषक परिवार औसत जमिन भएको नेपाल जस्तो देशमा पारिवारिक खेती केवल आर्थिक गतिविधि मात्र नभई संस्कृति, परम्परा र खाद्य सुरक्षा सुनिश्चित गर्ने प्रमुख आधारसमेत रहेको मन्त्री अधिकारीको भनाइ छ  । मन्त्री अधिकारीले कृषिक्षेत्रमा काम गर्दै आएका नमुना कृषि सहकारी, एकीकृत कृषि प्रणाली र किसान–प्रेरित नवप्रवर्तनकारी कार्यले ग्रामीण कृषि उत्पादन र कृषकको आम्दानी दुवैमा सुधार गरेको बताउँदै किसानदेखि मध्यमस्तरका कृषकसम्म समावेश रहने पारिवारिक खेती विकसित र विकासोन्मुख देशमा कृषिको प्रमुख स्वरूप रहिआएको उल्लेख गर्नुभयो । ग्रामीण रूपान्तरणको प्रमुख घटक रहेको पारिवारिक खेती प्रणालीलाई जलवायु परिवर्तनले चुनौती थपिदिएको भन्दै मन्त्री अधिकारीले यो चुनौतीको सामना गर्न सबै क्षेत्रको प्रयास अपरिहार्य रहेकोमा जोड दिनुभयो । सिँचाइको विस्तार, कोल्ड स्टोर पूर्वाधारको निर्माण र मूल्य शृङ्खला विकासलक्षित लगानीलाई प्राथमिकतामा राखी सरकारले काम गरिरहेको उल्लेख गर्दै उहाँले यसले किसानको मेहनत र उत्पादनलाई सहजै बजारसम्म पहुँच बनाई आयआर्जनमा वृद्धि गर्न सहयोग गरेको बताउनुभयो ।  पछिल्ला वर्षमा विभिन्न खालका प्रकोपले कृषिक्षेत्रमा ठुलो क्षति  पुगेको र यसवाट जलवायु अनुकूलनका उपायको आवश्यकता र अपरिहार्यतामा जोड दिँदै मन्त्री अधिकारीले भन्नुभयो, “त्यसैले हामीले जलवायुमैत्री कृषि, दिगो पशुपालन व्यवस्थापन र आधुनिक प्रविधिको प्रयोग प्रवर्धन गर्ने प्रमुख राष्ट्रिय कार्यक्रम कार्यान्वयन गरिरहेका छौँ ।”",
      "link": "https://gorkhapatraonline.com/news/167575",
      "image": "https://gorkhapatraonline.com/storage/media/295681/conversions/krishi-mantri-original-thumb.jpg"
    },
    {
      "slug": "167574",
      "title": "व्यवसायजन्य रोगको उपचारका लागि सूची प्रकाशन",
      "timestamp": 1754936100000,
      "source": "gp",
      "content": "सरकारले ढिलै भए पनि व्यवसायजन्य रोगको उपचार हुने कानुनी व्यवस्था गरी रोगको सूची राजपत्रमा प्रकाशित गरेको छ । श्रम, रोजगार तथा सामाजिक सुरक्षा मन्त्रालयले श्रम नियमावली, २०७५ अनुसार रोगको सूची राजपत्रमा प्रकाशित गरेको हो ।",
      "longContent": "गोरखापत्र समाचारदाता काठमाडौँ, साउन २८ गते । सरकारले ढिलै भए पनि व्यवसायजन्य रोगको उपचार हुने कानुनी व्यवस्था गरी रोगको सूची राजपत्रमा प्रकाशित गरेको छ । श्रम, रोजगार तथा सामाजिक सुरक्षा मन्त्रालयले श्रम नियमावली, २०७५ अनुसार रोगको सूची राजपत्रमा प्रकाशित गरेको हो । विभागका प्राविधिक निर्देशक एवं सूचना अधिकारी मणिनाथ गोपले धेरै वर्षको प्रयासपछि व्यवसायजन्य सुरक्षा रोगको सूची प्रकाशन गरिएको भन्दै रोगको सूची कार्यान्वयनका लागि सम्बन्धित विशेषज्ञ चिकित्सक सम्मिलित समितिले मापदण्ड बनाउने जानकारी दिनुभयो । उक्त समितिले सिफारिस गरेपछि सूचीकृत अस्पतालबाट निःशुल्क उपचारको व्यवस्था हुने सूचना अधिकारी गोपले जानकारी दिनुभयो । सरकारले प्रकाशन गरेको व्यवसायजन्य रोगको सूचीलाई तीन समूह र आठ श्रेणीमा विभाजन गरिएको छ । जसमा कार्य गतिविधिबाट उत्पन्न हुने एजेन्टको सम्पर्कका कारण हुने व्यवसायजन्य रोगमा रासायनिक एजेन्टका कारण हुने रोग, भौतिक एजेन्टका कारण हुने रोग, जैविक एजेन्टका कारण हुने सङ्क्रामक वा परजीवी रोग रहेका छन् ।यसमा क्रोमियम, लिड (सिसा), पारो (मर्करी), बेन्जिन, श्वासप्रश्वासमा अवरोध गर्ने ग्यास, सल्फर अक्साइड, जिङ्क, अर्गानिक सोल्भेन्ट्स, क्लोरिन र अन्य फार्मास्युटिकल एजेन्टबाट हुने रोग छन् । त्यस्तै भौतिक कारणले हुने रोगमा श्रवण शक्ति ह्रास, विकिरणको असर, अत्यधिक तापक्रममा काम गर्दा हुने स्वास्थ्य समस्या रहेका छन् । जैविक तत्वबाट हुने सङ्क्रामक रोगमा हेपाटाइटिस ‘बी’ र ‘सी’ तथा एचआइभी, ब्रुसेलोसिस र एन्थ्रेक्स, टिटानस, क्षयरोग र लेप्टोस्पाइरोसिस जस्ता खिया लागेका औजार प्रयोग हुने, जुनसुकै कार्यस्थल र पशुको मूत्रबाट सर्न सक्ने रोग छन् । श्वासप्रश्वास प्रणालीका रोगमा निमोकोनियोसिस, साइडरोसिस, ब्यागासोसिस, दीर्घकालीन अवरोधक पल्मोनरी रोग छन् ।यस्तै छाला र हाडजोर्नीका रोगमा रसायन वा अन्य वस्तुको सम्पर्कले हुने एलर्जी र डर्माटाइटिस छन् भने हाडजोर्नी रोगमा कार्पल टनेल सिन्ड्रोम, टेनोसिनोभाइटिस र बर्साइटिस, मेनिस्कस लिजन्स छन् । यसै गरी मानसिक तथा व्यावहारिक रोगमा आघातपछिको तनाव रोग (मानसिक समस्या) छन् जुन कामको सिलसिलामा दुर्घटना वा हिंसा जस्ता भयानक घटना भोगेका श्रमिकमा देखिने मानसिक समस्या हुन् ।त्यस्तै व्यवसायजन्य क्यान्सरमा एस्बेस्टोस, क्रोमियम, कोइला टार्स, कोइला टार पिच वा सुट्स, बेन्जिन, आयोनिक विकिरण, टार, पिच, बिटुमेन, खनिज, तेल काठको धुलो, आर्सेनिक र यसका कम्पाउन्ड, क्याडमियम, र हेपाटाइटिस ‘बी’ ‘सी’ भाइरस जस्ता तत्वको सम्पर्कमा आउने कामलाई क्यान्सरको जोखिमयुक्त मानिएको छ ।श्रम ऐन, २०७४ को परिच्छेद १२ मा व्यवसायजन्य सुरक्षा र स्वास्थ्यसम्बन्धी व्यवस्था रहेको छ । जसमा कुनै व्यवसायजन्य रोग लागेमा प्रतिष्ठानले त्यस्तो रोगको उपचारका लागि तोकिएबमोजिमको उपचार खर्च तथा त्यस्तो रोगको उपचार हुन नसक्ने भएमा तोकिएबमोजिमको क्षतिपूर्ति रकम श्रमिकलाई दिनुपर्ने छ ।",
      "link": "https://gorkhapatraonline.com/news/167574",
      "image": "https://gorkhapatraonline.com/storage/media/295680/conversions/shram-original-thumb.jpg"
    },
    {
      "slug": "167573",
      "title": "औद्योगिक क्षेत्र निरीक्षण",
      "timestamp": 1754936100000,
      "source": "gp",
      "content": "मधेश प्रदेशका मुख्यमन्त्री सतीशकुमार सिंहले मङ्गलबार सप्तरीस्थित गजेन्द्रनारायण सिंह औद्योगिक क्षेत्रको अवलोकन तथा निरीक्षण गर्नुभएको छ ।   अवलोकनपछि उहाँले औद्योगिक क्षेत्रमा रहेको ढल निकास, खानेपानीलगायतका आधारभूत पूर्वाधारका समस्या समाधानका लागि प्रदेश सरकारले चालु आर्थिक वर्ष २०८२/८३ मा ८० लाख रु",
      "longContent": "कल्याणपुर समाचारदाताकल्याणपुर (सप्तरी), साउन २८ गते । मधेश प्रदेशका मुख्यमन्त्री सतीशकुमार सिंहले मङ्गलबार सप्तरीस्थित गजेन्द्रनारायण सिंह औद्योगिक क्षेत्रको अवलोकन तथा निरीक्षण गर्नुभएको छ । अवलोकनपछि उहाँले औद्योगिक क्षेत्रमा रहेको ढल निकास, खानेपानीलगायतका आधारभूत पूर्वाधारका समस्या समाधानका लागि प्रदेश सरकारले चालु आर्थिक वर्ष २०८२/८३ मा ८० लाख रुपियाँ विनियोजन गरिसकेको जानकारी दिनुभयो ।सुरक्षाका लागि आवश्यक सुरक्षाकर्मीको व्यवस्था गर्न पहल भइरहेको उल्लेख गर्दै मुख्यमन्त्री सिंहले उक्त औद्योगिक क्षेत्रमा ठुला उद्योग स्थापनाको प्रचुर सम्भावना रहेको बताउनुभयो । ठुला उद्योग स्थापना भए रोजगारीका अवसर सिर्जना हुनुका साथै राजस्व सङ्कलनमा वृद्धि भई स्थानीय, प्रदेश तथा राष्ट्रिय आर्थिक विकासमा महìवपूर्ण टेवा पुग्ने उहाँले उल्लेख गर्नुभयो । मधेश प्रदेश सरकार औद्योगिक क्षेत्रको समग्र विकासका लागि प्रतिबद्ध रहेको र उद्योगपतिलाई यस क्षेत्रमा लगानी गर्न निरन्तर आग्रह गरिरहेको मुख्यमन्त्री सिंहले स्पष्ट पार्नुभयो । सो अवसरमा गजेन्द्रनारायण सिंह औद्योगिक क्षेत्र व्यवस्थापन कार्यालयका कामु कार्यालय प्रमुख मनिषकुमार मिश्र र उद्योगी मिलन सिंहले मुख्यमन्त्री सिंहसमक्ष औद्योगिक क्षेत्रको वर्तमान अवस्था र विद्यमान समस्याबारे मुख्यमन्त्री सिंहलाई जानकारी गराउनुभएको उहाँका प्रेस सल्लाहकार अवधेश झाले जानकारी दिनुभयो । २०४४ सालमा स्थापना भएको यो औद्योगिक क्षेत्रमा हाल १२ वटा उद्योग सञ्चालनमा छन् भने थप १० वटा प्लट नयाँ उद्योग स्थापनाको प्रतीक्षामा छन् ।",
      "link": "https://gorkhapatraonline.com/news/167573",
      "image": "https://gorkhapatraonline.com/storage/media/295679/conversions/mukhaymantri-1-original-thumb.jpg"
    },
    {
      "slug": "167572",
      "title": "महिलाले चलाए दुनाटपरी उद्योग",
      "timestamp": 1754936100000,
      "source": "gp",
      "content": "बर्दियाको ठाकुरबाबा नगरपालिकाले प्लास्टिकका प्लेट विस्थापित गर्न महिला समूहमार्फत दुनाटपरी उद्योग सञ्चालन गरिएको छ । ठाकुरबाबा नगरपालिका–८ मा रहेको भुड्कैया महिला समूहले दुनाटपरी उद्योग सञ्चालन गरेको हो ।",
      "longContent": "गुलरिया समाचारदातागुलरिया (बर्दिया), साउन २८ गते । बर्दियाको ठाकुरबाबा नगरपालिकाले प्लास्टिकका प्लेट विस्थापित गर्न महिला समूहमार्फत दुनाटपरी उद्योग सञ्चालन गरिएको छ । ठाकुरबाबा नगरपालिका–८ मा रहेको भुड्कैया महिला समूहले दुनाटपरी उद्योग सञ्चालन गरेको हो । महिला समूहले अहिले खेर गइरहेको सालको पातको प्रयोग गरेर दुनाटपरी उत्पादन गरिरहेको छ । सामुदायिक वनबाट सालको पात ल्याई आधा सुकाएर साँचोमा राखेर दुनाटपरी बनाउने गरिएको छ । दुनाटपरी उद्योग सञ्चालन भएपछि समूहका १५ जना महिलाले प्रत्यक्ष रोजगार पाएका छन् । सामुदायिक वनमा आबद्ध महिलाले सालको पात सङ्कलन गरेर उद्योगमा ल्याएर बेच्नसमेत पाउने भएका छन् । भुड्कैया महिला समूहकी अध्यक्ष मञ्जु थारूले महिलाद्वारा सञ्चालित उद्योगमा हालसम्म २० हजार थान दुनाटपरी उत्पादन भइसकेको छ भने पाँच हजार थान दुनाटपरी बिक्री भइसकेको बताउनुभयो । वनमा खेर गइरहेको सालको पातबाट दुनाटपरी बनाई आम्दानी गर्न थालेको बताउँदै उहाँले बजार व्यवस्थापन भएमा चाहिए जति दुनाटपरी उत्पादन गर्न सक्ने बताउनुभयो । उद्योग सञ्चालनका लागि ठाकुरबाबा नगरपालिकाले दुई लाख ७९ हजार रुपियाँ बराबरको दुनाटपरी बनाउने मेसिन सहयोग गरेको छ । दलित महिला उत्थान सङ्घ बर्दियाले दुनाटपरी बनाउने तालिममा आवश्यक सामग्री र एक लाख ६० हजार बिउ पुँजी सहयोग गरेको छ । ठाकुरबाबा नगरपालिका उपप्रमुख बिना भट्टराईले प्लास्टिकका प्लेट विस्थापन गर्न दुनाटपरी उद्योग सञ्चालन गरिएको बताउनुभयो । “हामीले निर्णय नै गरेर प्लास्टिकजन्य प्लेट, प्लास्टिकका थैलाको प्रयोगमा निरुत्साहित गरिरहेका छौँ,” उहाँले भन्नुभयो, “समूहले जति दुनाटपरीको उत्पादन गरे पनि नगरपालिकाले बजार व्यवस्थापन गर्ने छ ।” उहाँले नेपालीको जन्मदेखि मृत्यु संस्कारसम्म सालको पातको दुनाटपरी चाहिने हुँदा यसको बजारीकरणमा समस्या नहुने बताउनुभयो ।ठाकुरबाबा नगरपालिकामा बर्दियाको मुख्य पर्यटकीय क्षेत्र बर्दिया राष्ट्रिय निकुञ्जमा पर्छ । पर्यटकीय क्षेत्र भएको हुनाले पनि नगरपालिकाले जैविक विविधताको संरक्षण गर्न प्लास्टिकजन्य वस्तुको प्रयोगलाई निरुत्साहित गरेको छ । ठाकुरबाबा नगरपालिकाले ४० माइक्रोनभन्दा कम मोटाइका प्लास्टिकको प्रयोग २०८१ वैशाखदेखि नै निषेध गरेको थियो ।",
      "link": "https://gorkhapatraonline.com/news/167572",
      "image": "https://gorkhapatraonline.com/storage/media/295678/conversions/duna-tapari--original-thumb.jpg"
    },
    {
      "slug": "167571",
      "title": "अमुदी फुड्सले आइपिओ जारी गर्ने",
      "timestamp": 1754936100000,
      "source": "gp",
      "content": "अमुदी फुड्स लिमिटेडले साधारण सेयर (आइपिओ) निष्कासन गर्ने भएको छ ।",
      "longContent": "गोरखापत्र समाचारदाताकाठमाडौँ, साउन २८ गते । अमुदी फुड्स लिमिटेडले साधारण सेयर (आइपिओ) निष्कासन गर्ने भएको छ । प्रतिसेयर अङ्कित मूल्य एक सय रुपियाँ दरको २० लाख कित्ता आइपिओ निष्कासन गर्न ग्लोबल आइएमई क्यापिटल लिमिटेडलाई बिक्री प्रबन्धकमा नियुक्त गरेको छ । सेयर निष्कासनसम्बन्धी कम्पनी र क्यापिटलबिच सम्झौता सम्पन्न भएको छ ।सम्झौतापत्रमा अमुदी फुड्स लिमिटेडका तर्फबाट अध्यक्ष अच्युत बस्नेत र ग्लोबल आइएमई क्यापिटलका तर्फबाट प्रमुख कार्यकारी अधिकृत मन्दीप लुइटेलले हस्ताक्षर गर्नुभएको छ ।",
      "link": "https://gorkhapatraonline.com/news/167571",
      "image": "https://gorkhapatraonline.com/storage/media/295677/conversions/U&ME-IPO-original-thumb.jpg"
    },
    {
      "slug": "167570",
      "title": "मलको आपूर्ति सहज पार्ने स्पष्ट खाका पेस गर्न प्रमको निर्देशन",
      "timestamp": 1754936100000,
      "source": "gp",
      "content": "प्रधानमन्त्री केपी शर्मा ओलीले रासायनिक मलको आपूर्ति व्यवस्था कसरी सहज पार्न सकिन्छ भनेर तीन दिनभित्र स्पष्ट खाका पेस गर्न कृषि तथा पशुपन्छी विकास मन्त्रालयलाई निर्देशन दिनुभएको छ ।",
      "longContent": "गोरखापत्र समाचारदाताकाठमाडौँ, साउन २८ गते । प्रधानमन्त्री केपी शर्मा ओलीले रासायनिक मलको आपूर्ति व्यवस्था कसरी सहज पार्न सकिन्छ भनेर तीन दिनभित्र स्पष्ट खाका पेस गर्न कृषि तथा पशुपन्छी विकास मन्त्रालयलाई निर्देशन दिनुभएको छ । प्रधानमन्त्रीले कृषि तथा पशुपन्छी विकासमन्त्री, मुख्य सचिव, कृषि सचिव, कृषि सामग्री कम्पनी र साल्ट टे«डिङ कर्पाेरेसनका प्रमुखसँग मङ्गलबार छलफल गरी कृषि मल व्यवस्थापन र उत्पादन वृद्धिबारे तीन दिनभित्र स्पष्ट खाका पेस गर्न तीनबुँदे निर्देशन दिनुभएको हो । प्रधानमन्त्रीको सचिवालयका अनुसार धान बालीमा किसानले सहज ढङ्गले मल नपाएको गुनासो आएपछि यस विषयमा प्रधानमन्त्रीले सम्बन्धित निकायलाई बोलाएर छलफल गर्नुभएको हो । सो अवसरमा मलको आयात, मौज्दात र वितरण अवस्थाबारे प्रधानमन्त्रीले जानकारी लिनुभएको मन्त्रालयले जनाएको छ । छलफलपछि प्रधानमन्त्रीले रासायनिक मलको आपूर्ति व्यवस्था चुस्तदुरुस्त गराउन नयाँ ढाँचासहितको तीन दिनभित्र ठोस योजना ल्याउन निर्देशन दिनुभएको कृषि मन्त्रालयले जनाएको छ । छलफलमा प्रधानमन्त्रीले रासायनिक मलको प्रयोगसँगै कम्पोस्ट र आर्गानिक मलको उत्पादन र प्रयोगका लागि राष्ट्रिय अभियान सञ्चालन तथा यसमा अनुदान नीतिको प्रस्ताव ल्याउन निर्देशन दिनुभएको मन्त्रालयका सहसचिव रामकृष्ण श्रेष्ठले जानकारी दिनुभयो । यस्तै कृषि मन्त्रालय र उद्योग वाणिज्य तथा आपूर्ति मन्त्रालयको समन्वयमा माटोको उर्वरता बचाउने खालको रासायनिक मल कारखाना नेपालमै खोल्न अध्ययनको खाका ल्याउनसमेत प्रधानमन्त्रीले निर्देशन दिनुभएको छ । बैठकमा रासायनिक मलको आयात, वितरण, मौज्दातको अवस्था, टेन्डर, माग अनुसार आपूर्ति गर्न नसकिएको र वितरण प्रणालीमा समस्यालगायतका विषयमा प्रधानमन्त्रीलाई जानकारी गराएको सहसचिव श्रेष्ठले जानकारी दिनुभयो । मन्त्रालयले मलको आपूर्ति नियमित रूपमा भइरहेको जनाए पनि किसानले समयमा मल पाउन सकेका छैनन् । बजारमा माग अनुसार मलको आपूर्ति कम हुनुका साथै वितरण प्रणालीमा देखिएको समस्याका कारण धान बालीमा मल हाल्ने समयमा बर्सेनि किसानले अभाव खेप्नु परेको छ । युद्धका कारण अन्तर्राष्ट्रिय बजारमा मूल्य बढ्दा माग अनुसार मलको आपूर्ति हुन नसक्नु, प्रदेश र स्थानीय तहले समयमा नै कोटा निर्धारण नगर्नु र सहकारीले समयमा कोटा अनुसार मल लिन नआउँदा पनि किसानले पर्याप्त मात्रामा मल पाउन नसकेको सरकारी अधिकारीको भनाइ छ । कृषि सामग्री कम्पनी लिमिटेड र साल्ट टे«डिङ कर्पाेरेसनसँग हाल ३० हजार ९८३ मेट्रिक टन रासायनिक मल मौज्दात छ । जसमा युरिया १९ हजार ९२३ मेट्रिक टन, डिएपी १० हजार ४४८ मेट्रिक टन र ६११ मेट्रिक टन छ ।  यस्तै मन्त्रालयले चालु आव २०८२/८३ मा छ लाख मेट्रिक टन मलको खरिद गर्ने लक्ष्य राखेको छ । मल खरिदका लागि २८ अर्ब ८२ करोड रुपियाँ बजेट विनियोजन गरिएको छ । चालु आवको बजेटमार्फत तीन लाख मेट्रिक टन मल खरिदका लागि बोलपत्र आह्वान भइसकेको मन्त्रालयले जनाएको छ । यस्तै रासायनिक मल एक लाख ४० हजार ५०४ मेट्रिक टन मल आउने क्रममा छ । यसमध्ये कृषि सामग्री कम्पनीतर्फ ७८ हजार ३४९ मेट्रिक टन र साल्ट ट्रेडिङतर्फ ६२ हजार १५४ मेट्रिक टन छ ।",
      "link": "https://gorkhapatraonline.com/news/167570",
      "image": "https://gorkhapatraonline.com/storage/media/295676/conversions/Mal-PM-PHOTO-2025-08-12-16-02-27-original-thumb.jpg"
    },
    {
      "slug": "167568",
      "title": "कोरोना झस्काउँदै कोरोना बिमा",
      "timestamp": 1754936100000,
      "source": "gp",
      "content": "सरकार र बिमा क्षेत्रको स्वीकृति र सहकार्यमा कार्यान्वयनमा ल्याइएको एउटा बिमाको भुक्तानी बिमितले नपाउँदा समग्र बिमा क्षेत्र नै विश्वासको सङ्कटमा परेको छ । मुलुक कोरोनाको महामारीबाट नागरिकलाई जोगाउन र राहत दिन सरकारले ल्याएको कोरोना बिमाको ११ अर्ब रुपियाँ भुक्तानी दिने वा नदिने अझै अन्योल छ ।",
      "longContent": "काठमाडौँ, साउन २८ गते । सरकार र बिमा क्षेत्रको स्वीकृति र सहकार्यमा कार्यान्वयनमा ल्याइएको एउटा बिमाको भुक्तानी बिमितले नपाउँदा समग्र बिमा क्षेत्र नै विश्वासको सङ्कटमा परेको छ । मुलुक कोरोनाको महामारीबाट नागरिकलाई जोगाउन र राहत दिन सरकारले ल्याएको कोरोना बिमाको ११ अर्ब रुपियाँ भुक्तानी दिने वा नदिने अझै अन्योल छ ।२०७७ वैशाख ७ देखि बिमा कम्पनीले बिक्री थालेको कोरोना बिमामा नेपाल सरकारले पनि बिमा कम्पनीलाई भुक्तानीका लागि रकम दिने व्यवस्था थियो । कोरोना सङ्क्रमितलाई पौष्टिक आहारका लागि आर्थिक सहयोग हुने भन्दै सङ्क्रमणलगत्तै रकम दिने कोरोना बिमा कार्यक्रमले सुरुमा राम्रै चर्चा बटुल्यो ।सुरुको समयमा कोभिडका सङ्क्रमित नगन्य थिए । जसको दाबी पनि कम सङ्ख्यामा परेको थियो । सरकारले आर्थिक वर्ष २०७७/७८ को बजेटमा नै सबै सरकारी कर्मचारीको कोरोना बिमा निःशुल्क गर्ने र सर्वसाधारणका हकमा पनि बिमा शुल्कमा ५० प्रतिशत अनुदान दिने नीति ल्याइयो । यस आधारमा कोरोना भाइरसको सङ्क्रमण बढेसँगै बिमा गर्ने मात्र होइन, दाबी पनि धेरै पर्न थाल्यो । बिमा गर्नेको सङ्ख्या बढेर झन्डै कम्पनीको दायित्व बराबर भएपछि पुनर्बिमा नभएको बिमालेख २०७७ जेठ २१ मा बिमा कम्पनीले तत्कालीन बिमा समितिलाई पत्र लेखेर बिक्री बन्द गर्न माग गरेका थिए । समितिले सोहीबमोजिम स्थगन पनि गरिदियो ।बिमा गरिसकेका बिमितले दाबी भुक्तानी नपाउँदा यसको असर बिमा व्यवसायमा परेको बिमा कम्पनी बताउँछन् । आइजिआई प्रुडेन्सियल इन्स्योरेन्सका प्रमुख कार्यकारी अधिकृत युगेशभक्त वादे श्रेष्ठ सरकारको दायित्वमा पर्ने रकम नआएकाले कम्पनीले भुक्तानी दिन नसकेको बताउनुहुन्छ ।बिक्री नरोक्ने निर्णयबिमा समितिले स्थगन गरे पनि तत्काल अर्थ मन्त्रालय, बिमा समिति र बिमा कम्पनीबिच भएको छलफलबाट बिमालेख बिक्री नरोक्ने निर्णय गरिएको थियो । सरकारले पनि दायित्व बहन गर्ने प्रतिबद्धता अर्थ मन्त्रालयले जनाएपछि एक दिन स्थगन गरिएको बिमा पुनः खोलियो । सरकारको कार्यक्रम भन्दै बिमा कम्पनीले पनि धमाधम बिमालेख बिक्री गरे । बिमा दाबी बढ्दै गएपछि कम्पनीको भुक्तानी भने रोकिँदै गयो । सरकारबाट पैसा नआएको भन्दै कम्पनीले भुक्तानी रोकेको पनि चार वर्ष पुगिसकेको छ ।सरकारले २०७७/७८ को बजेटका बुँदा ५५ र २८५ मा कोरोना भाइरसबाट उत्पन्न हुन सक्ने जोखिमको आर्थिक सुरक्षण प्रदान गर्न कोरोना बिमासम्बन्धी व्यवस्था गरेपछि बनाइएको मापदण्डमा दाबी भुक्तानी पनि बाँडफाँट गरियो । साढे तीन अर्ब रुपियाँभन्दा बढीको दायित्व सरकारले लिने र बिमा कम्पनीले जतिसुकै बिमा गरे पनि एक अर्बसम्म भुक्तानी गर्ने र दुई अर्बसम्म नेपाल पुनर्बिमा कम्पनीले दिनुपर्ने व्यवस्था भयो । साढे दुई अर्बसम्म बिमकको महाविपत्ति पुल (बिमा कम्पनीको कोष), त्यसभन्दा माथि साढे तीन अर्बसम्म तत्कालीन बिमा समितिले र साढे ती अर्बमाथि सरकारबाट भुक्तानी गर्ने सहमति भएको थियो ।बिमा प्राधिकरण (हालको नियामक निकाय) का अनुसार कोरोना बिमा गर्नेको सङ्ख्या १७ लाख ५८ हजार ३४३ रहेको छ भने बिमालेखबाटै एक अर्ब पाँच करोड पाँच लाख बिमा शुल्क सङ्कलन भएको थियो । यीमध्ये एक लाख ४५ हजार ५५९ जनाको दाबी परेको थियो जसमा चार अर्ब ७८ करोड ८१ लाख रुपियाँ भुक्तानी भइसकेको छ । बाँकीमा सरकारका तर्फबाट तिर्न बाँकी ११ अर्ब ३४ करोड २५ लाख ३५ हजार ६७० रुपियाँ छ । बिमालेखबाट उठेको शुल्कभन्दा तिर्नुपर्ने दायित्व भने १० गुणा बढी रहेको छ ।यस आधारमा अर्थ मन्त्रालयले कोरोना बिमा दाबीका लागि बजेट विनियोजन गर्नेबित्तिकै सबै कुरा समाधान हुने बताउनुहुन्छ, नेपाल पुनर्बिमा कम्पनी लिमिटेडका प्रमुख कार्यकारी अधिकृत सुरेन्द्र थापा । कोरोना बिमा भुक्तानीको विषय जति लम्बियो त्यसले समग्र बिमा कम्पनीको व्यवसायमा असर पर्ने उहाँको भनाइ छ । बिमा कम्पनी, पुनर्बिमा कम्पनी र नियामक निकायले आफ्नो दायित्वमा रहेको रकम तिरिसकेका छन् बाँकी भनेको नेपाल सरकारले प्रतिबद्धता जनाए अनुसार बजेट विनियोजन नगर्दासम्म समस्याको समाधान हुँदैन । थापा भन्नुहुन्छ, “सरकारले भुक्तानी नरोक्नु भनेकाले कम्पनीले पाँच अर्ब रुपियाँसम्म तिरिसकेका छन् । त्यसपछि फन्ड नभएकाले सबैले रोकेका छन् ।”चालु आव २०८२/८३ को बजेटमा पनि कोरोना बिमा भुक्तानीका लागि केही पनि व्यवस्था गरिएको छैन । अर्थ मन्त्रालयका प्रवक्ता श्यामप्रसाद भण्डारी कोरोना बिमाको दाबी भुक्तानीका मन्त्रालयबाट कुनै योजना नरहेको बताउनुभयो ।पुनर्बिमा नहुने बिमाविश्वमा महामारीको बिमा हुने अभ्यास छैन । महामारीबाट हुने क्षतिको आकलन गर्न नसकिने र पुनर्बिमा कम्पनीले पनि यस्तो जोखिम नलिने भएकाले बिमा कम्पनीले महामारीको बिमा गर्दैनन् । यही सिद्धान्तविपरीत सुरु गरिएको कोरोना बिमा लेखको दाबी भुक्तानी र व्यवस्थापनमा विवाद, आलोचना र पटक पटक भएपछि समग्र बिमा क्षेत्र नै आलोचित पनि भएको थियो ।नेपाल बिमक सङ्घका सचिवसमेत रहनुभएका आइजिआई प्रुडेन्सियल इन्स्योरेन्सका प्रमुख कार्यकारी अधिकृत श्रेष्ठले कोरोना बिमाले सुरुमा मान्छेको जीवनमा बिमा पनि अभिन्न अङ्ग हो भन्ने बुझाउन मद्दत गरेको भए पनि दाबी भुक्तानी दिन नसक्दा बिमाप्रति नै नकरात्मक भावना आउन थालेको बताउनुहुन्छ ।सञ्चालनमा आएदेखि नै निरन्तर विवादमा रुमल्लिएको कोरोना बिमा पाँच महिना पनि नपुग्दै बन्द भएको थियो । पछि यस कार्यक्रमलाई सुरक्षित अवतरण गर्न स्वास्थ्य बिमामा परिणत गरियो ।तत्कालीन बिमा समितिले कोरोना बिमा मापदण्ड, २०७७ तथा कोरोना बिमालेखलाई संशोधन गर्दै कोरोना बिमा पोलिसीलाई स्वास्थ्य बिमा जस्तै बिलका आधारमा दाबी भुक्तानीको व्यवस्था मिलायो । समितिले २०७७ साल वैशाख ५ गते जारी गरेको कोरोना बिमा पोलिसी संशोधन गर्दै पिसिआर पोजेटिभ पुष्टि भएको अवस्थामा त्यसअघि शतप्रतिशत दिने दाबी भुक्तानीसम्बन्धी व्यवस्था पनि संशोधन गरेको थियो । नयाँ मापदण्ड अनुसार बिमितले अधिकतम बिमाङ्क रकमको ७५ प्रतिशत मात्र भुक्तानी पाउने व्यवस्था भयो । सङ्क्रमण प्रमाणित भई होम आइसोलेसनमा बस्नु परेमा राहत खर्चबापत बिमाङ्क रकमको २५ प्रतिशत र आइसोलेसन सेन्टर वा अस्पताल नै भर्ना भएमा औषधी खर्चको बिल अनुसार बिमाङ्क रकमको अधिकतम ७५ प्रतिशत भुक्तानी पाउने प्रावधान राखियो । सङ्क्रमितलाई सरकार तथा अन्य संस्थाले उपचार खर्च बेहोरेमा औषधी खर्चको भुक्तानी नपाउने प्रावधान तोकिएको थियो ।यस्तैमा २०७२ वैशाख १२ र २९ को विनाशकारी भूकम्पले जनधनको ठुलो क्षति भयो । त्यसपछि तत्कालीन बिमा समितिको अग्रसरतामा बिमा गर्नेको दाबी भुक्तानी फटाफट गरिएको थियो । बिमा कम्पनीले छुट्टै डेक्स नै राखेर बिमा दाबी दिएका थिए । यसले बिमा व्यवसायप्रतिकै आमधारणा बदलिएर मानिस बिमा गर्न थप अग्रसर भए ।तर पछि कोरोना बिमा भुक्तानी रोकिएदेखि ठ्याक्कै उल्टो असर देखिएको छ । अहिले त बिमा कम्पनीलाई गाली गर्ने मात्रै होइन मुद्दा मामिलामा समेत गिजोलिँदा यसको असर कम्पनीको व्यवसायमा जोडिएको छ ।जीवन बिमामा पनि असरराष्ट्रिय जीवन बिमा कम्पनी लिमिटेडका वरिष्ठ बिमा अभिकर्ता हरिसरण शिवाकोटी कामको सिलसिलामा ग्राहकसँग भेट्दा पनि कोरोना बिमाकै जिज्ञासा आएर हैरान भएको बताउनुहुन्छ । “कोरोना बिमा भुक्तानी किन नदिएको भन्छन् । यो त निर्जीवन बिमा अन्तर्गत हो, हामीलाई थाहा हुँदैन भन्दा पनि सम्झाउन गाह्रो हुन्छ ।” कोरोना बिमा दाबी भुक्तानी नदिएर अन्योल भएका बेला फिल्डमा पुगेर ग्राहकसँग काम गर्न असजिलो हुन थालेको उहाँको अनुभव छ । सरकारले अर्बौं रुपियाँ रहेको कोरोना बिमा रकम लामो समयदेखि दायित्व वहनमा बेवास्ता गरेको भन्दै निर्जीवन बिमा कम्पनीको छाता संस्था नेपाल बिमक सङ्घले सर्वोच्च अदालतमा दायर गरेको रिट विचाराधीन छ ।सगरमाथा लुम्बिनी इन्स्योरेन्सका सिइओ तथा सङ्घका निवर्तमान अध्यक्ष चङ्की क्षेत्री सरकारले अर्बौंको दायित्वमा रहेको कोरोना बिमा रकम लामो समयदेखि दायित्व वहनमा बेवास्ता गरेकाले १४ वटा निर्जीवन बिमा कम्पनी र सङ्घले सर्वोच्च अदालतमा मुद्दा दायर गरेको बताउनुभयो । सर्वोच्च अदालतले सम्बन्धित निकायबाट कागजात झिकाएर अध्ययन गरिरहेको उहाँले बताउनुभयो ।डिजाइन नै गलतबिमाविज्ञ प्राडा रवीन्द्र घिमिरे कोरोना बिमा कार्यक्रम हर्न नबज्ने, लाइट नबल्ने, बे्रक नलाग्ने बिग्रेको मोटरसाइकल चलाए जस्तो भएको भन्दै यसको डिजाइन नै गलत भएको बताउनुभयो ।सबै बिमितको बिमा दाबी भएको अवस्थामा कम्पनीको वित्तीय क्षमताले धान्न सक्ने अवस्था, उक्त बिमालेखको पुनर्बिमा सम्झौता पनि नभएको हचुवाको भरमा ल्याइएको उहाँ बताउनुहुन्छ ।",
      "link": "https://gorkhapatraonline.com/news/167568",
      "image": "https://gorkhapatraonline.com/storage/media/295673/conversions/corana-bima-original-thumb.jpg"
    },
    {
      "slug": "167563",
      "title": "मितेरी सहकारी हिनामिना प्रकरण : मुद्दा चलाउन सिफारिस गर्ने तयारी",
      "timestamp": 1754936100000,
      "source": "gp",
      "content": "नेपाल प्रहरीको केन्द्रीय अनुसन्धान ब्युरो (सिआइबी) ले ललितपुरको मितेरी बचत तथा ऋण सहकारीको बचत रकम हिनामिनाबारे अनुसन्धान अन्तिम चरणमा पुर्‍याएको छ ।",
      "longContent": "गोरखापत्र समाचारदाता काठमाडौँ, साउन २८ गते । नेपाल प्रहरीको केन्द्रीय अनुसन्धान ब्युरो (सिआइबी) ले ललितपुरको मितेरी बचत तथा ऋण सहकारीको बचत रकम हिनामिनाबारे अनुसन्धान अन्तिम चरणमा पुर्‍याएको छ । सो सहकारीको रकम हिनामिनामा सिआइबीले मुख्य आरोपी बर्दिया साबिक मोतीपुर गाविस–६ का ज्योतिबहादुर भण्डारी, धादिङ धुनीबेँसी–९ का सुवास खत्री र बर्दिया बाँसगढी–९ का सुरेश अधिकारीलाई नियन्त्रणमा लिई अनुसन्धान गरिरहेको छ ।सिआइबीका प्रवक्ता युवराज खड्काका अनुसार मुख्य फरार आरोपित ज्योति गुरुङलाई फरार प्रतिवादी कायम गरी पक्राउ परेका तीन जनाविरुद्ध ठगी, सङ्गठित अपराध र सम्पत्ति शुद्धीकरणको कसुरमा मुद्दा चलाउन सिफारिस गर्ने तयारी छ । उहाँले भन्नुभयो, “मितेरी सहकारीको रकम हिनामिनामाबारेको अनुसन्धान अन्तिम चरणमा पुगेको छ । अब केही दिनभित्रै प्रतिवेदन जिल्ला सरकारी वकिलको कार्यालयमा बुझाउने तयारीमा छौँ ।”  सिआइबी स्रोतका अनुसार सहकारीको रकम अपचलनमा मुख्य आरोपित ज्योतिबहादुर भण्डारीले अनधिकृत रूपमा सहकारीको रकम लिई हिनामिना गरेको पाइएको छ । सहकारीको रकम हिनामिना गर्दा तत्कालीन महाप्रबन्धक ज्योति गुरुङ (फरार आरोपित) मार्फत ज्योति गुरुङले लिएको पाइएको छ । गुरुङविरुद्ध रेड कर्नर नोटिस जारी भई खोजी भइरहेको प्रहरीले जनाएको छ ।  सहकारीको रकम अवैध रूपमा गुरुङमार्फत लिएर ज्योतिबहादुर भण्डारीकोमा पुर्‍याउन सुरेश अधिकारीले भरियाका रूपमा काम गरेको पाइएको छ । खड्काका अनुसार पक्राउ परेका तिनै जना मुख्य आरोपितविरुद्धको बिगो कति रहने भन्ने खुल्न बाँकी छ । प्रवक्ता खड्काले प्रारम्भिक अनुसन्धानमै १४ करोड बढी रकम हिनामिना भएको पाइएको र प्रतिवेदन बुझाउने बेलासम्म थप रकम र अभियुक्त जोडिन सक्ने पनि जानकारी दिनुभयो । सिआइबीले हालसम्म गरेका अनुसन्धानमा यस प्रकरणमा मुख्य अभियुक्त ज्योतिबहादुर भण्डारीलाई किटान गर्ने तयारी छ । भण्डारी सहकारीको रकम हिनामिनापछि सहकारीका सञ्चालक र पदाधिकारीलाई थप प्रलोभनमा पारी रकम असुल गरी फरार रहेको अवस्थामा नेपाल प्रहरीले इन्टरपोलको सहयोगमा गत असार ४ गते  कम्बोडियाबाट पक्राउ गरी नेपाल ल्याएको थियो । भण्डारी पक्राउ परेसँगै प्रहरीले धादिङका सुवास खत्री र बर्दियाका सुरेश अधिकारीलाई पनि पक्राउ गरेको थियो । पक्राउ परेका सुवास खत्री लामो समयदेखि अवैध हुन्डी कारोबार र क्रिप्टोकरेन्सी कारोबारमा संलग्न रहेको खुलेको छ । खत्रीका साथबाट बरामद भएको मोबाइल र विद्युतीय उपकरणबाट झन्डै पाँच अर्बबराबरको रकम कारोबार देखिएको पाइएको छ । मितेरी सहकारीको रकम हिनामिनाका अर्का आरोपित सुरेश अधिकारी सहकारीबाट रकम लिएर हुन्डीमार्फत ज्योतिबहादुर भण्डारीलाई कम्बोडिया र थाइल्यान्डमा पठाएको खुलेको छ । सहकारीको रकम हिनामिनाबारे छानबिन गर्न गठित संसदीय छानबिनको सिफारिस र सहकारीका अध्यक्ष कुम्मराज गुरुङको जाहेरीपछि सिआइबीले उक्त सहकारीको रकम हिनामिनाबारे अनुसन्धान गरिरहेको छ ।",
      "link": "https://gorkhapatraonline.com/news/167563",
      "image": "https://gorkhapatraonline.com/storage/media/295668/conversions/miteri-original-thumb.jpg"
    },
    {
      "slug": "167557",
      "title": "निकुञ्जको संरक्षणमा हात्ती",
      "timestamp": 1754936100000,
      "source": "gp",
      "content": "निकुञ्ज संरक्षणका क्षेत्रमा सुरक्षाका दृष्टिले सबैभन्दा महत्वपूर्ण जनावर हात्तीको संरक्षण पहिलो सर्त हो । लोपोन्मुख वन्यजन्तुको संरक्षणदेखि यातायातका साधनका रूपमा समेत हात्तीको प्रयोग गरिने भएकाले पहिले यसको संरक्षण गर्नुपर्ने चितवन राष्ट्रिय निकुञ्जका प्रमुख संरक्षण अधिकृत डा. गणेश पन्तले बताउनुभयो ।",
      "longContent": "शालिग्राम नेपाल चितवन, साउन २८ गते । निकुञ्ज संरक्षणका क्षेत्रमा सुरक्षाका दृष्टिले सबैभन्दा महत्वपूर्ण जनावर हात्तीको संरक्षण पहिलो सर्त हो । लोपोन्मुख वन्यजन्तुको संरक्षणदेखि यातायातका साधनका रूपमा समेत हात्तीको प्रयोग गरिने भएकाले पहिले यसको संरक्षण गर्नुपर्ने चितवन राष्ट्रिय निकुञ्जका प्रमुख संरक्षण अधिकृत डा. गणेश पन्तले बताउनुभयो । हात्तीबिना निकुञ्जको सुरक्षा कल्पनासमेत गर्न सकिँदैन । बाघ नियन्त्रण, गैँडा गणना, सुरक्षाका सामग्री ढुवानी, सुरक्षा गस्तीलगायत काममा हात्ती नभई नहुने जनावर भएको उहाँले जानकारी दिनुभयो ।   मानव बस्तीमा पसेका तथा मानिसलाई आक्रमण गरेर लुकेका बाघलाई नियन्त्रण गर्न अहिलेसम्म हात्तीबाहेक अन्यबाट सम्भव नभएको उहाँले स्पष्ट पार्नुभयो । “हात्ती भएन भने हामीले कुनै पनि हालतमा बाघलाई नियन्त्रण गर्न सक्दैनौँ,” उहाँले भन्नुभयो, “त्यसैले हात्तीको संरक्षण अपरिहार्य छ ।” सबै वन्यजन्तुलाई संरक्षण गर्नु पर्दछ तर हात्तीको संरक्षण धेरै महत्वपूर्ण छ । बर्सातमा यातायातका लागि, बिरामीको उपचार गर्न लैजान, औषधी ढुवानी गर्न सबै कामका लागि हात्तीको उपयोग आवश्यक रहेको उहाँले बताउनुभयो । निकुञ्जका प्रमुख संरक्षण अधिकृत पन्तले भन्नुभयो, “हात्ती संरक्षण गर्दा उसको मात्र होइन, अन्य जनावरको पनि संरक्षण हुन्छ ।” उहाँका अनुसार निकुञ्जको समग्र सुरक्षामा हात्तीको भूमिका रहन्छ । हामीसँग भएको वासस्थान अनुसार हात्तीको संरक्षण गर्न सक्नु पर्छ । तीक्ष्ण बुद्धिको जनवारका रूपमा रहेको हात्ती मानिसपछिको स्मरणशक्ति धेरै भएको जनावर हो ।चोटपटकको समस्या जङ्गल र जटिल स्थानमा हिँड्ने हात्तीमा चोटपटकको समस्या हुने गरेको छ । निकुञ्जको सुरक्षार्थ खटिने गरेका हात्तीलाई सवारीसाधन नजाने स्थानमा समेत लैजाने गरिएको छ । जङ्गलमा हिँड्दा काँडा, घोच्ने विभिन्न सामग्री, रुखमा ठोक्किँदा लाग्ने चोटपटकले हात्तीमा घाउ लाग्ने गरेको वरिष्ठ पशुचिकित्सक विजय श्रेष्ठले बताउनुभयो । “हात्तीमा हुने चोटपटकको समस्यामा कमी आउन सकेको छैन,” डाक्टर श्रेष्ठले भन्नुभयो, “नेपालको एक मात्र हात्ती प्रजनन केन्द्र सौराहामा रहेको छ । यहाँ भएका हात्तीमा केही वर्षअघि क्षयरोगको समेत सङ्क्रमण थियो तर अहिले छैन ।” एउटा हात्तीको वजन चार हजार किलोसम्म हुने गर्छ । भारी वजनका कारण  चोटपटक लागेमा निको बनाउन धेरै समय लाग्ने जानकारी दिँदै उहाँले भन्नुभयो, “हामीले उपचार गर्दै आएका छौँ तर पनि नियमित जङ्गल जानुपर्ने भएकाले समस्या निर्मूल पार्न कठिन हुने गरेको छ ।” वासस्थानको समस्या  जङ्गल मासिँदै जाँदा हात्तीका लागि चुनौती थपिएको छ । प्रमुख संरक्षण अधिकृत पन्तका अनुसार मानिसको चापले गर्दा विकास निर्माणका पूर्वाधारले जङ्गललाई असर पार्छ । हात्तीको वासस्थान नै मासिन थालेपछि चुनौती थपिएको हो । सौराहामा रहेको हात्ती प्रजनन केन्द्रमा सरकारी हात्ती ६० वटा रहेका छन् भने निजी हात्ती ४३ वटा छन् । सरकारी हात्ती निकुञ्जभित्र चरनका लागि जाने गर्छन् तर निजी हात्ती भने मध्यवर्ती क्षेत्रमा लगिन्छन् । जङ्गल विनाश हुँदै जानु हात्तीको वासस्थानमाथिको अतिक्रमण भएको प्रमुख संरक्षण अधिकृत पन्तले बताउनुभयो ।  निजी हात्ती घट्दै  पाँच वर्षअघि चितवनको सौराहामा निजी क्षेत्रका ६८ वटा हात्ती पालिएका थिए । कोभिड–१९ का कारण पर्यटकको सङ्ख्यामा कमी, हात्तीको दानापानी पु¥याउन नसक्ने भएपछि अहिले ४३ वटामा झरेको छ । हात्ती पाल्नका लागि खर्च धेरै तर आम्दानीमा कमी भएपछि निजी क्षेत्रले हात्ती पाल्न छाडेको होटल व्यवसायी श्रीलाल परियारले बताउनुभयो । “कोभिडअघि दुई वटा हात्ती थिए, अहिले एउटा मात्र पालेको छु,” उहाँले भन्नुभयो, ‘पहिलाको तुलनामा अहिले विदेशीहरू हात्ती चढ्न मान्दैनन् । पशुलाई दुःख दिन हुँदैन भन्दै हात्ती नचढ्ने बढ्दा जिप सफारी गर्ने धेरै भएका छन् ।”क्षेत्रीय होटल सङ्घ सौराहाका अध्यक्ष ओम पाण्डेले भन्नुभयो, “पर्यटक आगमनमा कमी भएपछि त्यसको असर हात्तीमा परेको छ । धेरै पर्यटक आए हात्ती चढ्ने वृद्धि हुन्छन्, हात्ती चढ्ने नभएपछि पाल्नलाई समस्या हुँदै गएको हो ।”",
      "link": "https://gorkhapatraonline.com/news/167557",
      "image": "https://gorkhapatraonline.com/storage/media/295662/conversions/hatti-original-thumb.jpg"
    },
    {
      "slug": "167532",
      "title": "नेप्से परिसूचक २६ अङ्कले घट्यो",
      "timestamp": 1754849700000,
      "source": "gp",
      "content": "नेपाल स्टक एक्सचेन्ज (नेप्से) परिसूचक २६ दशमलव २२ अङ्कले घटेर दुई हजार ७९६ दशमलव २४ विन्दुमा कायम भएको छ। आज परिसूचक शून्य दशमलव ९२ प्रतिशतले घटेको हो।",
      "longContent": "काठमाडौँ, साउन २७ गते। नेपाल स्टक एक्सचेन्ज (नेप्से) परिसूचक २६ दशमलव २२ अङ्कले घटेर दुई हजार ७९६ दशमलव २४ विन्दुमा कायम भएको छ। आज परिसूचक शून्य दशमलव ९२ प्रतिशतले घटेको हो।आज ३२३ कम्पनीको एक करोड ७६ लाख ७१ हजार ६७५ कित्ता शेयर ७८ हजार २२६ पटक खरिदबिक्री हुँदा छ अर्ब ९१ करोड ८९ लाख ८३ हजार ५०७ बराबरको कारोबार भएको हो ।होटल तथा पर्यटन समूह एक दशमलव ३२ प्रतिशतले बढेको छ भने अरू सबै समूहको उपसूचक घटेको छ। बैंकिङ शून्य दशमलव ९४, विकास बैँक शून्य दशमलव ७६, वित्त एक दशमलव ५३, जलविद्युत् एक दशमलव २६, लगानी शून्य दशमलव ६६, जीवन बिमा एक दशमलव ०६ र उत्पादन तथा प्रशोधन समूह एक प्रतिशतले घटेको छ। लघुवित्त एक दशमलव ४९, म्युचुअल फन्ड शून्य दशमलव २४, निर्जीवन बिमा शून्य दशमलव ८१, व्यापार शून्य दशमलव ८६ र अन्य समूह शून्य दशमलव ६२ प्रतिशतले घटेको छ।सिटी होटल लिमिटेडको शेयर मुल्यमा सकारात्मक सर्किट लाग्दा सिक्लेस हाइड्रोपावर लिमिटेडको शेयर मूल्यमा नकारात्मक सर्किट लागेको छ। कारोबार रकमका आधारमा आज सबैभन्दा धेरै नेपाल रिइन्स्योरेन्स कम्पनी लिमिटेडको २६ करोड ७७ लाख ५५ हजार २९३ बराबरको शेयर कारोबार भएको छ। कारोबार भएका शेयर सङ्ख्याका आधारमा भने सबैभन्दा धेरै सिद्धार्थ इक्विटी फन्डको छ लाख छ हजार ३१७ कित्ता शेयर किनबेच भएको छ।",
      "link": "https://gorkhapatraonline.com/news/167532",
      "image": "https://gorkhapatraonline.com/storage/media/295601/conversions/nepse-sharemarket-original-thumb.jpg"
    },
    {
      "slug": "167501",
      "title": "सुनको मूल्यमा सामान्य गिरावट",
      "timestamp": 1754849700000,
      "source": "gp",
      "content": "गत शुक्रबारदेखि निरन्तर उकालो लागेको सुनको मूल्यमा आज केही कमी आएको छ । सोमबारको तुलनामा आज एक तोला सुनमा एक हजार ३००ले गिरावट आएको हो ।",
      "longContent": "काठमाडौँ,  साउन २७ गते । गत शुक्रबारदेखि निरन्तर उकालो लागेको सुनको मूल्यमा आज केही कमी आएको छ । सोमबारको तुलनामा आज एक तोला सुनमा एक हजार ३००ले गिरावट आएको हो ।  नेपाल सुनचाँदी व्यवसायी महासङ्घका अनुसार आज एक तोला सुनको मोल एक लाख ९६ हजार ८०० कायम भएको छभने सोही परिमाणको चाँदीको मूल्य दुई हजार ३०५ तोकिएको छ । सोमबार एक तोला चाँदी दुई हजार ३१५ मा कारोबार भएको थियो । गत शुक्रबार एक तोला सुनको मूल्य एक लाख ९९ हजार २०० कायम भएको थियो । सोही दिन एक तोला चाँदी दुई हजार ३३० मा खरिदबिक्री भएको थियो । रासस",
      "link": "https://gorkhapatraonline.com/news/167501",
      "image": "https://gorkhapatraonline.com/storage/media/295536/conversions/_gold-original-thumb.jpg"
    },
    {
      "slug": "167488",
      "title": "राजमार्गमा कटहरको व्यापार",
      "timestamp": 1754849700000,
      "source": "gp",
      "content": "स्याङ्जाको सिद्धार्थ राजमार्ग बर्सातमा हिलाम्मे र हिउँदमा धुलाम्मे हुने ठाउँमा कहिले सुन्तलाको पहेँलोपनले त कहिले मौसमी फलको सुगन्धले सजिन्छ । सुन्तलाको मौसम सकिएसँगै अहिले गाउँमा उत्पादन भएको कटहर राजमार्गमा जताततै बिक्रीका लागि राखेको देखिन्छ ।   पुतलीबजार नपा–४, नाउडाँडा क्षेत्रमा यात्रा गर्ने जोकोहीको नजर सडकछेउमा थुपारिएका ठुलठुला काँडेदार फलमा प",
      "longContent": "पुतलीबजार समाचारदाता पुतलीबजार, साउन २७ गते । स्याङ्जाको सिद्धार्थ राजमार्ग बर्सातमा हिलाम्मे र हिउँदमा धुलाम्मे हुने ठाउँमा कहिले सुन्तलाको पहेँलोपनले त कहिले मौसमी फलको सुगन्धले सजिन्छ । सुन्तलाको मौसम सकिएसँगै अहिले गाउँमा उत्पादन भएको कटहर राजमार्गमा जताततै बिक्रीका लागि राखेको देखिन्छ । पुतलीबजार नपा–४, नाउडाँडा क्षेत्रमा यात्रा गर्ने जोकोहीको नजर सडकछेउमा थुपारिएका ठुलठुला काँडेदार फलमा पर्ने गर्छ । अघिल्ला वर्ष गाउँको बारी तथा पाखामा पाकेर खस्ने र खेर जाने कटहर अहिले स्थानीयको आम्दानीको स्रोत बनेको छ । सडकछेउमा अस्थायी टहरा बनाएर व्यस्त राजमार्गमा गुड्ने बस, माइक्रो र निजी सवारीका यात्रुलक्षित कटहर बेच्नेको सङ्ख्यामा वृद्धि हुँदै गएको छ । स्थानीय व्यवसायीका अनुसार कटहर बिक्रीबाट राम्रो आम्दानी हुने गरेको छ । १० वर्षदेखि नाउडाँडामा सुन्तला तथा कटहरको व्यापार गर्दै आउनुभएका व्यवसायी भीमबहादुर पौडेल भन्नुहुन्छ, “यहाँका कटहर पहिले सडेर जान्थे, अहिले त्यही कटहर बेचेर घरपरिवारको खर्च चल्ने मात्र होइन, केही बचत पनि हुने गरेको छ ।” उहाँले भन्नुभयो, “यस वर्ष १२ गाडी कटहर टिपेँ, सात गाडी पोखरा पठाएँ, बाँकी पाँच गाडी यहीँ बसेर बेचेँ ।” प्रतिकटहर ५० देखि दुई सय रुपियाँसम्म बिक्री हुने र दैनिक १५ हजार रुपियाँसम्म व्यापार गर्ने गरेको अर्का व्यवसायी नरबहादुर जिसीले बताउनुभयो । वालिङबाट पोखरा जाँदै गरेका मणिप्रसाद अर्यालले आफ्नो निजी सवारीसाधन रोकेर कटहर खरिद गर्दै भन्नुभयो, “यो फलमा विषादी छैन । त्यसैले खरिद गरेर लिन थालेको हुँ ।” यहाँ आउने भारतीय पर्यटकले पनि कटहर लिने गरेका छन् । पाकेको कटहर फलका रूपमा खान भारतीय यात्रुले खुब मन पराएको उहाँले बताउनुभयो ।",
      "link": "https://gorkhapatraonline.com/news/167488",
      "image": "https://gorkhapatraonline.com/storage/media/295499/conversions/Katahar-siddhartha-Rajmarga-original-thumb.jpg"
    },
    {
      "slug": "167832",
      "title": "नगरप्रमुख थापालाई आठ वर्ष कैद",
      "timestamp": 1755108900000,
      "source": "gp",
      "content": "विशेष अदालतले सर्लाहीको बागमती नगरपालिकाका नगरप्रमुख भरतकुमार थापालाई नदीजन्य पदार्थको हिनामिना मुद्दामा आठ वर्ष कैद सजायको फैसला गरेको छ ।",
      "longContent": "गोरखापत्र समाचारदाताकाठमाडौँ, साउन ३० गते । विशेष अदालतले सर्लाहीको बागमती नगरपालिकाका नगरप्रमुख भरतकुमार थापालाई नदीजन्य पदार्थको हिनामिना मुद्दामा आठ वर्ष कैद सजायको फैसला गरेको छ । साउन २१ गते कसुुर ठहर भई सजाय निर्धारणका लागि पेस भएको मुद्दामा न्यायाधीशहरू टेकनारायण कुँवर, मुरारीबाबु श्रेष्ठ र विदुर कोइरालाको इजलासले आठ वर्ष कैद सजाय निर्धारण गरेको हो । अदालतले उक्त प्रकरणमा दोषी ठहर भएका विमलकुमार पोखरेल र सागर पौडेललाई पनि समान आठ/आठ वर्ष कैद सजाय गरेको छ । अदालतले तिनै जना प्रतिवादीलाई जनही आठ वर्ष कैदसँगै बिगोको दामासाही हुने १० करोड नौ लाख ७८ हजार २९९ रुपियाँ जरिबाना फैसला गरेको छ । बागमती नगरपालिकाको ३० करोड २९ लाख ३४ हजार ८९७ रुपियाँबराबरको नदीजन्य पदार्थ हिनामिना आरोपमा अख्तियार दुरुपयोग अनुसन्धान आयोगले मुद्दा दायर गरेको थियो । अदालतले अपराधपीडित संरक्षण कोषमा प्रतिवादीबाट ४० लाख ३९ हजार १३१ रुपियाँ दाखिला गर्नुपर्ने ठहर पनि गरेको छ । विशेषले यसअघि नगरप्रमुख थापालाई गैरकानुनी सम्पत्ति आर्जन मुद्दामा पनि भ्रष्टाचारी ठहर गरेको थियो । भ्रष्टाचार मुद्दामा थापालाई अदालतले एक वर्ष कैद ठहर गरेको थियो । अदालतले गैरकानुनी सम्पत्ति मुद्दामा थापालाई बिगो अनुसार तीन करोड ४५ लाख २२ हजार ३८७ रुपियाँ जरिबाना फैसला गरेको छ । बिगोले बढाएको सम्पत्ति जफतको फैसला पनि विशेषले गरेको छ । अख्तियार दुरुपयोग अनुसन्धान आयोगले जाँच अवधिमा थापासँग तीन करोड ४५ लाख २२ हजार ३८७ रुपियाँ गैरकानुनी सम्पत्ति रहेको दाबी गरेको थियो । अख्तियारको दाबी अनुसारै अदालतले ठहर गरेको हो । जाँच अवधिमा कुल आय नौ करोड १४ लाख ३१ हजार तीन रुपियाँ र कुल व्यय १२ करोड ५९ लाख ५३ हजार ३९१ रुपियाँ भएको अख्तियारको विश्लेषण थियो ।भ्रष्टाचार मुद्दा दायरअख्तियार दुरुपयोग अनुसन्धान आयोगले संस्कृति, पर्यटन तथा नागरिक उड्डयन मन्त्रालय अन्तर्गतको पर्यटन विभाग भृकुटीमण्डपमा कार्यरत निर्देशक (सिडिई) सचिन्द्रकुमार यादवविरुद्ध भ्रष्टाचार मुद्दा दायर गरेको छ । गैरकानुनी सम्पत्ति आर्जन गरी भ्रष्टाचार गरेको आरोपमा यादवविरुद्ध बिहीबार विशेष अदालत काठमाडौँमा मुद्दा दायर गरिएको हो । यादवलाई करिब ९७ लाख रुपियाँ बिगो तथा भ्रष्टाचार निवारण ऐन अनुसार कारबाही माग गरिएको छ । आयोगले यादवले २०६६ जेठ २४ गते सरकारी सेवा प्रारम्भ गरेको मितिदेखि २०७९ साउन २९ गतेसम्मको अवधिको आम्दानी तथा खर्च विवरणको तुलना गरेको थियो । अध्ययन क्रममा विभिन्न शीर्षकमा यादव र निजका एकाघर परिवारका सदस्यले जाँच अवधिमा दुई करोड ६८ लाख १८ हजार नौ सय रुपियाँ आर्जन गरेको देखिएको थियो । तर व्ययतर्फ भने तीन करोड ६५ लाख चार हजार ४५३ रुपियाँ देखिएको थियो । आम्दानी र खर्चको तुलना गर्दा सरकारी सेवामा रहेको समयमा यादवको ९६ लाख ८५ हजार ५५३ रुपियाँबराबरको सम्पत्तिको स्रोत पुष्टि नभएको देखिएको आयोगले जनाएको छ । आयोगले यादवलाई सोही रकमबराबर बिगो तथा भ्रष्टाचार निवारण ऐन अन्तर्गत कारबाही माग गरेको छ । यादवले वार्षिक रूपमा पेस गरेको सम्पत्ति विवरणमा वास्तविक सम्पत्ति विवरण उल्लेख नगरी सम्पत्ति लुकाइछिपाई झुटा विवरण पेस गरेकोसमेत पुष्टि भएकाले भ्रष्टाचार निवारण ऐन–२०५९ को दफा १६ को उपदफा (२) बमोजिमको कसुरमा थप कैद जरिबाना माग पनि आयोगले गरेको छ । साथै यादवले सार्वजनिक पदमा रहँदा गैरकानुनी रूपमा आर्जन गरेको सम्पत्ति पत्नी आशाकुमारी यादवको नाममा राखेको देखिएको हुँदा उक्त सम्पत्ति प्रचलित कानुनबमोजिम जफत गर्ने प्रयोजनार्थ यादवलाई पनि प्रतिवादी कायम गरिएको छ । प्रमुख मालपोत अधिकृतविरुद्ध मुद्दायसैबिच अख्तियार दुरुपयोग अनुसन्धान आयोगले भक्तपुरका प्रमुख मालपोत अधिकृत कुमार आचार्य र कार्यालय सहयोगीविरुद्ध भ्रष्टाचार मुद्दा दायर गरेको छ । भक्तपुर जिल्लाको चाँगुनारायण नगरपालिकास्थित १४ रोपनी चार आना जग्गालाई मोहीका नाममा दर्ता गरिदिने प्रयोजनका लागि २४ लाख ५० हजार रुपियाँ घुस लिएको दाबीसहित आयोगले बुधबार विशेष अदालत काठमाडौँमा मुद्दा दायर गरेको हो । सेवाग्राहीको उजुरीका आधारमा आयोगको केन्द्रीय कार्यालयबाट खटिएको टोलीले केही समयअघि दुवैलाई सो रकमसहित नियन्त्रणमा लिएको थियो । साथै टोलीले आचार्य र राउतको मोबाइल डिभाइस तथा उक्त रकम बरामद गरेको थियो ।अनुसन्धान क्रममा उनीहरूद्वारा साबिक चाँगुनारायण गाविस वडा नं. ५ ‘ख’ स्थित १४–४–०–० क्षेत्रफलको जग्गामा मोही बाँडफाँट/नामसारीका लागि सहज वातावरण बनाइदिने बहानामा सेवाग्राहीसँग मिलेमतोमा घुस माग गरिएको पुष्टि भएको आयोगले जनाएको छ । आयोगका प्रवक्ता राजेन्द्रकुमार पौडेलका अनुसार आरोपितद्वयले पूर्वयोजना अनुसार २४ लाख ५० हजार रुपियाँ घुस लिएको पुष्टि भएको बताउनुभयो । दुवैलाई सोही रकमबराबर बिगो तथा भ्रष्टाचार निवारण ऐन अनुसार कारबाही माग गरिएको छ ।",
      "link": "https://gorkhapatraonline.com/news/167832",
      "image": "https://gorkhapatraonline.com/storage/media/296157/conversions/Untitled-1-original-thumb.jpg"
    },
    {
      "slug": "167831",
      "title": "वायु सेवाको गुणस्तरमा सुधार",
      "timestamp": 1755108900000,
      "source": "gp",
      "content": "नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ ।",
      "longContent": "गोरखापत्र समाचारदाताकाठमाडौँ, साउन ३० गते । नेपालमा दर्ता भएर व्यावसायिक सञ्चालनमा रहेका दुईबाहेक सबै वायु सेवाको उडान सुरक्षा प्रणाली र गुणस्तरमा सुधार देखिएको छ । नेपाल नागरिक उड्डयन प्राधिकरणले यस वर्ष गरेको वायुयानको उडान सुरक्षा प्रणाली (एसएमएस) र गुणस्तर व्यवस्थापन प्रणाली (क्युएमएस) को विस्तृत अध्ययनले सौर्य एयरलाइन्स र मुस्ताङ हेलिकोप्टरबाहेक सबै हवाई कम्पनीले समग्र हवाई सुरक्षामा अभिवृद्धि गरेको देखाएको हो । प्राधिकरणका सूचना अधिकारी ज्ञानेन्द्र भुलले भन्नुभयो, “प्राधिकरणले वार्षिक रूपमा गर्दै आएको वायु सेवाप्रदायक कम्पनीको सम्परीक्षण अनुसार यो वर्ष दुई कम्पनीबाहेकको उड्डयन सुरक्षा ६० प्रतिशतभन्दा बढी पुगेको छ । वार्षिक तीन लाख हाराहारी उडान हुने नेपालमा वायु सेवाको समग्र उडान सुरक्षा व्यवस्थापन, गुणस्तर प्रणाली र कार्यान्वयन दरमा सुधार हुँदै गएको देखिएको छ ।”प्राधिकरणले अन्तर्राष्ट्रिय नागरिक उड्डयन सङ्गठन (आइकाओ) ले प्रतिपादन गरेको मापदण्ड र सुझाव अनुसार हरेक वर्ष गर्ने वायु सेवाको उडान सुरक्षा व्यवस्थापन प्रणाली अन्तर्गत जोखिम विश्लेषण, पहिचान र न्यूनीकरणबारे विस्तृत परीक्षण गर्दै आएको उहाँले जानकारी दिनुभयो । जस अनुसार गत वर्ष ६० प्रतिशतभन्दा कमजोर उड्डयन सुरक्षा अवस्था रहेर उडान अनुमति निलम्बनमा परेको अन्नपूर्ण हेलिकोप्टरले भने यो वर्ष हवाई सुरक्षामा उल्लेख्य सुधार गरेर उडानमा फर्किएको उहाँले बताउनुभयो ।उडान सुरक्षालाई चुस्त बनाउन प्राधिकरणले गत वर्ष कमजोर हवाई सुरक्षा भएका सौर्य एयरलाइन्स, मुस्ताङ र अन्नपूर्ण हेलिकोप्टरको उडानमा रोक लगाएको थियो । वायु सेवा कम्पनीको विस्तृत परीक्षणको रिपोर्ट युरोपेली सङ्घ र आइकाओको विशेष सम्परीक्षणले समेत हेर्ने गरेको छ ।प्राधिकरणले उडान सुरक्षा प्रणालीभित्र वायु सेवा कम्पनीको सुरक्षा नीति, उद्देश्य, सुरक्षा जोखिम व्यवस्थापन, सुरक्षा सुनिश्चितता र सुरक्षा प्रवर्धनलगायतका विषयमा अध्ययन गर्ने गरेको छ । हवाई दुर्घटना नियन्त्रणको प्रमुख उद्देश्यसहित हुने विस्तृत अध्ययन सबै हवाई जहाज र हेलिकोप्टमा गरिन्छ ।पछिल्लो समय नेपालको उडान सुरक्षा मापदण्ड परिपालना दरमा सुधार आई ७०.१ प्रतिशत पुगे पनि सन् २०१३ को डिसेम्बर ५ देखि युरोपेली सङ्घले नेपालमा दर्ता भएका सबै वायु सेवालाई कालो सूचीमा राख्दै युरोपको आकाशमा उड्न लगाएको प्रतिबन्ध कायमै छ ।",
      "link": "https://gorkhapatraonline.com/news/167831",
      "image": "https://gorkhapatraonline.com/storage/media/296156/conversions/CAAN-original-thumb.jpg"
    },
    {
      "slug": "167830",
      "title": "दोहोरो नागरिकता सम्भव छैन : गृहमन्त्री",
      "timestamp": 1755108900000,
      "source": "gp",
      "content": "गृहमन्त्री रमेश लेखकले राष्ट्रिय सभाका सदस्यहरूले राखेको संशोधनबमोजिम ब्रिटिस गोरखाका सन्तानलाई दोहोरो नागरिकता प्रदान गर्न नसकिने प्रस्ट्याउनुभएको छ । उहाँले दोहोरो नागरिकताको विषय संविधान र प्रचलित कानुनविपरीत रहेको उल्लेख गर्नुभयो ।",
      "longContent": "गोरखापत्र समाचारदाताकाठमाडौँ, साउन ३० गते । गृहमन्त्री रमेश लेखकले राष्ट्रिय सभाका सदस्यहरूले राखेको संशोधनबमोजिम ब्रिटिस गोरखाका सन्तानलाई दोहोरो नागरिकता प्रदान गर्न नसकिने प्रस्ट्याउनुभएको छ । उहाँले दोहोरो नागरिकताको विषय संविधान र प्रचलित कानुनविपरीत रहेको उल्लेख गर्नुभयो । राष्ट्रिय सभाको विधायन व्यवस्थापन समितिमा नेपाल नागरिकता ऐन, २०६३ लाई संशोधन गर्न बनेको विधेयकमाथिको छलफलमा गृहमन्त्री लेखकले ब्रिटिस गोर्खाका सन्तानले बेलायतको अङ्गीकृत नागरिकता लिएपछि नेपालको नागरिकता लिन नपाउने प्रस्ट्याउनुभयो । उहाँले भन्नुभयो, “बेलायतको अङ्गीकृत नागरिकता पाइसकेका व्यक्ति बेलायतका नागरिक हुन् । उनीहरूको अधिकार त्यहाँका आमनागरिक जत्तिकै हुन्छ । हाम्रो संविधानले दोहोरो नागरिकताको व्यवस्था गरेको छैन ।”गृहमन्त्री लेखकले बेलायतको नागरिकता नलिएसम्म ऊ नेपाली नागरिक नै रहेको र यसमा थप छलफल गर्नुपर्ने नदेखिएको बताउनुभयो । मन्त्री लेखकले भन्नुभयो, “तर सन्तानले पनि अङ्गीकृत नागरिकता लिएका छन् र नेपालको वंशजको नागरिकता लिन अपेक्षा राखेका छन् भने संविधानले दोहोरो नागरिकताको परिकल्पना गरेको छैन । यसका लागि त संविधान नै संशोधन गर्नु पर्छ ।”नेकपा (एकीकृत समाजवादी) का मदनकुमारी शाह (गरिमा), जयन्ती देवी राई, गोमा तिमिल्सिना र राजेन्द्रलक्ष्मी गैरेले प्रस्ताव गर्नुभएको संशोधनमा ‘नेपाली वंशजको नागरिकता प्राप्त गरेका ब्रिटिस गोर्खाहरूको हकमा बेलायती सेनामा काम गरेबापत सम्मानार्थ ब्रिटिस आवासीय भिसा वा अङ्गीकृत नागरिकता प्राप्त गरे पनि निज र निजका सन्तानले प्राप्त गरेको नेपाली वंशजको नागरिकता निरन्तर कायम रहने’ उल्लेख छ । त्यसै गरी मदनकुमारी शाह र झक्कुप्रसाद सुवेदीसहितका राष्ट्रिय सभाका सदस्यले राख्नुभएको संशोधनमा ब्रिटिस गोर्खाका सन्तान जुनसुकै देशमा जन्मेको भए पनि वा जुनसुकै देशको नागरिकता प्राप्त गरे पनि नेपालको वंशजको नागरिकता प्राप्त गर्न सक्ने व्यवस्था राख्न प्रस्ताव गरिएको छ । मन्त्री लेखकले नागरिकता पाइसकेका ब्रिटिस गोर्खा र नागरिकता नलिएका ब्रिटिस गोर्खालाई एउटै किसिमले हेर्न नहुने तर्क गर्नुभयो ।  मसौदा विधेयकमा दफा थप्न संशोधन प्रस्ताव राख्नुभएका समितिका सदस्य मदनकुमारी शाह गरिमा, सुमित्रा बिसी, झक्कुप्रसाद सुवेदी, जयन्ती देवी राईले बेलायतको निश्चित सुविधा पाउन ब्रिटिस गोरखाका सन्तानले अङ्गीकृत नागरिकता लिएकाले सोही कारणले नेपालको वंशजको नागरिकता दिनबाट वञ्चित गर्न नहुने अडान राख्नुभयो । नेकपा (एमाले) संसदीय दलका नेता गोपाल भट्टराईले ब्रिटिस गोर्खाका सन्तानले गलत गतिविधि गर्दा ‘डिपोर्ट’ गरेर नेपाल पठाउने गरेकोमा सरकारको ध्यानाकर्षण हुनुपर्ने तर्क गर्नुभयो । उहाँले सो विषयलाई व्यवस्थित गर्नुपर्ने तर्क गर्नुभयो । समितिका सभापति तुलसाकुमारी दाहालले जन्मका आधार र बुवाको पहिचान नखुलेको विषयलाई लिएर मसौदा विधेयक आएकाले सो विषयमा केन्द्रित हुन आग्रह गर्नुभयो । बुवाको पहिचान नखुलेको अवस्थामा आमाको नामबाट नागरिकता दिने व्यवस्थामा आमा र सन्तान दुवैले स्वघोषणा गर्नुपर्ने प्रावधान हटाउन समितिका सदस्यहरूको अडान कायमै छ । सभापति दाहालले दुवै विषयमा अर्को बैठकमा छलफल गर्ने गरी बिहीबारको बैठक टुङ्ग्याउनुभयो ।",
      "link": "https://gorkhapatraonline.com/news/167830",
      "image": "https://gorkhapatraonline.com/storage/media/296155/conversions/nagarikta-original-thumb.jpg"
    },
    {
      "slug": "167829",
      "title": "ट्रम्प र पुटिनबिच शिखर वार्ता आज",
      "timestamp": 1755108900000,
      "source": "gp",
      "content": "अमेरिकाका राष्ट्रपति डोनाल्ड ट्रम्प र रुसका राष्ट्रपति भ्लादिमिर पुटिनबिच बहुप्रतीक्षित शिखर वार्ता शुक्रबार हुँदै छ ।  अलास्कास्थित अमेरिकी सैन्य अड्डामा दुई देशका राष्ट्रप्रमुखबिच युक्रेनमा युद्धविराम गर्ने सन्दर्भमा शिखर वार्ता हुन लागेको हो ।",
      "longContent": "गोरखापत्र समाचारदाताकाठमाडौँ, साउन ३० गते । अमेरिकाका राष्ट्रपति डोनाल्ड ट्रम्प र रुसका राष्ट्रपति भ्लादिमिर पुटिनबिच बहुप्रतीक्षित शिखर वार्ता शुक्रबार हुँदै छ । अलास्कास्थित अमेरिकी सैन्य अड्डामा दुई देशका राष्ट्रप्रमुखबिच युक्रेनमा युद्धविराम गर्ने सन्दर्भमा शिखर वार्ता हुन लागेको हो । रुस र युक्रेनबिच सन् २०२२ को फेबु्रअरी २४ देखि युद्ध जारी छ । यस युद्धले दुवैतर्फका हजारौँ सैनिक र गैरसैनिकको ज्यान लिएको छ ।  अलास्का शिखर वार्तामा युद्धरत युक्रेन भने सहभागी हुने छैन । युक्रेनको प्रत्यक्ष सहभागिता नहुने भएपछि युरोपेली नेताहरूले संयुक्त रूपमा ट्रम्पसँग युद्धविरामका सन्दर्भमा युक्रेन र युरोपको सिद्धान्त र सर्तहरू प्रस्तुत गरेका छन् ।युक्रेनका राष्ट्रपति भ्लोदिमिर जेलेन्स्की र युरोपेली नेताहरूले ट्रम्पलाई पुटिनसँग युक्रेनमा युद्धविरामबारे वार्ताका लागि आफ्ना पाँच वटा सिद्धान्त र सर्त राखेका छन् । अमेरिकी पत्रिका द न्युयोर्क टाइम्सका अनुसार ती पाँचै सिद्धान्त वा सर्तमा ट्रम्प सहमत हुनुभएको छ । अगाडि सारिएका सर्तहरूमा जमिन अदलीबदली गर्ने सन्दर्भमा त्रिपक्षीय वार्ता हुनुपर्ने, युक्रेनको सुरक्षा ग्यारेन्टी हुनुपर्ने, नेटोमा संलग्नताबारे रुसले निर्णय गर्न नमिल्ने, युद्धविराम नभए रुसमाथि कडा प्रतिबन्ध लगाउनुपर्ने र ट्रम्प–पुटिनबिचको वार्ता तत्काल युद्धविराम गर्ने विषयमा केन्द्रित हुनुपर्ने रहेका छन् । ट्रम्प र पुटिनबिच शिखर वार्ता हुने अमेरिकाको राज्य अलास्का पहिले रुसको अधीनमा थियो । तत्कालीन रुसका जार अलेक्जान्डर द्वितीयाले सन् १८६७ मा ७२ लाख डलरमा अमेरिकालाई बेचेका थिए ।",
      "link": "https://gorkhapatraonline.com/news/167829",
      "image": "https://gorkhapatraonline.com/storage/media/296154/conversions/trump-putin-ap-photo-file-photo-original-thumb.jpg"
    },
    {
      "slug": "167828",
      "title": "कारागारमा समान सुविधा",
      "timestamp": 1755108900000,
      "source": "gp",
      "content": "कुनै अभियोगमा दोषी ठहर भई कारागार चलान भएका र आरोप पुष्टि हुन बाँकी भई पुर्पक्षका लागि थुनामा रहेका कैदीबन्दीलाई समान सुविधा पाउने कानुनमै उल्लेख छ तर यतिखेर कुनै अभियुक्त विशेषका लागि वातानुकूलित कोठासहित विशेष सुविधा भएन भनेर सामाजिक सञ्जालसहित सञ्चार माध्यममा रोइलो छ । यससँगै कारागारको सुरक्षा तथा कैदीबन्दीले पाउने सुविधा र उनीहरूको मानव अधिकार चर्चाको विषय बनेको छ ।",
      "longContent": "काठमाडौँ, साउन ३० गते । कुनै अभियोगमा दोषी ठहर भई कारागार चलान भएका र आरोप पुष्टि हुन बाँकी भई पुर्पक्षका लागि थुनामा रहेका कैदीबन्दीलाई समान सुविधा पाउने कानुनमै उल्लेख छ तर यतिखेर कुनै अभियुक्त विशेषका लागि वातानुकूलित कोठासहित विशेष सुविधा भएन भनेर सामाजिक सञ्जालसहित सञ्चार माध्यममा रोइलो छ । यससँगै कारागारको सुरक्षा तथा कैदीबन्दीले पाउने सुविधा र उनीहरूको मानव अधिकार चर्चाको विषय बनेको छ । सहकारी ठगीको अरोपमा पुर्पक्षका लागि भैरहवा कारागारमा रहनुभएका पूर्वगृहमन्त्री तथा राष्ट्रिय स्वतन्त्र पार्टीका सभापति रवि लामिछानेलाई राखिएको कोठा, एसीलगायतका सुविधाबारे उहाँका समर्थकहरूको चर्को असन्तुष्टि प्रकट भइरहेको छ । अर्को पक्षबाट सबै कैदीबन्दीहरू समान हुने र एकै सुविधा पाउनुपर्ने आवाज उठिरहेको छ । कारागार ऐन २०७९ ले सबै कैदीबन्दीलाई समान सुरक्षा, सुविधा र अधिकार सुनिश्चित गरेकाले कारागारमा पूर्वविशिष्ट व्यक्ति भएकै कारण अतिरिक्त सुविधा माग गर्नु अनुचित नहुने तर्क उत्तिकै बलियो छ ।  कारागार व्यवस्था विभागका अनुसार हाल देशभरका ७५ वटा कारागारको क्षमता १८ हजार जनाको छ तर यी कारागारमा २८ हजार ७१८ जना कैदीबन्दी राखिएका छन् । भौतिक संरचनाको अभावमा क्षमताभन्दा बढी कैदीबन्दी राख्नुपर्ने बाध्यताका कारण कारागारको व्यवस्थापनबारे बेला बेला प्रश्न उठ्ने गरेको छ । १८ हजार २८३ जना मुद्दा फैसला भई कैद भुक्तान गरिरहेका र मुद्दाको किनारा लाग्न बाँकी अन्य १० हजार ४३५ जना कैदीलाई पनि एकै ठाउँमा राख्नुपर्ने बाध्यता छ ।तिनै कारागारमा एक हजार ५५० महिला, ६४ जना आश्रित बालबालिका, ६०१ जना ६५ वर्षमाथिका वृद्धवृद्धा र एक हजार ४२६ जना विदेशी कैदीबन्दीलाई पनि एकै ठाउँमा राखिएको छ । यीबाहेक एक हजार ३७४ जना बालबन्दी विभिन्न सुधार गृहमा राखिएका छन् । कारागार व्यवस्था विभागका प्रवक्ता कल्पना घिमिरेका अनुसार सबै कैदीबन्दीलाई समान सुविधा उपलब्ध गराइएको छ । हरेक कैदीबन्दीलाई दैनिक सात सय ग्राम चामल, असी रुपियाँ नगद भत्ता, टेलिफोन पत्रपत्रिका टेलिभिजन रेडियोलगायत सञ्चार तथा नियमित स्वास्थ्य सुविधा उपलब्ध गराइएको बताउँदै घिमिरे भन्नुहुन्छ, “कुनै व्यक्तिको सुरक्षा जोखिम देखिए छुट्टै ब्लकमा राखिनुपर्ने हुन सक्छ । योबाहेक कुनै फरक व्यवहार गरिँदैन, गर्न मिल्दैन ।” उहाँले कारागारमा चार वटा सुरक्षा घेरा रहने र बाहिरी सुरक्षा निकाय र आन्तरिक सुरक्षा र व्यवस्थापन कैदीबन्दीबाट नै हुने गरेको बताउनुभयो । बाहिरी सुरक्षामा खासै ठुलो समस्या नदेखिए पनि आन्तरिक सुरक्षामा भने कैदीबन्दीबिच कहिलेकाहीँ समस्या उत्पन्न हुने गरेको छ । यसको दीर्घकालीन समाधानका लागि पनि गृहकार्य भइरहेको घिमिरे बताउनुहुन्छ । गत शुक्रबार कैलालीमा कैदीबन्दीबिच झडप हुँदा एक जनाको मृत्यु भयो, ४७ जना घाइते भए । २०८० साउन २३ गते सङ्खुवासभा कारागारमा कैदीबन्दीबिच कुटाकुट हुँदा आकाश बलामी र विनोद तोलाङ्गीको मृत्यु भएको थियो । असार २७ गते गोरखा कारागारका कैदीबन्दीबिच कुटाकुट सुरु हुनासाथ तत्काल सुरक्षाकर्मी परिचालन हुँदा मानवीय क्षति भने हुन पाएन  । २०८० जेठ २२ गते कैलाली कारागारमा कैदी र कर्मचारीबिच नै कुटाकुट हुँदा १५ जना घाइते भए  । २०७६ साउन १७ गते ललितपुरस्थित नक्खु कारागारमा दुई कैदीबन्दीबिच कुटाकुट हुँदा एक जना कैदीबन्दी मारिएका थिए । कारागारभित्रका पछिल्ला यी केही प्रतिनिधि घटना मात्र हुन् । पुराना र साँघुरो भौतिक संरचना क्षमताभन्दा बढी कैदीबन्दी राख्नुपर्ने बाध्यताका कारण बेला बेला यस्ता समस्या बढ्न थालेपछि राज्यले कारागारको क्षमता विस्तार र कैदीबन्दीलाई विभिन्न माध्यमबाट सिर्जनशील र जिम्मेवार बनाउने गरी गृहकार्य गरिरहेको छ ।  क्षमता र सुविधा बढ्दै  कारागार व्यवस्था विभागका अनुसार गत आर्थिक वर्षमा मात्र झन्डै तीन हजार कैदीबन्दी क्षमताका कारागारहरू सञ्चालन भएका छन् । बाँकेको बैजनाथ ३, गाभरस्थित क्षेत्रीय कारागार नौबस्तामा एक हजार क्षमताको नयाँ कारागार सञ्चालनमा आएको छ । त्यसै गरी सात हजार क्षमताको प्रस्तावित केन्द्रीय कारागार नुवाकोटमा एक हजार ३७० क्षमताका चार वटा ब्लक सञ्चालन भइसकेका छन् । त्यसै गरी सर्लाही कारागारमा १६० र मोरङ कारागारमा २६४ क्षमताको नयाँ कारागार सञ्चालन भएसँगै हाल कारागारको क्षमता झन्डै १९ हजार पु¥याइएको छ ।महिला कैदीबन्दीको मानव अधिकारलाई ध्यानमा राखी ७५ वटामध्ये ५० वटा कारागारमा छुट्टै महिला बन्दीगृह सञ्चालनमा आइसकेको छ । विभागले सबै कैदीबन्दी व्यवस्थापन तथा रेखदेख समान रूपमा गर्दै आएको जनाएको छ । गृह मन्त्रालयका सहायक प्रवक्ता रवीन्द्र आचार्यका अनुसार कारागारमा कैदीको चाप बढी रहे पनि सबै कैदीहरूलाई खाना, आवास, नियमित स्वास्थ्य जाँच जस्ता स्वास्थ्य सुविधाहरू उपलब्ध गराइएको छ । आचार्यले कैदीको सङ्ख्या दैनिक बढिरहेकाले कारागारको क्षमता वृद्धि गर्न ठुला कारागार निर्माण गर्ने, खुला कारागारको अवधारणा लागु गर्ने, कैदीको अपराधको प्रकृति र बानी व्यवहार हेरेर वर्गीकरण तथा स्थानान्तरणलाई प्राथमिकतामा राखेर काम भइरहेको जानकारी दिनुभयो ।गृह मन्त्रालयका पूर्वसचिव गोविन्द कुसुम अपराधको वृद्धिसँगै कारागारमा कैदीहरूको चाप बढ्नु र त्यसको अनुपातमा भौतिक संरचना विस्तार नहुँदा समस्या देखिएको बताउनुहुन्छ । प्रभावकारी सुरक्षा व्यवस्थामार्फत अपराध नियन्त्रण र कारागार क्षमता विस्तार अपरिहार्य रहेको बताउँदै कुसुम भन्नुहुन्छ, “कारागारहरूको क्षमता विगतको तुलानमा वृद्धि भएको छ तर यो पर्याप्त छैन । कैदीहरूको वर्गीकरण गरी गम्भीर प्रकृतिका अपराधमा संलग्नबाहेकलाई स्वरोजगारमूलक क्षेत्र वा खुला कारागार अवधारणमा रूपान्तरण गर्नु पर्छ ।”",
      "link": "https://gorkhapatraonline.com/news/167828",
      "image": "https://gorkhapatraonline.com/storage/media/296153/conversions/karagar-(1)-original-thumb.jpg"
    },
    {
      "slug": "167827",
      "title": "सरकारी जागिर छाड्ने बढ्दै",
      "timestamp": 1755108900000,
      "source": "gp",
      "content": "लोक सेवा आयोगको उच्च प्रतिस्पर्धाबाट सेवामा प्रवेश गरेका निजामती कर्मचारीले बिचैमा राजीनामा दिएर जागिर छाड्ने क्रम बढ्दै गएको छ । चार वर्षमा दुई हजार ८८५ जना कर्मचारीले सेवा अवधि बाँकी छँदै राजीनामा दिएका छन् ।",
      "longContent": "काठमाडौँ, साउन ३० गते । लोक सेवा आयोगको उच्च प्रतिस्पर्धाबाट सेवामा प्रवेश गरेका निजामती कर्मचारीले बिचैमा राजीनामा दिएर जागिर छाड्ने क्रम बढ्दै गएको छ । चार वर्षमा दुई हजार ८८५ जना कर्मचारीले सेवा अवधि बाँकी छँदै राजीनामा दिएका छन् । राज्यले ठुलो लगानी गरेर तालिम प्रदान गरी समक्ष बनाउँदै गए पनि कर्मचारीले सेवा अवधि बाँकी छँदै राजीनामा दिँदा सरकारलाई भने ठुलो आर्थिक भार पर्ने गरेको छ । कर्मचारीले घरायसी कारण देखाएर राजीनामा दिने गरे पनि पछिल्ला वर्ष सेवा प्रवाह गर्ने क्रममा धेरै तनाव बेहोर्नुपर्ने, त्यसको समाधान खोज्न नसक्ने, कतिपय कर्मचारीले निजामती सेवामा बढ्दै गएको विकृति, कर्मचारीले सेवा प्रवाह गर्ने क्रममा अख्तियार दुरुपयोग अनुसन्धान आयोगमा पर्ने उजुरी तथा झमेलाले गर्दा कर्मचारीले बिचैमा जागिर छाड्ने गरेका छन् । त्यस्तै श्रीमान् र श्रीमती दुवै जना सरकारी सेवामा रहँदा श्रीमान् एकातिर श्रीमती अर्कैतिरका कार्यालयमा हुँदा बालबच्चाको विचल्ली हुँदै गएको, कर्मचारीको कमजोर सेवा सुविधा, स्थानीय तहमा जनप्रतिनिधिले जबरजस्ती काम लगाउने प्रवृत्ति बढ्नुलगायत कारणले गर्दा पनि कर्मचारीले सेवा अवधि अगावै जागिर छाड्ने गरेका हुन् । राष्ट्रिय किताबखाना (निजामती) का अनुसार समय नपुग्दै राजीनामा दिने कर्मचारीमा कार्यालय सहयोगी, खरिदार, नायब सुब्बा र अधिकृतदेखि उपसचिवस्तरका छन् । केही सचिवहरूले पेन्सन सुविधा बढी पाउने आशाले सेवा निवृत्त हुनुभन्दा केही दिनअघि राजीनामा दिने गरेका छन् । त्यस्ता कर्मचारीको सङ्ख्या भने अत्यन्तै न्यून रहेको छ । आर्थिक वर्ष २०८१/८२ मा ५९८ जना कर्मचारीले पदबाट राजीनामा दिए भने आर्थिक वर्ष २०८०/८१ मा ७१४, २०७९/८० मा ८०४ जना र २०७८/७९ मा ७६९ जना कर्मचारीले सेवा अवधि बाँकी छँदै राजीनामा दिएको किताबखानाको तथ्याङ्कमा उल्लेख छ । राष्ट्रिय किताबखाना (निजामती) का महादिर्नेशक श्रवणकुुमार पोखरेलले कतिपय कर्मचारीले किताबखानामा निवेदन दिँदा घरायसी र यहाँको भन्दा अन्य क्षेत्रमा राम्रो अवसर पाएकाले कर्मचारीले राजीनामा दिएको कारण देखाउने गरेको बताउनुभयो । चार वर्षको राजीनामा दिने कर्मचारीको औसत विश्लेषण गर्दा वार्षिक रूपमा सात सयदेखि नौ सय कर्मचारीले बिचैमा राजीनामा दिने गरेका छन् ।  यो सङ्ख्या धेरै हो ।  पोखरेलले भन्नुभयो, “ठुलो लगानी गरेर दक्ष र परिपक्व बनाएका कर्मचारीले बिचैमा जागिर छोड्दा राज्यलाई भने आर्थिक दायित्व बढ्दै गएको छ । यसको खोजी सरकारले गर्नु पर्छ ।” सरकारले दक्ष जनशक्तिलाई जति लामो समयसम्म सेवामा नै उपयोग गर्न सक्यो, त्यति नै सरकारलाई खर्चको भार कम हुन्छ । अहिले औसत सरदर आयु वृद्धि भएको अवस्थामा राज्यको आर्थिक भार कम गर्न कर्मचारीको अवकाशको उमेर हद साबिकको ५८ वर्षबाट ६० वर्ष बनाउनका लागि सङ्घीय निजामती सेवा विधेयकमा प्रस्ताव गरिएको छ । यस्तो अवस्थामा कतिपय कर्मचारीले बिचैमा जागिर छोड्दा नयाँ कर्मचारी नियुक्त गर्न, ती कर्मचारीलाई परिपक्व बनाउन र पेन्सन भएपछि जागिर छोडेका कर्मचारीलाई पेन्सन दिनुपर्नेलगायत कारणले गर्दा राज्यलाई आर्थिक भार थपिँदै गएको किताबखानाले जनाएको छ । ‘सरकार गम्भीर हुनु पर्छ’ नेपाल सरकारका पूर्वसचिव सुरेश अधिकारीले कतिपय कर्मचारीले सेवा अवधि र सेवाबाट अवकाश भइसकेपछि पनि विभिन्न झमेलामा पर्नुभन्दा बिचैमा जागिर छोड्ने गरेको बताउनुभयो । अधिकांश कर्मचारीले चाहिँ एउटा तहबाट अर्को तहमा पुनः नाम निकालेपछि बिचैमा जागिर छोड्ने गरेको, कतिपय कर्मचारी डिभी परेर विदेश गएको, कतिपय कर्मचारी अध्ययनका क्रमममा विदेश गएको र उतै बस्ने गरेको लगायत कारणले बिचैमा जागिर छाड्ने देखिएको छ ।   नेपाल सरकारका अर्का पूर्वसचिव डा. योगेन्द्र कार्कीले किताबखानाले निजामती कर्मचारीले सेवा अवधि बाँकी रहँदै किन जागिर छाड्छन् भन्ने विषयमा सरकारले गम्भीर भएर खोजी गर्नुपर्ने बताउनुभयो । उहाँले भन्नुभयो, “श्रीमान् श्रीमती दुवै निजामती कर्मचारी भएको अवस्थामा नियमित सेवामा रहन पारिवारिक अप्ठ्यारो परेर कतिपय कर्मचारीले बिचैमा जागिर छोड्ने गरेको तर अन्य कर्मचारीले भने हालको भन्दा राम्रो अवसर पाएर बिचैमा जागिर छाड्ने गरेका छन् ।”",
      "link": "https://gorkhapatraonline.com/news/167827",
      "image": "https://gorkhapatraonline.com/storage/media/296152/conversions/sss-original-thumb.jpg"
    },
    {
      "slug": "167794",
      "title": "पर्यटन विभागका निर्देशकविरुद्ध ९७ लाखको भ्रष्टाचार मुद्दा",
      "timestamp": 1755022500000,
      "source": "gp",
      "content": "अख्तियार दुरुपयोग अनुसन्धान आयोगले पर्यटन विभाग, भृकुटीमण्डपका निर्देशक (सि‍डि‍ई) सचिन्द्र कुमार यादवविरुद्ध गैरकानुनी सम्पत्ति आर्जन गरेको आरोपमा विशेष अदालतमा मुद्दा दायर गरेको छ।",
      "longContent": "काठमाडौँ, साउन २९ गते । अख्तियार दुरुपयोग अनुसन्धान आयोगले पर्यटन विभाग, भृकुटीमण्डपका निर्देशक (सि‍डि‍ई) सचिन्द्रकुमार यादवविरुद्ध गैरकानुनी सम्पत्ति आर्जन गरेको आरोपमा विशेष अदालतमा मुद्दा दायर गरेको छ।यादव नेपाल सरकार संस्कृति, पर्यटन तथा नागरिक उड्डयन मन्त्रालय अन्तर्गतको पर्यटन विभागमा कार्यरत हुनुहुन्थ्यो । आयोगका प्रवक्ता राजेन्द्रकुमार पौडेलका अनुसार २०६६ साल जेठ २४ गतेदेखि २०७९ साल साउन २९ गतेसम्मको अवधिमा वैधानिक स्रोतबाट पुष्टि नभएको करिब ९६ लाख ८५ हजार ५५३ रूपियाँ १९ पैसा बराबरको सम्पत्ति आर्जन भएको प्रमाणित भएको हो।सो अवधिमा उहाँ र परिवारको नाममा जम्मा  दुई करोड ६८ लाखभन्दा बढीको आय देखिए पनि खर्च तथा लगानी रकम तीन करोड ६५ लाखभन्दा बढी पुगेको र स्रोत नखुलेको सम्पत्ति पाइएको आयोगले जनाएको छ ।भ्रष्टाचार निवारण ऐन, २०५९ बमोजिम कैद सजाय, बिगो असुल उपर जरिवाना, गैरकानुनी सम्पत्ति जफत तथा झुट्टा सम्पत्ति विवरण पेस गरेको अभियोगमा पनि सजायको माग दाबी गरिएको छ। साथै, सार्वजनिक पदमा रहँदा गैरकानुनी सम्पत्ति उहाँकी  श्रीमती आशाकुमारी यादवको नाममा राखिएको पाइएकाले उहाँलाई समेत प्रतिवादीका रूपमा कायम गरिएको छ।",
      "link": "https://gorkhapatraonline.com/news/167794",
      "image": "https://gorkhapatraonline.com/storage/media/296101/conversions/Akhtiyar-Building-original-thumb.jpg"
    },
    {
      "slug": "167781",
      "title": "एक हप्ताभित्र वार्षिक कार्ययोजना बुझाउन मातहतका अस्पताल र निकायलाई स्वास्थ्य मन्त्रालयको परिपत्र",
      "timestamp": 1755022500000,
      "source": "gp",
      "content": "मन्त्रालयले मातहतका अस्पताल, स्वास्थ्य संस्था तथा विभागको संस्थागत कार्यक्षमता अभिवृद्धि गर्ने, योजनाबद्ध रूपमा कार्य अघि बढाउने र समयमै बजेट कार्यान्वयन सुनिश्चित गर्ने उद्देश्यले परिपत्र गरेको हो ।",
      "longContent": "काठमाडौँ, साउन २९ गते । स्वास्थ्य तथा जनसङ्ख्या मन्त्रालयले मातहतका सबै सङ्घीय अस्पताल र स्वास्थ्य संस्थालाई एक हप्ताभित्र व्यावसायिक योजना पेस गर्न निर्देशन दिँदै परिपत्र गरेको छ।मन्त्रालयले मातहतका अस्पताल, स्वास्थ्य संस्था तथा विभागको संस्थागत कार्यक्षमता अभिवृद्धि गर्ने, योजनाबद्ध रूपमा कार्य अघि बढाउने र समयमै बजेट कार्यान्वयन सुनिश्चित गर्ने उद्देश्यले परिपत्र गरेको हो । मातहतका कार्यालयबाट प्राप्त हुने व्यावसायिक योजनाको आधारमा मन्त्रालय र अन्तर्गतका स्वास्थ्य संस्थाबिच कार्य सम्पादन सम्झौता गर्ने तयारी मन्त्रालयले गरेको छ । यो सम्झौताले अस्पताल तथा स्वास्थ्य संस्थालाई थप जवाफदेही र नतिजामुखी बनाउने अपेक्षा गरिएको छ ।मन्त्रालयका प्रवक्ता डा. प्रकाश बुढाथोकीले मन्त्रालयको मुख्य उद्देश्य स्वास्थ्य सेवाको गुणस्तर सुधार गर्नु र हरेक संस्थालाई आफ्नो लक्ष्यप्रति जिम्मेवार बनाउनु रहेको बताउनुभयो । कार्य सम्पादन सम्झौताले हरेक संस्थाको वार्षिक कार्ययोजना र त्यसको प्रगतिको स्पष्ट मापन गर्न सहयोग पुग्नेने उहाँको विश्वास छ । विगतमा बजेट भाषणमा समावेश भएका अधिकांश स्वास्थ्य कार्यक्रम कार्यान्वयनमा नआएको र बजेट समयमै खर्च हुन नसकेको जस्ता गुनासा आउने गरेका थिए।महालेखा परीक्षकको प्रतिवेदनले समेत पटक पटक यस्ता विषयलाई औंल्याउँदै आएको छ। यही समस्यालाई सम्बोधन गर्न मन्त्रालयले यसपटक आर्थिक वर्षको सुरुवातमै सक्रियता देखाएको हो।यसअघि पनि स्वास्थ्य संस्थाको स्थापना, सञ्चालन तथा स्तरोन्नति सम्बन्धी निर्देशिका, २०७० मा प्रस्तावित स्वास्थ्य संस्थाका लागि व्यावसायिक कार्य योजना आवश्यक पर्ने उल्लेख थियो। विभिन्न सरकारी निकायमा कार्य सम्पादन सम्झौताको अभ्यास पहिलेदेखि नै हुँदै आएको छ। अब स्वास्थ्य क्षेत्रमा पनि यसलाई प्रभावकारी रूपमा लागु गर्न लागिएको हो। यो सम्झौताले स्वास्थ्य संस्थालाई आफ्नो स्रोत र साधनको अधिकतम उपयोग गर्दै विशिष्टीकृत सेवा विस्तार गर्न र समग्र स्वास्थ्य सेवा प्रवाहलाई सुदृढ पार्न मद्दत गर्ने विश्वास मन्त्रालयको छ।",
      "link": "https://gorkhapatraonline.com/news/167781",
      "image": "https://gorkhapatraonline.com/storage/media/296058/conversions/_Ministry_Of_Health-(2)-original-thumb.jpg"
    },
    {
      "slug": "167778",
      "title": "एआई नीति, २०८२ स्वीकृत गर्ने सरकारको निर्णय",
      "timestamp": 1755022500000,
      "source": "gp",
      "content": "सरकारले राष्ट्रिय आर्टिफिसियल इन्टेलिजेन्स(एआई) नीति, २०८२ स्वीकृत गर्ने निर्णय गरेको छ ।",
      "longContent": "काठमाडौँ,  साउन २९ गते । सरकारले राष्ट्रिय आर्टिफिसियल इन्टेलिजेन्स(एआई) नीति, २०८२ स्वीकृत गर्ने निर्णय गरेको छ ।सञ्चार तथा सूचना प्रविधि मन्त्रालयले पेस गरेको उक्त निर्णयलाई मन्त्रीपरिषद्को साउन २६ गते बसेको बैठकले स्वीकृत गर्ने निर्णय गरेको हो ।नेपाल सरकारका प्रवक्ता एवं सञ्चार तथा सूचना प्रविधि मन्त्री पृथ्वी सुब्बा गुरुङले आज बिहीबार मन्त्रालयमा पत्रकार सम्मेलनमार्फत सो जानकारी दिनुभएको हो । उहाँले मन्त्रीपरिषद्ले गरेका अरू निर्णय पनि पत्रकार सम्मेलनमा जानकारी दिनुभयो । नागढुङ्गा सुरुङमार्गको उपभोग दस्तुर तोकियो जस अन्तर्गत नागढुङ्गा सुरुङमार्गको उपभोग दस्तुर तोक्ने सरकारको निर्णय रहेको छ । जसमा (कार-भ्यानहरूको काठमाडौँ आउँदा ६५ र जाँदा ६०, मिनी बस-ट्रकको काठमाडौँ आउँदा ११५ र जाँदा र ८०, बस-ट्रकको काठमाडौँ आउँदा २६० र जाँदा २००, भारी उपकरणको काठमाडौँ आउँदा ६०० र जाँदा २५०) शुल्क तोकिएको छ ।यसैगरी, राष्ट्रिय समाचार समिति (रासस) को रिक्त महाप्रबन्धक पदमा पाँचथरका सन्दीप राईलाई नियुक्त गर्ने सरकारको अर्को निर्णय छ । सञ्चार मन्त्री गुरुङले अ स्टडी टुर अन इन्टर–गर्भरमेन्टलकोअपरेसन एन्ड कम्पिटिसन इन द स्विस फेडरल सिस्टम विषयक कार्यक्रममा सहभागी हुन आगामी भदौ १५ देखि २१ गतेसम्म मधेश प्रदेशका मुख्यमन्त्री सतिशकुमार सिंहको स्विट्जरल्यान्ड भ्रमण स्वीकृत गर्ने दिने पनि मन्त्रिपरिषद्को निणर्य रहेको बताउनुभयो ।साथै, असोज ६ गतेदेखि १० गतेसम्म फिलिपिन्समा आयोजना हुने एसिया अर्गनाइजेसन अफ सुप्रिम अडिट इन्सच्युसन्स (एएसओएसएआई) ब्रेकिङ अप्सकल्ड एसएआइ सर्पोट (वियुएसएस) वर्कसपमा सहभागी हुन उपमहालेखा परीक्षक बिन्दु विष्टलाई स्वीकृति दिने, दक्षिण कोरिया सरकारबाट गण्डकी प्राविधिक शिक्षालयको पूर्वाधार विकास परियोजनाका लागि प्राप्त हुने ९० लाख अमेरिकी डलर (करिब १ अर्ब २५ करोड नेपाली रुपियाँ मात्र अनुदान सहायता स्वीकार गर्ने आर्थिक वर्ष २०८२-८३ का लागि मोटा धानको प्रति क्विन्टल ३४६३।८१ र मध्यम धानको प्रति क्विन्टल ३६२८।३३ न्यूनतम समर्थन मूल्य तोक्ने सरकारको निर्णय रहेको छ ।त्यस्तै, आगामी भदौ ३१ देखि असोज २ गतेसम्म गणतन्त्र कोरियाको सिओल सहरमा आयोजना हुने ग्लोबल इन्फास्टक्चर कोअपरेसन कन्फ्रेन्स २०२५ कार्यक्रममा ऊर्जा, जलस्रोत तथा सिँचाइ मन्त्रीलाई सहभागी हुन स्वीकृति दिने, राष्ट्रिय सहकारी नियमन प्राधिकरणको रिक्त विज्ञ सदस्यमा डा. रमेश प्रसाद चौलागाई, भक्तपुरलाई नियुक्त गर्ने । नेपाल सरकारको नाममा दर्ता कायम रहेको बाजुरा जिल्ला साविक बाँध गाविस वडा नं.४ को ७४८५ वर्गमिटर सरकारी प्रकृतिको जग्गा प्रशासकीय भवन निर्माणका लागि हिमाली गाउँपालिका, बाजुरालाई उपयोग गर्न स्वीकृति दिने सरकारको निर्णय रहेको मन्त्री गुरुङले जानकारी दिनुभयो ।त्यस्तै, नेपाल सरकारको नाममा दर्ता स्रेस्ता कायम रहेको तेहथुम जिल्ला साविक सहकारी तथा गरिबी म्याङलुङ गाविस वडा नं. ९ को ०–१४–०–२ जग्गा राष्ट्रिय अनुसन्धान निवारण मन्त्रालय जिल्ला कार्यालय तेहथुमको कार्यालय भवन निर्माणका लागि प्रयोग गर्न स्वीकृति दिने, बाजुरा जिल्ला साविक बाँध गाविस वडा नं. ४ को २३०५५ वर्गीमिटर जग्गा धुलाचौर स्वास्थ्य सेवा केन्द्रको भवन निर्माणका लागि हिमाली गाउँपालिका, बाजुरालाई प्रयोग गर्न स्वीकृति दिने, आगामी भदौ २४ देखि २६ गतेसम्म फिलिपिन्सको मनिलामा आयोजना हुने मिनिस्ट्रीयल राउन्डटेवल, सेसन डुइरिङ द एसिया–प्यासिफीक रिजनल रोड सेफ्टी कन्फ्रेन्स मा सहभागी हुन माननीय भौतिक पूर्वाधार तथा यातायात मन्त्रीलाई स्वीकृति प्रदान गर्ने, नेपाली सेनाका एक जना उपरथीको वैदेशिक भ्रमण स्वीकृत गर्ने र एक जना सहायक रथीको पदावधि थप गर्ने, स्कुल मिल्स् को अलिसनको आयोजनामा ब्राजिलको फोर्टालेजामा आगामी असोज २ देखि ३ गतेसम्म आयोजना हुने सेकेन्ड ग्लोबल समिट अफ स्कुल मिल्समा सहभागी हुन शिक्षा, विज्ञान तथा प्रविधि मन्त्रालयका सचिवलाई स्वीकृति प्रदान गर्ने मन्त्रीपरिषद्को निर्णय छ ।त्यस्तै, श्रम, रोजगार तथा सामाजिक सुरक्षा मन्त्रालयअन्तर्गत स्थानीय तहमा रहेका रोजगार सेवा केन्द्र राष्ट्रिय व्यावसायिक प्रशिक्षण प्रतिष्ठान, भैंसेपाटी व्यावसायिक प्रशिक्षण केन्द्र, बुटवल र व्यावसायिक प्रशिक्षण केन्द्र, इटहरीको लागि आ.व २०८२-८३ मा आवश्यक पर्ने अधिकृतस्तरका ७२५ अस्थायी दरबन्दी स्वीकृत गर्ने, असोज ७ देखि १७ गतेसम्म क्यानाडाको मन्ट्रियलमा आयोजना हुने इन्टरनेसनल सिभिल एभिएसन अर्गनाइजेसन (आइसिएओ) को फोर्टि सेकेन्ड सेसन अफ द एसेम्बलीमा सहभागी हुन संस्कृति, पर्यटन तथा नागरिक उड्डयन मन्त्रीलाई स्वीकृति दिने, सार्वजनिक खरिद ऐन, २०६३ अन्तर्गत बाधा अड्काउ फुकाउ आदेश जारी गर्ने र सेवाप्रदायकमार्फत सार्वजनिक पूर्वाधारको सञ्चालन, व्यवस्थापन र मर्मत सेवा खरिद गर्ने सम्बन्धी निर्देशिका २०८२ स्वीकृत गर्ने सरकारको निणर्य छ ।",
      "link": "https://gorkhapatraonline.com/news/167778",
      "image": "https://gorkhapatraonline.com/storage/media/296046/conversions/PV-gurung-29ff-original-thumb.jpg"
    },
    {
      "slug": "167774",
      "title": "स्वास्थ्य चौकीमा वितण्डा मच्चाउने युवा पक्राउ",
      "timestamp": 1755022500000,
      "source": "gp",
      "content": "गत सोमबार राति ११ बजे आठबिसकोट नगरपालिका–१४, घेत्मा स्वास्थ्य चौकीमा एक महिलाको प्रसूति गराउने कामका लागि स्वास्थ्यकर्मीको टोली तल्लिन थियो । राति नै मदिराले लठ्ठ भएका एक युवा स्वास्थ्य चौकी भित्र होहल्ला गर्दै छिरे ।",
      "longContent": "राजु लामिछानेरुकुमपश्चिम, साउन २९ गते । गत सोमबार राति ११ बजे आठबिसकोट नगरपालिका–१४ स्थित घेत्मा स्वास्थ्य चौकीमा एक महिलाको प्रसूति गराउने कामका लागि स्वास्थ्यकर्मीको टोली तल्लिन थियो । राति नै मदिराले लठ्ठ भएका एक युवा स्वास्थ्य चौकी भित्र होहल्ला गर्दै छिरे । हातमा खुँडा (हतियार) थियो, मुखमा तारान्तार अश्लिल र अपशब्द मात्र । हतियार बोकेका उनले स्वास्थ्य चौकीको प्रवेशद्वार फोडेर भित्र पसे । उनले आकस्मिक अवस्थामा प्रयोग गर्न स्वास्थ्य चौकी परिसरमा राखेको गाडीमा तोडफोड गरे, परिसरमा रहेको टेन्ट, कुर्सी लगायतमा हतियार प्रहार गरेर क्षति गरे ।  घटना बारेमा जानकारी दिनुहुँदै स्वास्थ्य चौकी प्रमुख जनस्वास्थ्य निरीक्षक देवबहादुर चन्दले भन्नुभयो, ‘रातिको बेला वितण्डा मच्चाएका उनलाई रोक्न खोज्दा स्वास्थ्यकर्मीमाथि नै हातपात गरे, उनले अश्लिल शब्द बोले, गाली बर्षाए ।’ जबरजस्ती प्रसुति कक्षमा प्रवेश गर्न खोज्दा रोक्ने प्रयास गरेका स्वास्थ्य चौकीका महिला कर्मचारीमाथि हातपात गरेका थिए ।  गेट फोडेर हतियार उचाल्दै भित्र पसेको, सरसामानमा क्षति गरेको सबै भिडियोमै देख्न सकिने चन्दले जनाउनुभयो । धारिलो हतियार बोकेका युवा मदिरामा लठ्ठिएर आउँदा अस्पतालको वातावरण नै खल्बलिन पुगेको छ । जनस्वास्थ्य निरीक्षक चन्दले स्वास्थ्यकर्मीसँगै बिरामीहरूले त्रासमा बस्नुपर्ने अवस्था सिर्जना भएको बताउनुभयो । स्वास्थ्य चौकीजस्तो संवेदनशील क्षेत्रमा मदिरा सेवन गरेर हतियारसहित वितण्डा मच्चाउने ती युवा अहिले प्रहरीको फन्दामा परेका छन् । उक्त घटनामा संलग्न सोही वडाको ज्यामिरकोट निवासी २४ वर्षीय तिलक मल्ललाई प्रहरीले नियन्त्रणमा लिएको छ । जिल्ला प्रहरी कार्यालय रुकुमपश्चिमका सूचना अधिकारी प्रहरी निरीक्षक हरिप्रसाद पुनका अनुसार घटनाबारे जानकारी भएपछि मङ्गलबार मल्ललाई पक्राउ गरिएको छ । मल्ललाई घरबाटै नियन्त्रणमा लिइएको हो । उनीविरुद्ध ‘आपराधिक उपद्रव’ शीर्षक अन्तर्गत मुद्दा दर्ता गरिएको छ । प्रहरी निरीक्षक पुनले घटना अनुसन्धानका लागि पहिलो पटक पाँच दिनको म्याद थप भएको जानकारी दिनुभयो ।",
      "link": "https://gorkhapatraonline.com/news/167774",
      "image": "https://gorkhapatraonline.com/storage/media/296031/conversions/Healthpost_Rukum_Raju-original-thumb.jpg"
    },
    {
      "slug": "167767",
      "title": "विद्युत प्रसारण लाइन निर्माणमा २१ अर्ब ६३ करोड लगानी गर्ने",
      "timestamp": 1755022500000,
      "source": "gp",
      "content": "संयुक्त राज्य अमेरिका सरकारबाट वैदेशिक सहायता समीक्षा सफलतापूर्वक सम्पन्न भएपछि नयाँ ऊर्जा र दुवै सरकारको साझा प्रतिबद्धताका साथ मिलेनियम च्यालेन्ज कर्पोरेसन (एमसिसी) नेपाल कम्प्याक्ट पुनः सक्रिय भएको हो ।",
      "longContent": "एमसिसी नेपाल कम्प्याक्ट निजी क्षेत्रको लगानी अभिवृद्धिका लागि सकारात्मक वातावरण निर्माण गर्दै नेपालको दीर्घकालीन आर्थिक विकासका लागि गरिएको ६९ करोड ७० लाख डलरको लगानी हो । काठमाडौँ, साउन २९ गते । संयुक्त राज्य अमेरिका सरकारबाट सञ्चालित वैदेशिक सहायता कार्यक्रम मिलेनियम च्यालेन्ज कर्पोरेसन (एमसिसी) पुन: सक्रिय भएको छ । विद्युत् प्रसारण लाइन निर्माण गर्न २१ अर्ब ६३ करोड (१५‍.४५ करोड अमेरिकी डलर) लगानी गर्ने सम्बन्धमा सम्झौतापत्रमा  हस्ताक्षर भएको छ । संयुक्त राज्य अमेरिका सरकारबाट वैदेशिक सहायता समीक्षा सफलतापूर्वक सम्पन्न भएपछि नयाँ ऊर्जा र दुवै सरकारको साझा प्रतिबद्धताका साथ मिलेनियम च्यालेन्ज कर्पोरेसन (एमसिसी) नेपाल कम्प्याक्ट पुनः सक्रिय भएको हो । मिलेनियम च्यालेन्ज एकाउन्ट नेपाल (एमसिए–नेपाल) र संयुक्त राज्य अमेरिका सरकारको संयुक्त लगानीमा सञ्चालित कम्प्याक्टको विद्युत् प्रसारण आयोजनालाई अगाडि बढाउने क्रममा बिहीबार दुई प्रमुखबिच सम्झौतामा हस्ताक्षर भएको छ।यो महत्त्वपूर्ण उपलब्धिले नेपालमा सञ्चालन भइरहेका रूपान्तरणकारी पूर्वाधार निर्माणसम्बन्धी साझेदारीमध्ये एउटाका रूपमा रहेको एमसिसी नेपाल कम्प्याक्टको सफल कार्यान्वयनप्रति दुवै सरकारको प्रतिबद्धता छ । एमसिए–नेपालले प्रतिस्पर्धात्मक अन्तर्राष्ट्रिय बोलपत्र प्रक्रियाबाट रातमाटे–नयाँ दमौली प्रसारणलाइनको निर्माण सम्झौता एन्जेलिक स्किपर संयुक्त उपक्रमसँग र नयाँ दमौली–नयाँ बुटवल प्रसारणलाइन निर्माण सम्झौता वाइबा सलासर संयुक्त उपक्रमसँग गरेको छ ।स‌‍युक्त लागत १५.४५ करोड अमेरिकी डलर रहेका यी सम्झौताअन्तर्गत १८० किलोमिटर लामो ४०० केभी प्रसारणलाइनको डिजाइन, स्थापना, परीक्षण र सञ्चालनलगायतका काम गरिने छ। अर्थ मन्त्रालय, नेपाल विद्युत् प्राधिकरण, एमसिसीका कार्यवाहक उपाध्यक्ष, एमसिसी आवासीय राष्ट्रिय नियोगका प्रतिनिधि, अमेरिकी दूतावासका अधिकारीको उपस्थितिमा एमसिए नेपालका कार्यकारी निर्देशक खड्गबहादुर विष्ट र दुई कम्पनीका प्रतिनिधिले सम्झौतामा हस्ताक्षर गर्नुभएको थियो ।  एमसिसीका कार्यवाहक उपाध्यक्ष जोन विंगलले सम्झौतामा हस्ताक्षर गरी एमसिसीले पारस्परिक प्राथमिकता र नेपालको विकास लक्ष्यमा संयुक्त राज्य अमेरिकाको सहयोगलाई पुनः पुष्टि गरेको बताउनुभयो । उहाँले नेपालमा बिजुलीको उपलब्धता र विश्वसनीयतामा सुधार गर्नुका साथै क्षेत्रीय विद्युत् व्यापार र अन्तर आबद्धता अभिवृद्धि गर्न नेपाली समकक्षीसँग मिलेर काम गर्न पाउँदा  गौरवान्वित भएको  विचार व्यक्त गर्नुभयो । अर्थ मन्त्रालयका सचिव तथा एमसिए–नेपाल सञ्चालक समितिका अध्यक्ष घनश्याम उपाध्यायले प्रसारणलाइन र सब स्टेसनहरू निर्माणसम्बन्धी नेपाल सरकारको योजनालाई कार्यान्वयन गर्ने अमेरिकी सरकारबाट प्राप्त आर्थिक सहयोगको सराहना गर्दै यस कार्यक्रमका लागि सरकारी सहयोग निरन्तर रहने बताउनुभयो ।  उहाँले बिहीबार भएको निर्माण सम्झौता एउटा उपलब्धि मात्र नभई नेपालको विकास र समृ‌द्धिप्रति संयुक्त राज्य अमेरिकाको स्थायी प्रतिबद्धताको मूर्त प्रतीक भएको बताउनुभयो । नेपालस्थित अमेरिकी दूतावासका नियोग उपप्रमुख जेसन मिक्सले यस साझेदारीमार्फत विद्युत् प्रसारणलाइन र आर्थिक पूर्वाधार मात्र नभई नेपालको दीर्घकालीन विकासलाई पनि तीव्र पारेको जिकिर गर्नुभयो । एमसिए–नेपालका कार्यकारी निर्देशक विष्टले गौरव आयोजनाप्रति नेपाल सरकार र सबै सरोकारवालाको साझा प्रतिबद्धता प्रतिविम्बित भएको धारण राख्नुभयो । एमसिसी नेपाल कम्प्याक्ट निजी क्षेत्रको लगानी अभिवृद्धिका लागि सकारात्मक वातावरण निर्माण गर्दै नेपालको दीर्घकालीन आर्थिक विकासका लागि गरिएको ६९ करोड ७० लाख डलरको लगानी हो । विद्युत् प्रसारण आयोजना र सडक मर्मत आयोजना कार्यान्वयन गरी महत्त्वपूर्ण पूर्वाधार सुदृढीकरण, सीमापार ऊर्जा व्यापार अभिवृद्धि र नेपालको यातायात सञ्जालमा सुधार गरेर अन्तर आबद्धता विस्तार गर्दै आर्थिक वृद्धिमा टेवा पुऱ्याउन एमसिसी नेपाल कम्प्याक्ट तयार गरिएको हो ।",
      "link": "https://gorkhapatraonline.com/news/167767",
      "image": "https://gorkhapatraonline.com/storage/media/296013/conversions/mcc-original-thumb.jpg"
    },
    {
      "slug": "167760",
      "title": "‘डिजिटल’ माध्यमको समुचित प्रयोग गर्न सभापति देउवाको आग्रह",
      "timestamp": 1755022500000,
      "source": "gp",
      "content": "नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले ‘डिजिटल’ माध्यमको सचेतना, जिम्मेवार र समुचित प्रयोग नै डिजिटल भविष्यको आधार  भएको बताउनुभएको छ ।",
      "longContent": "पाटन (ललितपुर), साउन २९  गते ।  नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले ‘डिजिटल’ माध्यमको सचेतना, जिम्मेवार र समुचित प्रयोग नै डिजिटल भविष्यको आधार  भएको बताउनुभएको छ ।नेपाली कांग्रेस सूचना, सञ्चार तथा प्रचार विभागद्वारा पार्टीको केन्द्रीय कार्यालय सानेपामा आज आयोजित ‘डिजिटल प्लेटफर्मको प्रयोग, प्रभाव र असर’ विषयक कार्यक्रमको शुभारम्भ गर्नुहुँदै डिजिटल माध्यमको सबैले सकारात्मक प्रयोग गरेर समाज राष्ट्रमा योगदान पु¥याउन सक्ने छन् भन्नुभयो ।सभापति देउवाले भन्नुभयो,“डिजिटल माध्यमले हरेक सेवा र सुविधालाई छिटोछरितो र पारदर्शी बनाएको छ, हामी सबैले यसको सकारात्मक प्रयोग गरेर व्यक्तिगत, सामाजिक र राष्ट्रिय विकासमा टेवा पु¥याउन सक्छौँ, आजको युग विज्ञान र प्रविधिको युग हो, हामी अहिलेको युगलाई डिजिटल युग भन्छौँ, मोबाइल, इन्टरनेट, कम्प्युटर र सामाजिक सञ्जालको माध्यमबाट हरेक दिन करोडौँ मानिसहरू डिजिटल प्लेटफर्महरूमा जोडिएका छन्, डिजिटल प्लेटफर्महरू शिक्षा, स्वास्थ्य, बैंकिङ, हवाई, सरकारी सेवालगायतका विभिन्न क्षेत्रमा प्रयोग भइरहेका छन्, हामीले यसको प्रयोग शिक्षा, स्वास्थ्य, कृषि, पूर्वाधार, रोजगारी तथा सार्वजनिक सेवा प्रवाहमा जिम्मेवार र प्रभावकारी रूपमा गर्न आवश्यक छ ।”सूचना प्रविधिले जनतालाई छिटो, सजिलो र पारदर्शी ढङ्गले सेवा दिन उल्लेखनीय भूमिका खेलिरहेको छ जनाउँदै सभापति देउवाले घरघरमा इन्टरनेटको पहुँच, मोबाइल बैंकिङ, अनलाइन फाराम, डिजिटल स्वास्थ्य सेवा तथा डिजिटल शिक्षा यी सबै प्रविधिमैत्री योजनाले जनताको जीवनशैली सरल, समावेशी र सम्मानजनक बनाउँदै लगेका छन् भन्नुभयो ।उहाँले भन्नुभयो, “कांग्रेस नेतृत्वको सरकारको अग्रसरतामा जारी भएका दूरसञ्चारसम्बन्धी नीति, ऐन र नियमहरूले आज नेपालका टाढाका बस्ती र सबै नागरिकलाई प्रविधिको पहुँचमा ल्याएको छ । यसका अतिरिक्त प्रविधिको क्षेत्रमा धेरै काम अझै गर्न बाँकी नै छन् ।” सभापति देउवाले हाम्रो पार्टी,  कांग्रेस, सधैँं नवप्रवर्तन र प्रविधिमार्फत सामाजिक रूपान्तरणको पक्षमा उभिँदै आएको छ चर्चा गर्दै कांग्रेसले डिजिटल प्लेटफर्मलाई आर्थिक गतिविधि बढाउन, सुशासन कायम गर्न, प्रविधिमा पहुँच पु¥याई विशेष गरी युवा, विद्यार्थी, उद्यमी, किसान, अनुसन्धानकर्ता र समग्र निजी क्षेत्रको सिर्जनशीलता प्रवद्र्धन गर्न उपयोग गर्ने र जनतालाई केन्द्रमा राखेर उपलब्धि केन्द्रित प्रविधि नीति बनाउने पक्षमा छ भन्नुभयो ।उहाँले सबै मिलेर प्रविधिमैत्री, नवप्रवर्तनशील र समृद्ध डिजिटल नेपाल निर्माणमा लाग्नुपर्ने बेला आएको छ भन्नुभयो । “डिजिटल प्लेटफर्मले कामलाई सहजता र तीव्रता दिएको छ, समयको बचत गरेको छ, स्रोतमा पहुँच पु¥याएको छ र अझ भनौँ विश्वसँग जोडिने अवसर प्रदान गरेको छ, यसको सकारात्मक पक्ष हुँदाहुँदै पनि कतिपय कुरामा यसले नकारात्मक असर पनि पु¥याएको छ, नागरिकलाई सचेत बनाउँदै प्रविधिको भरपर्दो र सुरक्षित उपयोग गर्नका लागि यस प्रकारको अन्तरक्रियात्मक कार्यक्रमले सहयोग पु¥याउनेछ भन्ने मैले विश्वास लिएको छु ।“सभापति देउवाले भन्नुभयो ।उहाँले डिजिटल प्लेटफर्ममा देखिएका नागरिक असुरक्षित हुने समस्याको समाधानका लागि सरकार र सरोकारवाला निकायहरूले समयमै ध्यान दिन आवश्यक छ भन्दै यस प्रकारको अन्तरक्रियात्मक कार्यक्रमले सबैलाई सचेत बनाउने र ठोस नीति निर्माणमा मार्गदर्शन गर्नेछ भन्ने आशा व्यक्त गर्दछु भन्नुभयो ।सहमहामन्त्री महालक्ष्मी उपाध्याय डिनाले डिजिटल माध्यम अहिले मानवीय जीवनको महत्वपूर्ण आधार बनेको जनाउँदै यसको उपयोगका विषयमा धेरै कुरा सिक्न अनिवार्य रहेको धारणा राख्नुभयो । उहाँले पार्टीका सरोकारका विषय र सैद्धान्तिक विचारलाई डिजिटल मञ्चमार्फत उजागर गर्नुपर्नेमा जोड दिनुभयो । नेपाली कांग्रेसका केन्द्रीय सूचना, सञ्चार तथा प्रचार विभाग प्रमुख मीनबहादुर विश्वकर्माले वर्तमान आधुनिक युगमा डिजिटल मिडिया र माध्यमको पहुँच नै बलियो रहेको भन्दै यसको प्रभावकारी उपयोग आवश्यक भएकोमा जोड दिनुभयो । उहाँले सबै डिजिटल माध्यम मिडिया हैनन् भन्दै डिजिटल माध्यमबाट प्रभावित वर्तमान समुदाय र समाजलाई पार्टीको गतिविधि र सकरात्मक सन्देश सम्प्रेषणमा प्रभावकारी बनाइनुपर्ने बताउनुभयो । रासस",
      "link": "https://gorkhapatraonline.com/news/167760",
      "image": "https://gorkhapatraonline.com/storage/media/296027/conversions/deuba-ff-original-thumb.jpg"
    },
    {
      "slug": "167750",
      "title": "टोलमै पुगेर सामाजिक सुरक्षा भत्ता नवीकरण",
      "timestamp": 1755022500000,
      "source": "gp",
      "content": "नवलपुरको गैँडाकोट नगरपालिका –१८ ले सामाजिक सुरक्षा भत्ता नवीकरणलाई प्रभावकारी र सहज बनाउन टोलमै पुगेर सेवा प्रदान गर्ने अभियान थालनी गरेको छ ।",
      "longContent": "ज्ञानु पंगेनीमध्यविन्दु, साउन २९ गते । नवलपुरको गैँडाकोट नगरपालिका –१८ ले सामाजिक सुरक्षा भत्ता नवीकरणलाई प्रभावकारी र सहज बनाउन टोलमै पुगेर सेवा प्रदान गर्ने अभियान थालनी गरेको छ ।वडा अध्यक्ष तिलबहादुर चितौरे र वडा सदस्यहरू समेतको टोली वडाको विकट र दुर्गम बस्तीहरूमा पुगेर सामाजिक सुरक्षा भत्ता नवीकरणको काममा खटिएका छन् । गैँडाकोट –१८ मा दुर्गम र विकट बस्तीहरू रहेको कारण वृद्धवृद्धा र अपाङ्गता भएका वडावासीलाई वडा कार्यालयसम्म आउन घन्टौँ लाग्ने भएकाले सेवा पहुँचमा सहजता दिलाउन यसरी टोलमै पुगेर सेवा प्रदान गर्ने कार्य गरिएको वडा अध्यक्ष चितौरेले बताउनुभयो । ‘वडाका विकट बस्तीमा बसोबास गर्ने वृद्धवृद्धा र अपाङ्गता भएका व्यक्तिहरूलाई वडा कार्यालयसम्म आई  नवीकरण गर्न समस्या हुने गरेको थियो । उहाँहरूको सहजताका लागि हामीले टोली नै खटिएर सामाजिक सुरक्षा भत्ता नवीकरण गर्ने व्यवस्था गरेका हौँ’ वडा अध्यक्ष चितौरेले भन्नुभयो । वडा समितिको निर्णयअनुसार अभियान अन्तर्गत इन्टरनेटको पहुँच भएका विद्यालयहरूलाई केन्द्र बनाई सामाजिक सुरक्षा भत्ता नवीकरण सुरु गरिएको वडाध्यक्ष चितौरेले बताउनुभयो । घरदैलोमै पुगेर सेवा दिने अभ्यासले स्थानीय तहको विश्वसनीयता बढ्ने भन्दै अध्यक्ष चितौरेले यस कार्यलाई निरन्तरता दिने बताउनुभएको छ । टोलीले प्राविधिक सुविधा भएका विद्यालयहरूमार्फत डिजिटल प्रणालीमा नै विवरण अद्यावधिक गरिरहेको वडा सचिव रामु पौडेलले जानकारी दिनुभयो । दुर्गम क्षेत्रका बासिन्दालाई सहज हुनेगरी योजनाबद्ध रूपमा विभिन्न टोलमा अभियान विस्तार गरिने उहाँले बताउनुभयो । वडाबाट भएको यस कार्यले सहज भएको  भन्दै स्थानीय बासिन्दा पनि खुसी भएका छन् ।",
      "link": "https://gorkhapatraonline.com/news/167750",
      "image": "https://gorkhapatraonline.com/storage/media/295974/conversions/Image-original-thumb.jpg"
    },
    {
      "slug": "167727",
      "title": "दुम्सीसहित चार जना पक्राउ",
      "timestamp": 1755022500000,
      "source": "gp",
      "content": "पूर्वपश्चिम राजमार्गअन्तर्गत बाँके–लक्ष्मीनियाँ जङ्गल क्षेत्रबाट बुधबार राति मारेको छ वटा दुम्सीसहित चार जना पक्राउ परेका छन् ।",
      "longContent": "जनार्जन खत्रीसर्लाही, साउन २९ गते । पूर्वपश्चिम राजमार्गअन्तर्गत बाँके–लक्ष्मीनियाँ जङ्गल क्षेत्रबाट बुधबार राति मारेको छ वटा दुम्सीसहित चार जना पक्राउ परेका छन् । डिभिजन वन कार्यालय सर्लाहीका प्रमुख (डिएफओ) सन्तोषकुमार झाको टोलीले राजमार्गमा यात्राको क्रममा दुईवटा मोटरसाइकलमा लिएर हिँड्दैगरेको अवस्थामा माउ र बच्चा गरी छ वटा मारेको दुम्सीसहित चार जनालाई पक्राउ गरेको हो । दुम्सीको शिकारमा प्रयोग भएको कोदालो, बेल्चा, खन्ती र हँसिया वन प्रमुखसहितको टोलीले नियन्त्रणमा लिएको जनाएको छ । उक्त क्षेत्र महोत्तरीतर्फ पर्ने भएकाले पक्राउ परेका व्यक्ति, मारेको दुम्सी, मोटरसाइकल र हतियार बुधबार राति नै सवडिभिजन वन कार्यालय लक्ष्मीनियाँ महोत्तरीमा बुझाइएको सर्लाहीका डिभिजन वन प्रमुख झाले बताउनुभयो । लक्ष्मीनियाँमा प्रारम्भिक बयान लिँदा उक्त दुम्सी धनुषाको जङ्गल क्षेत्रमा मारेको बताएपछि महोत्तरीले फेरि धनुषा वन कार्यालयलाई बुझाएको छ । डिभिजन वन कार्यालय धनुषाका प्रमुख बेचन चौधरीले आफूहरुले समेत सोधपुछ गर्दा महोत्तरीकै जङ्गलमा दुम्सी मारेको खुल्न आएकाले पक्राउ परेका व्यक्तिसहितलाई बिहीबार पुनः महोत्तरी वन कार्यालयमा बुझाउने तयारी भइरहेको बताउनुभयो । पक्राउ परेका व्यक्ति यसै क्षेत्रका नट समुदायका रहेको हुनसक्ने वन कर्मचारीले बताएका छन् । उनीहरु विदेशी नागरिक भएमा थप कडा किसिमको कारवाही हुने धनुषाका डिएफओ चौधरीले बताउनुभयो । मानिसको चहलपहल कम हुने सर्लाहीको फूलजोर चोकदेखि पूर्व र महोत्तरीको बर्दिवासदेखि पश्चिमतर्फको घना जङ्गल क्षेत्रमा वन्यजन्तुको चोरी, शिकारी हुँदैआएको छ ।",
      "link": "https://gorkhapatraonline.com/news/167727",
      "image": "https://gorkhapatraonline.com/storage/media/295938/conversions/Dumsi-photo-original-thumb.jpg"
    },
    {
      "slug": "167704",
      "title": "शैक्षिक परामर्शका नाममा ठगी",
      "timestamp": 1755022500000,
      "source": "gp",
      "content": "यही साउन २३ गते चितवनमा सञ्चालित ४५ वटा शैक्षिक परामर्श तथा भाषा प्रशिक्षण संस्था बन्द गर्न स्थानीय प्रशासनले निर्देशन दियो ।",
      "longContent": "काठमाडौँ, साउन २९ गते । यही साउन २३ गते चितवनमा सञ्चालित ४५ वटा शैक्षिक परामर्श तथा भाषा प्रशिक्षण संस्था बन्द गर्न स्थानीय प्रशासनले निर्देशन दियो । जिल्ला प्रशासन कार्यालय चितवनले शिक्षा विकास तथा प्रविधि मन्त्रालय तथा बागमती प्रदेश सामाजिक विकास मन्त्रालयबाट अनुमति प्राप्त नगरेका त्यस्ता संस्था बन्द गर्न प्रहरीलाई निर्देशन दिएको थियो ।बिनाअनुमति सञ्चालनमा आएका परामर्श केन्द्रबाट ठगिएको सूचनाका आधारमा जिल्ला प्रशासन कार्यालयले विभिन्न चरणमा आवश्यक कागजपत्र पेस गर्न सूचना जारी गरेको थियो । चितवनको यो घटना सङ्घीय राजधानीबाहिर शैक्षिक परामर्श सेवाका नाममा हुँदै गरेको अनियमिततालाई देखाउने उदाहरण मात्र हो । सङ्घीय राजधानीमा त यसको लहरो झनै डरलाग्दो छ । शैक्षिक परामर्शका नाममा हुने यस्ता अनियमितताको अनुगमन शिक्षा मन्त्रालय अन्तर्गत हुनुपर्ने हो । गएको पाँच वर्षमा नेपालबाट एसिया, मध्यपूर्वदेखि युरोप, अमेरिका, अफ्रिकासम्म गरेर साढे छ लाखभन्दा बढीले एनओसी लिएर बाहिर गएको तथ्याङ्क छ । चितवनमा जिल्ला प्रशासन कार्यालयले गरेर बन्द गर्न निर्देशन दिँदा सङ्घीय राजधानी काठमाडौँमा भने वाणिज्य विभाग सक्रिय भएको छ । वाणिज्य, आपूर्ति तथा उपभोक्ता संरक्षण विभागले गरेको शैक्षिक कन्सल्टेन्सीको अनुगमनका क्रममा चितवनमा जस्तै काठमाडौँमा पनि अधिकांश दर्ता नभई सञ्चालन गरेको पाइएको छ । विभागले गत असार ३२ देखि साउन २६ गतेसम्म अनुगमन गरेका २०२ वटा शैक्षिक कन्सलटेन्सीमध्ये आधाभन्दा बढी ५१ प्रतिशत शिक्षा मन्त्रालयमा दर्ता नै नभई सञ्चालन भएको पाइएको हो । विभागका महानिर्देशक कुमार दाहालले अधिकांश शैक्षिक संस्था इजाजत नलिई सञ्चालन गरेको जानकारी दिनुभयो । उहाँका अनुसार विद्यार्थीले विभागमा ठगिएको गुनासो र उजुरी गरेका आधारमा विभागले अनुगमन गरेका हो ।विभागले शैक्षिक संस्थाको अनुगमन गरेर विवरण एकीकृत गरिरहेको बताउँदै महानिर्देशक दाहालले भन्नुभयो “अनुगमनबाट आएको विवरण हेर्दा ५१ प्रतिशत कन्सल्टेन्सी दर्ता नै नभई सञ्चालनमा रहेको हामीले पाएका छौँ ।”विभागका अनुसार अनुगमन गरेका कन्सल्टेन्सीमध्ये ५५ वटालाई न्यूनतम ५० हजारदेखि बढीमा दुई लाख रुपियाँसम्म जरिबाना भएको छ । दर्ता वा नवीकरण नगरी सञ्चालन गरेको शैक्षिक परामर्श संस्थालाई उपभोक्ता संरक्षण ऐन, २०७५ मा भएको व्यवस्था अनुसार कारबाही र जरिबाना गरेको विभागले जनाएको छ । महानिर्देशक दाहालले वैदेशिक शिक्षाबारे परामर्श दिन खोलिएका संस्थाले नियम अनुसार दर्ता भएर सञ्चालन हुनुपर्नेमा अधिकांश दर्ताबिना नै सेवा दिने नाममा ठगी भइरहेकाले त्यस्ता कन्सल्टेन्सीसँग सचेत रहन विद्यार्थीलाई आग्रह गर्नुभयो । विभागको अनुगमनका क्रममा विगतमा शिक्षा, विज्ञान तथा प्रविधि मन्त्रालयले मात्रै अनुमति दिने गरेकोमा अहिले प्रदेश सरकारले प्रदेशस्तरमा दर्ता गर्ने गरेकाले झन् समस्या थपिएको पाइएको छ । दुईतिर दर्ताको प्रावधान हुँदा पनि अधिकांश कन्सल्टेन्सी बिनादर्ता सञ्चालनमा रहेको अनुगमनमा पाइएको छ । कतिपयले एक ठाउँमा सञ्चालन अनुमति लिएको केन्द्रको प्रमाणपत्र देखाउने तर अर्कै ठाउँमा सञ्चालन गर्ने गरेको पाइएको छ । अर्को थरी चाहिँ दर्ताको प्रक्रियामा गएको तर दर्ता नहुँदै सञ्चालन गर्दै आएका छन् । यो वाणिज्यको अनुगमनको पाटो हो । शिक्षा मन्त्रालयले यसबारे गम्भीर रूपमा अनुगमन गरेको छैन । शिक्षा, विज्ञान तथा प्रविधि मन्त्रालय अन्तर्गतको शैक्षिक परामर्श तथा प्रमाणीकरण शाखाका प्रमुख सेमन्त कोइरालाले नियम अनुसार दर्ता भएका संस्थाविरुद्ध उजुरी वा गुनासो आउँदा अनुगमन गरिरहेको दाबी गर्नुभयो ।  बिनादर्ता वा नवीकरण शैक्षिक परामर्श संस्था सञ्चालनमा रहेको कुरा शैक्षिक परामर्श तथा प्रमाणीकरण शाखामा भएको दर्ता र नवीकरणको तथ्याङ्कले पनि पुष्टि गर्छ । उक्त शाखामा हालसम्म एक हजार ४७३ वटा दर्ता भएका छन् तर गत असारसम्म ७२० मात्रै नवीकरण वा दर्ता भएका छन् । कोइरालाले विभागमा दर्ता नभएका संस्थालाई मन्त्रालयले नचिन्ने भन्दै अध्ययन गर्न विदेश जान चाहनेलाई पनि यिनै दर्ता भएकै मध्येका संस्थामार्फत मात्र परामर्श लिन सूचना जारी गर्ने गरिएको बताउनुभयो । अनुगमन र कारबाहीको हकमा भने शाखासँग भएको सीमित जनशक्तिले नवीकरण भएकै संस्थाको उजुरी आउँदासमेत अनुगमन गर्न नसकेको स्वीकार गर्दै उहाँले भन्नुभयो, “हामीसँग सम्बन्धित नभएका संस्था त गृहले गर्नु पर्छ, त्यही अनुसार पत्राचार गर्ने गरेका छौँ । चितवनमा त्यसै अनुसार अनुगमन भएको हो ।”बर्सेनि नवीकरण गराउनुपर्ने भए पनि कोभिडयता त्यो नगराई कन्सल्टेन्सी सञ्चालनमा रहेको र हाल मात्रै नवीकरण गरेको उहाँले स्वीकार गर्नुभयो । मन्त्रालयबाट अनुमति प्राप्त भएकाबारे खासै उजुरी नआउने तर बजारमा यतिकै बोर्ड राखेर बसेकाको बढी उजुरी आउने प्रमुख कोइरालाले थप्नुभयो । उहाँका अनुसार दर्ता नभएकालाई कारबाही गर्ने अधिकार शिक्षा मन्त्रालयलाई छैन । गृह मन्त्रालयलाई भनेर मात्र कारबाही गर्र्न उक्त शाखामा दर्ता भएकाको विवरण उपलब्ध गराइएको छ । नेपाल शैक्षिक परामर्श सङ्घका अध्यक्ष शेषराज भट्टराईले बदमासी गर्ने कन्सल्टेन्सीका कारण राम्राले पनि बदनामी बेहोर्नुपर्ने गुनासो गर्नुभयो । दर्ता नभएका कन्सल्टेन्सी सञ्चालन भइरहनुमा सरकारी निकायकै कमजोरी भएको पनि उहाँको भनाइ छ । अनधिकृत सञ्चालनमा रहेका कन्सल्टेन्सी बन्द गराउन आफूहरूले बारम्बार ताकिता गर्दै आए पनि राज्यको प्राथमिकतामा त्यो नपरेको उहाँको गुनासो रहेको छ । दर्ता भएका छन्/छैनन् भनी पहिचान गरेर दर्ता नभएकालाई जरिबाना मात्रै किन बन्द नै गर्नुपर्ने होइन ? भट्टराईले प्रतिप्रश्न गर्नुभयो । विद्यार्थी ठगिने समस्या पनि त्यस्तै कन्सल्टेन्सीबाट हुने गरेको उहाँको दाबी रहेको छ ।   शिक्षा, विज्ञान तथा प्रविधि मन्त्रालय अन्तर्गतको शैक्षिक परामर्श तथा प्रमाणीकरण शाखाद्वारा २०८१ फागुन २८ गते जारी आठबुँदे निर्देशन",
      "link": "https://gorkhapatraonline.com/news/167704",
      "image": "https://gorkhapatraonline.com/storage/media/295911/conversions/3422-original-thumb.jpg"
    },
    {
      "slug": "167703",
      "title": "एमसिसी अन्तर्गतका दुई ठेक्कामा सम्झौता आज",
      "timestamp": 1755022500000,
      "source": "gp",
      "content": "अमेरिकी सहायता परियोजना मिलेनियम च्यालेन्ज कर्पोरेसन (एमसिसी) अन्तर्गत मिलेनियम च्यालेन्ज एकाउन्ट नेपालमातहत निर्माण हुने चार सय केभी डबल सर्किट प्रसारण लाइन अन्तर्गतका दुई खण्ड निर्माणको बोलपत्र स्वीकृत भएको छ ।",
      "longContent": "गोरखापत्र समाचारदाताकाठमाडौँ, साउन २९ गते । अमेरिकी सहायता परियोजना मिलेनियम च्यालेन्ज कर्पोरेसन (एमसिसी) अन्तर्गत मिलेनियम च्यालेन्ज एकाउन्ट नेपालमातहत निर्माण हुने चार सय केभी डबल सर्किट प्रसारण लाइन अन्तर्गतका दुई खण्ड निर्माणको बोलपत्र स्वीकृत भएको छ । एमसिए नेपालका अनुसार न्यु दमौली–न्यु बुटवल प्रसारण लाइन र रातामाटे–न्यु दमौली प्रसारण लाइन निर्माणका लागि बिहीबार ठेकेदार कम्पनीसँग निर्माण सम्झौता हुँदै छ । कुल ३१५ किलोमिटरको प्रसारण लाइन परियोजना अन्तर्गत यसअघि १८ किलोमिटर सीमापार प्रसारण लाइन निर्माण गर्न ठेकेदार कम्पनीसँग सम्झौता भइसकेको छ । नवलपरासी (बर्दघाट सुस्तापश्चिम) मा निर्माणाधीन चार सय केभी क्षमताको नयाँ बुटवल सबस्टेसनदेखि नेपाल–भारत सीमासम्म १८ किलोमिटर प्रसारण लाइन बनाउन भारतीय कम्पनी ट्रान्सरेल लाइटिङ लिमिटेडसँग सम्झौता भएको थियो । बिहीबार ९० किलोमिटर लामो रातमाटे–न्यु दमौली प्रसारण लाइन निर्माणका लागि भारतको एनजेलिक–स्किपर संयुक्त उपक्रम (जेभी) सँग सम्झौता हुँदै छ । कम्पनीले उक्त लाइन निर्माण गर्न सात करोड ७४ लाख ८० हजार अमेरिकी डलरमा ठेक्का पाएको छ । यो खण्डमा २४८ वटा टावरसहित प्रसारण लाइन बन्ने छ ।त्यस्तै सात करोड ७० लाख तीन हजार अमेरिकी डलरमा निर्माण गर्ने गरी न्यु दमौलीदेखि न्यु बुटवलसम्मको ९० किलोमिटर प्रसारण लाइन वाइबा–सलार जेभीले पाएको छ । सो प्रसारण लाइनमा २४९ वटा टावर निर्माण गरिने छ । न्यु बुटवल–नेपाल र भारत सीमाको ठेक्का सम्झौतापछि बाँकी २९७ किलोमिटर प्रसारण लाइन निर्माणका लागि गत वर्ष मङ्सिर १२ गते ठेक्का आह्वान गरिएको थियो । सोबमोजिम १८० किलोमिटर लामा दुई खण्डको लाइन निर्माण गर्न ठेक्का सम्झौता हुन लागेको हो । दुवै ठेक्काका अवधि ३६ महिना रहेको छ । प्रसारण लाइनका पाँच खण्डमध्ये अब दुई खण्डको निर्माण सम्झौता हुन बाँकी छ ।",
      "link": "https://gorkhapatraonline.com/news/167703",
      "image": "https://gorkhapatraonline.com/storage/media/295910/conversions/mcc-original-thumb.jpg"
    },
    {
      "slug": "167702",
      "title": "विमानस्थल प्रवेशमा कडाइ",
      "timestamp": 1755022500000,
      "source": "gp",
      "content": "त्रिभुवन अन्तर्राष्ट्रिय विमानस्थल प्रवेशमा कडाइ गरिएको छ । विमानस्थल सुरक्षा समितिले विमानस्थलको अन्तर्राष्ट्रिय टर्मिनल भवनमा प्रवेशका लागि यसअघि उपलब्ध गराउँदै आएको भिजिटर पास वितरण बन्द गर्दै विमानस्थल प्रवेशमा कडाइ गरिएको हो ।",
      "longContent": "गोरखापत्र समाचारदाताकाठमाडौँ, साउन २९ गते । त्रिभुवन अन्तर्राष्ट्रिय विमानस्थल प्रवेशमा कडाइ गरिएको छ । विमानस्थल सुरक्षा समितिले विमानस्थलको अन्तर्राष्ट्रिय टर्मिनल भवनमा प्रवेशका लागि यसअघि उपलब्ध गराउँदै आएको भिजिटर पास वितरण बन्द गर्दै विमानस्थल प्रवेशमा कडाइ गरिएको हो ।नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले भन्नुभयो, “विमानस्थल प्रशासनले यसअघि अन्तर्राष्ट्रिय टर्मिनल ड्युटी अफिसमार्फत भिजिटर पास वितरण गर्दै आएको थियो । यात्रु र यात्रुका आफन्तको सुविधाका लागि व्यवस्था गरिएको पासको दुरुपयोग बढेको, टिकट काउन्टरमा यात्रुको भिडभाड बढेको, भनसुनमार्फत कर्मचारीलाई दबाब बढेको र कर्मचारीबाट समेत पास वितरणमा लापर्बाही हुने गरेको भेटिएकाले हाललाई भिजिटर पास बन्द गरिएको हो ।”विमानस्थलमा आफन्त पु¥याउन जाने यात्रुलाई वितरण गरिने सर्वसाधारणको भिजिटर पास बन्द गरिए पनि विशिष्ट व्यक्ति, स्थायी कर्मचारीलाई वितरण गरिने पास, विमास्थलभित्र प्रवेश गर्ने कामदार, विमानस्थलभित्र रहेका कार्यालयका कर्मचारीलाई वितरण गरिँदै आएको पास सुविधा भने यथावत् रहेको उहाँले जानकारी दिनुभयो ।यसअघि सर्वसाधारणले यात्रुसँगै टिकट काउन्टरसम्म पुगेर तोकिएकोभन्दा बढी भएको सामान फिर्ता ल्याउन सक्ने सुविधा थियो । मङ्गलबारदेखि सर्वसाधारणलाई टिकट काउन्टरसम्म जाने सुविधा बन्द भएपछि यात्रुले तौलमा बढी भएको सामान हेल्प डेस्कमार्फत आफन्तलाई बाहिर पु¥याउन सक्ने उहाँको भनाइ छ । त्यस्तै गरी व्यक्तिगत सहायता आवश्यक पर्ने यात्रु, वृद्धवृद्धा, फरक क्षमताका व्यक्ति, गर्भवती महिला तथा नाबालकलाई सम्बन्धित वायु सेवा कम्पनीले नै आवश्यक सहयोग उपलब्ध गराउने उहाँले बताउनुभयो ।",
      "link": "https://gorkhapatraonline.com/news/167702",
      "image": "https://gorkhapatraonline.com/storage/media/295909/conversions/airport-original-thumb.jpg"
    },
    {
      "slug": "167701",
      "title": "भूमि विधेयक छिटो पारित गराउन माग",
      "timestamp": 1755022500000,
      "source": "gp",
      "content": "उपप्रधानमन्त्री एवं सहरी विकासमन्त्री प्रकाशमान सिंहसँग भूमि समस्या समाधान आयोगका केन्द्रीय उपाध्यक्ष तथा जिल्ला अध्यक्षले भेट गरी काम गर्दा भोगेका समस्याको समाधान गर्न तथा भूमि विधेयक छिटो पारित गराउन माग गरेका छन् ।",
      "longContent": "गोरखापत्र समाचारदाताकाठमाडौँ, साउन २९ गते । उपप्रधानमन्त्री एवं सहरी विकासमन्त्री प्रकाशमान सिंहसँग भूमि समस्या समाधान आयोगका केन्द्रीय उपाध्यक्ष तथा जिल्ला अध्यक्षले भेट गरी काम गर्दा भोगेका समस्याको समाधान गर्न तथा भूमि विधेयक छिटो पारित गराउन माग गरेका छन् ।सिंहदरबारस्थित सहरी विकास मन्त्रालयमा बुधबार आयोगका तीन दर्जन जिल्लाका अध्यक्षले भेट गरेका थिए । उनीहरूले भूमिसम्बन्धी विधेयक नआउँदा भूमिहीन दलित र सुकुमवासीलाई जग्गा वितरणमा समस्या भएकाले छिटो पारित गराउनका लागि पहल गरिदिनुहुन उपप्रधानमन्त्री सिंहसँग आग्रह गरेका छन् । भूमि विधेयक अहिले संसद्मा छ ।उपप्रधानमन्त्री सिंहले आयोगले भोगिरहेका समस्याबारे प्रधानमन्त्री र सम्बन्धित मन्त्रीसँग छलफल गर्ने बताउनुभयो । उहाँले भन्नुभयो, “भौतिक सुविधा र मर्यादाक्रमको समस्याको विषय तथा वन र भूमि मन्त्रालयसँग आवश्यक समन्वयमा यहाँहरूले राखेको विषयमा गम्भीर छु ।” उहाँले प्राप्त जिम्मेवारीलाई राम्रो ढङ्गले अगाडि बढाउन आयोगलाई सुझाव दिनुभयो । भूमि समस्या समाधान आयोगका उपाध्यक्ष सनतकुमार कार्कीले उपप्रधानमन्त्री सिंहसँगको भेट सकारात्मक रहेको बताउँदै सरकारले लिएको पाँच लाख लालपुर्जा वितरण गर्ने लक्ष्य पूरा गर्न समयमै भूमि विधेयक पारित हुनुपर्नेमा जोड दिनुभयो । काठमाडौँका जिल्ला अध्यक्ष कृष्णजी खड्काले आयोगले काम गर्ने क्रममा वन, राष्ट्रिय निकुञ्ज, संरक्षित क्षेत्र र सहरी विकास मन्त्रालय अन्तर्गतकै राष्ट्रिय आवास कम्पनीसँग आवश्यक समन्वयमा कमी रहेकोबारे उपप्रधानमन्त्रीलाई जानकारी गराएको बताउनुभयो । ताप्लेजुङका अध्यक्ष कृष्णकुमार बस्नेतले जिल्लामा कञ्चनजङ्घा संरक्षित क्षेत्र र पाथीभरा क्षेत्रका कारण समस्या भइरहेको बताउँदै समाधानका लागि वन तथा वातावरण मन्त्रालयसँग समन्वय गरिदिन उपप्रधानमन्त्री सिंहसँग आग्रह गर्नुभयो । अन्य जिल्लाका अध्यक्षले पनि निकुञ्ज, आरक्ष क्षेत्र र वनका कारण समस्या भएकाले वनमन्त्री र नापीका लागि समस्या भएकाले भूमिसुधारमन्त्रीलाई सँगै राखेर समस्या समाधानका लागि पहल गरिदिन आग्रह गरेका छन् । सरकारले भूमिहीन, दलित, सुकुमवासीलाई जग्गा उपलब्ध गराउन तथा अव्यवस्थित बसोबासीलाई व्यवस्थापन गर्नका लागि गत कात्तिक १३ गते भूमि समस्या समाधान आयोग गठन गरेको थियो ।",
      "link": "https://gorkhapatraonline.com/news/167701",
      "image": "https://gorkhapatraonline.com/storage/media/295908/conversions/90lk-original-thumb.jpg"
    },
    {
      "slug": "167699",
      "title": "वन विकास कोषलाई बेवास्ता",
      "timestamp": 1755022500000,
      "source": "gp",
      "content": "पूर्वाधार विकासलगायत विभिन्न प्रयोजनका क्रममा काटिने रुखको सट्टा नयाँ रुख रोप्न तथा हुर्काउन खडा गरिएको वन विकास कोषलाई  बेवास्ता गरिएको पाइएको छ ।  विभिन्न आयोजनाको काम अगाडि बढाउने क्रममा काटिने रुखको सट्टा नयाँ रुख रोप्न तथा हुर्काउन निजी आयोजनाले अनिवार्य रूपमा कोषमा रकम बुझाउने गरे पनि सरकारीस्तरबाट सञ्चालित आयोजनाले कोषमा रकम जम्मा नगर्ने गरेको पाइएको हो । अहिलेसम्म एउटा पनि सरकारी आयोजनाले रुख काटेबापत नयाँ रुख रोप्न र हुर्काउन कोषमा रकम नबुझाएको वन विभागले जनाएको छ ।",
      "longContent": "काठमाडौँ, साउन २९ गते । पूर्वाधार विकासलगायत विभिन्न प्रयोजनका क्रममा काटिने रुखको सट्टा नयाँ रुख रोप्न तथा हुर्काउन खडा गरिएको वन विकास कोषलाई  बेवास्ता गरिएको पाइएको छ ।  विभिन्न आयोजनाको काम अगाडि बढाउने क्रममा काटिने रुखको सट्टा नयाँ रुख रोप्न तथा हुर्काउन निजी आयोजनाले अनिवार्य रूपमा कोषमा रकम बुझाउने गरे पनि सरकारीस्तरबाट सञ्चालित आयोजनाले कोषमा रकम जम्मा नगर्ने गरेको पाइएको हो । अहिलेसम्म एउटा पनि सरकारी आयोजनाले रुख काटेबापत नयाँ रुख रोप्न र हुर्काउन कोषमा रकम नबुझाएको वन विभागले जनाएको छ । वन विभागका वन अधिकृत प्रयास घिमिरेले नयाँ रुख रोप्न र हुर्काउन खडा गरिएको वन विकास कोषमा सरकारीस्तरबाट सञ्चालित आयोजनाले रकम जम्मा नगर्ने गरेको बताउनुभयो । उहाँका अनुसार निजीस्तरबाट सञ्चालित हुने आयोजनाले वन कोषमा रकम नबुझाएसम्म निर्माण सम्झौता नै हुन नसक्ने र काम सुरु गर्न नपाउने प्रावधान छ भने सरकारी आयोजनाका लागि कोषमा रकम बुझाउनुपर्ने अनिवार्य छैन । उहाँले भन्नुभयो, “हाइड्रोपावर, खानीलगायत निजी आयोजना सञ्चालकले वन विकास कोषमा अनिवार्य रूपमा रकम बुझाउनु पर्छ तर राजमार्ग, सडक, अस्पताल, पालिका भवन, सुरक्षा निकायका भवनलगायतको निर्माण सरकारी आयोजनामा अर्थ मन्त्रालयले स्रोत सुनिश्चित गरेपछि नबुझाउन पाउँछ । जस कारण अहिलेसम्म कुनै पनि सरकारी आयोजनाले कोषमा रकम बुझाएका छैनन् ।”अहिलेसम्म अर्थ मन्त्रालयले आयोजनाको जमानी मात्र बस्ने गरेका छन् तर पैसा तिरेका छैनन् । अर्थ मन्त्रालयले कोषलाई तिर्नुपर्ने रकमको तथ्याङ्क सङ्कलन भइरहेको उहाँले जानकारी दिनुभयो । तथ्याङ्क सङ्कलन भइसकेपछि कोषले अर्थ मन्त्रालयलाई औपचारिक रूपमा जानकारी गराउने र रकम माग्ने उहाँको भनाइ छ ।वन अधिकृत घिमिरेका अनुसार सरकारी आयोजना निर्माणका क्रममा नयाँ रुख रोप्न र हुर्काउन लाग्ने खर्च अर्थ मन्त्रालयले म नै तिरिदिन्छु भनेर वन विभागलाई पत्र दिन्छ । त्यही पत्रका आधारमा वन विभागले अहिलेसम्म सरकारी आयोजनालाई रुख काट्ने अनुमति दिँदै आएको छ तर निजी क्षेत्रबाट सञ्चालित आयोजनाले सम्झौता गर्नुअघि नै वन विकास कोषमा पूरा रकम अनिवार्य रूपमा बुझाउनुपर्ने हुन्छ । वन नियमावली, २०८१ मा नै यस प्रकारको व्यवस्था गरिएको छ । यस नियमावलीमा टेकेर अहिलेसम्म रुख कटानीको काम भइरहेको छ ।अहिलेसम्म वन कोषमा जम्मा भएको तीन अर्ब रुपियाँ निजी क्षेत्रबाट सञ्चालित आयोजनाबाट जम्मा भएको वन अधिकृत घिमिरेको भनाइ छ । छ वर्षअघि वन विकास कोषको स्थापना गरिएको थियो । कोष खडा गरिएदेखि अहिलेसम्म सरकारी आयोजनाबाट एक रुपियाँ पनि जम्मा हुन सकेको छैन । २०७६ सालदेखि वन विकास कोष खडा गरिए पनि वन नियमावली, २०७९ लागु भएपछि रुख काटेबापत रुख रोप्नुको सट्टा कोषमा रकम जम्मा गर्ने प्रावधान लागु गरिएको हो । यसअघि कुनै आयोजनामा काटिएका रुखको सट्टा रुख नै रोप्नुपर्ने वा रकम जम्मा गर्नुपर्ने प्रावधान थियो । अहिले वन नियमावली, २०८१ (संशोधित) कार्यान्वयनमा छ । वन ऐन, २०७६ आएपछि २०७६ सालदेखि वन विकास कोषमा रकम जम्मा हुँदै आएको हो । वन ऐनमा वन विकास कोषको व्यवस्था गरिएको छ ।वन अधिकृत घिमिरेले भन्नुभयो, “पहिला सम्बन्धित आयोजनाले काटिएको रुखको सट्टा रुख रोप्नुपर्ने प्रावधान थियो । वन नियमावली आइसकेपछि वृक्षरोपणमा लाग्ने खर्च कोषमा नै जम्मा गर्ने प्रावधान लागु गरिएको हो । अहिले कुनै पनि आयोजनाले वृक्षरोपण गर्दैनन्, नियमावली अनुसार कोषमा रकम नै जम्मा गर्छन् ।”रुख कटान गरेपछि सम्बन्धित आयोजनाले क्षतिपूर्तिबापत रुख रोप्नुपर्ने प्रावधान हटाएर वन विकास कोषको स्थापना गरिएको हो । एउटा रुख काटेमा २५ वटा रुख रोप्नुपर्ने व्यवस्था थियो, पछि एउटा रुख बराबर १० वटा रुख रोप्ने प्रावधान लागु गरियो । अहिले रुख रोप्नुको सट्टा वन विकास कोषमा रकम जम्मा गर्नुपर्ने प्रावधान लागु गरिएको छ । एउटा रुख काटेबापत १० वटा रुख लगाउन र त्यसलाई पाँच वर्षसम्म हुर्काउन लाग्ने खर्च वन विकास कोषमा जम्मा गर्नुपर्ने हुन्छ ।",
      "link": "https://gorkhapatraonline.com/news/167699",
      "image": "https://gorkhapatraonline.com/storage/media/295905/conversions/2234-original-thumb.jpg"
    },
    {
      "slug": "167698",
      "title": "ग्रेड वृद्धि परीक्षामा घटे झन्डै बिस प्रतिशत विद्यार्थी",
      "timestamp": 1755022500000,
      "source": "gp",
      "content": "माध्यमिक शिक्षा परीक्षा (एसइई) को ग्रेड वृद्धि परीक्षामा सहभागी हुने परीक्षार्थीको सङ्ख्या घटेको छ । यसअघि असार १३ गते प्रकाशित भएको नतिजामा अनुत्तीर्ण भएका परीक्षार्थीका लागि राष्ट्रिय परीक्षा बोर्डले साउन २९ गतेदेखि ग्रेड वृद्धि परीक्षा सञ्चालन गर्दै छ । बोर्डका अनुसार उक्त नतिजाबाट एक लाख ६७ हजार जना परीक्षामा अनुत्तीर्ण अर्थात् नन ग्रेडेड समूहमा परेका थिए ।",
      "longContent": "गोरखापत्र समाचारदाताकाठमाडौँ, साउन २९ गते । माध्यमिक शिक्षा परीक्षा (एसइई) को ग्रेड वृद्धि परीक्षामा सहभागी हुने परीक्षार्थीको सङ्ख्या घटेको छ । यसअघि असार १३ गते प्रकाशित भएको नतिजामा अनुत्तीर्ण भएका परीक्षार्थीका लागि राष्ट्रिय परीक्षा बोर्डले साउन २९ गतेदेखि ग्रेड वृद्धि परीक्षा सञ्चालन गर्दै छ । बोर्डका अनुसार उक्त नतिजाबाट एक लाख ६७ हजार जना परीक्षामा अनुत्तीर्ण अर्थात् नन ग्रेडेड समूहमा परेका थिए । सोही विद्यार्थीका लागि ग्रेड वृद्धि परीक्षा सञ्चालन गर्न लागिएको हो तर परीक्षाका लागि योग्यमध्ये जम्मा एक लाख ४२ हजार ८५३ जनाले मात्रै परीक्षामा सहभागी हुन फाराम भरेको बोर्डका परीक्षा नियन्त्रक (कक्षा १०) टुकराज अधिकारीले जानकारी दिनुभयो ।  परीक्षा फाराम भरेकामध्ये सबै जना परीक्षामा सहभागी नभएको विगतको अनुभव छ । ग्रेड वृद्धि परीक्षाका लागि बोर्डले मुलुकभर ४६९ केन्द्र तोकेको छ । परीक्षाको पहिलो दिन अनिवार्य अङ्ग्रेजीको परीक्षा हुँदै छ । साधारण धारका विषयको परीक्षा भदौ ४ गते तथा प्राविधिक धारका भदौ ६ गते सकिने छ । ग्रेड वृद्धि परीक्षामा उत्तीर्ण हुनेलाई यसै शैक्षिक सत्रको कक्षा ११ मा पढ्न पाउने व्यवस्था गर्न लागिएको हुनाले बोर्डले सकेसम्म ग्रेड वृद्धि परीक्षाको नतिजा पनि दसैँअघि नै सार्वजनिक गर्ने गरी तयारी गरिरहेको छ । ८६० जनाको नतिजा परिवर्तनअसार १३ गते सार्वजनिक भएको माध्यमिक शिक्षा परीक्षा (एसइई) को नतिजामा चित्त नबुझेर पुनर्योग (रिटोटलिङ) गरेकामध्ये ८६० जनाको परीक्षाको नतिजामा परिवर्तन भएको छ । नतिजामा चित्त नबुझेपछि २७ हजार ३१५ जनाले पुनर्योगका लागि निवेदन दिएका थिए । परीक्षा नियन्त्रक टुकराज अधिकारीका अनुसार विभिन्न पाँच चरणमा पुनर्योगको नतिजा सार्वजनिक गरिएको थियो । पुनर्योग दिएकामध्ये नतिजा परिवर्तन हुनेको सङ्ख्या करिब तीन प्रतिशत हुन आउँछ । नतिजा परिवर्तन भएपछि केही विद्यार्थीको एसइईको पुरानो प्राप्ताङ्कमा वृद्धि भई चार जिपिएसमेत पुगेको छ । एसइईको नतिजा गत असार १३ गते सार्वजनिक भएको थियो । परीक्षामा सहभागीमध्ये ६१.८१ प्रतिशत परीक्षार्थी उत्तीर्ण भएका थिए । परीक्षामा कुल चार लाख ३८ हजार ८९६ परीक्षार्थी सहभागी भएका थिए, जसमध्ये  दुई लाख ७१ हजार २९९ जना उत्तीर्ण भएका छन् । एक लाख ६७ हजार ५९७ जना अनुत्तीर्ण अर्थात् नन ग्रेडेडमा परेका छन् ।",
      "link": "https://gorkhapatraonline.com/news/167698",
      "image": "https://gorkhapatraonline.com/storage/media/295904/conversions/exam-bord-original-thumb.jpg"
    },
    {
      "slug": "167697",
      "title": "‘संरचनागत सुधारले मात्र विकास’",
      "timestamp": 1755022500000,
      "source": "gp",
      "content": "सञ्चार तथा सूचनाप्रविधिमन्त्री पृथ्वी सुब्बा गुरुङले जटिल नीतिगत संरचनाले विकासमा बाधा पु¥याएको बताउनुभएको छ । सञ्चार तथा सूचनाप्रविधि मन्त्रालयमा बुधबार मन्त्रालयको २०८१/८२ को चौथो त्रैमासिक/वार्षिक प्रगति समीक्षा तथा मन्त्रालयस्तरीय विकास समस्या समाधान समिति (एमडिएसी) बैठकमा मन्त्री गुरुङले पूरा नीति, नियम र ऐन कानुन सुधार गरेर विकासतर्फ सहज वातावरण सिर्जना गर्नुपर्ने धारणा राख्नुभयो ।",
      "longContent": "गोरखापत्र समाचारदाता काठमाडौँ, साउन २९ गते । सञ्चार तथा सूचनाप्रविधिमन्त्री पृथ्वी सुब्बा गुरुङले जटिल नीतिगत संरचनाले विकासमा बाधा पुर्‍याएको बताउनुभएको छ । सञ्चार तथा सूचनाप्रविधि मन्त्रालयमा बुधबार मन्त्रालयको २०८१/८२ को चौथो त्रैमासिक/वार्षिक प्रगति समीक्षा तथा मन्त्रालयस्तरीय विकास समस्या समाधान समिति (एमडिएसी) बैठकमा मन्त्री गुरुङले पूरा नीति, नियम र ऐन कानुन सुधार गरेर विकासतर्फ सहज वातावरण सिर्जना गर्नुपर्ने धारणा राख्नुभयो ।मन्त्री गुरुङले संस्थागत सुधारका लागि कर्मचारी, प्रशासन संयन्त्र र कार्यशैलीमा सुधार ल्याउनु अर्को महत्वपूर्ण पक्ष रहेको सुनाउनुभयो । विगतको कार्यशैलीबाट पाठ सिक्दै आगामी कार्यसम्पादनमा अपेक्षाकृत प्रगति गर्ने पनि उहाँले बैठकमा सुझाव दिनुभयो । “मन्त्रालय मन्त्रालयबिच समन्वय हुँदैन, एकले अर्कोलाई सहयोग गर्दैन । पुँजीगत खर्च नहुनुमा ३० प्रतिशत अर्थ मन्त्रालयको दोष छ,” उहाँले भन्नुभयो, “सञ्चारसम्बद्ध तपाईंहरूले लक्ष्य र उद्देश्य पूरा गर्ने योजना बनाउनुस् । कम्तीमा ७५ प्रतिशत पुँजीगत खर्च गर्ने योजना बनाएर काम गर्नुस् ।” कर्मचारीमा परिवर्तित व्यवस्था अनुकूल काम गर्नेभन्दा पुरानै शैलीमा काम गर्ने प्रवृत्ति हाबी रहेको दाबी गर्नुभयो । राष्ट्रिय योजना आयोगका सदस्य प्रकाश श्रेष्ठले उपलब्ध बजेटको सीमाभित्र रही जति सकिन्छ, त्यसको भरपूर सदुपयोग गरेर कार्यसम्पादन गर्नुपर्ने बताउनुभयो । सञ्चार सचिव राधिका अर्यालले मन्त्रालयले केही महत्वपूर्ण नीतिगत कार्य सफल भएको कुरालाई सकारात्मक रूपमा लिनुपर्ने बताउनुभयो । हाल मन्त्रालयले ऐन, संशोधन, नीतिगत सुधार गर्न लागेको सुनाउँदै यसले आगामी कार्यदिशामा काम गर्न सहजता प्रदान गर्ने धारणा राख्नुभयो ।  खर्च–आम्दानी सन्तुलित बैठकमा गोरखापत्र संस्थानका कार्यकारी अध्यक्ष विष्णुप्रसाद सुवेदीले आफ्नो संस्थानको खर्च आम्दानी सन्तुलनमा रहेको र गत आर्थिक वर्ष १० करोड नाफा गर्न सफल भएको बताउनुभयो । सरकारी विज्ञापन मात्रै नभएर कर्पोरेट क्षेत्रको समेत राम्रो विज्ञापन प्रकाशन गरेर आम्दानी गर्दै आएको उहाँले बताउनुभयो । सार्वजनिक सेवा प्रसारण नेपालका अध्यक्ष महेन्द्र विष्टले सार्वजनिक सेवा प्रसारणको नीतिगत व्यवस्था गरिए पनि व्यावहारिक रूपमा कार्यान्वयन गर्न केही समय लाग्ने बताउनुभयो । राट्रिय समाचार समितिका कार्यकारी अध्यक्ष धमेन्द्र झाले संस्थाको सङ्गठन व्यवस्थापन कार्य २०४१ सालकै भएकाले दरबन्दी थप गरेर जानुपर्ने आवश्यकता देखिएको बताउनुभयो ।राष्ट्रिय योजना आयोगका सहसचिव अर्जुन भण्डारीले पुँजीगत खर्च हुन नसक्ने अवस्थाको राम्रो खोज अनुसन्धान गरेर निकास निकाल्नुपर्ने बताउनुभयो । सञ्चार मन्त्रालयका सहसचिव कोशहरि निरौलाले स्रोतसाधनको दबाबमा समेत नतिजा निकाल्ने गरी काम गर्न खोजिएको प्रस्ट पार्नुभयो । हुलाक सेवा विभागका महानिर्देशक मनमाया भट्टराईले सीमित स्रोतसाधन हुँदासमेत स्थानीय तहसम्म सेवा विस्तार गरेर उपयोगी बनाएको दाबी गर्नुभयो । अर्थ मन्त्रालयकी उपसचिव सम्झना बरालले सीमित स्रोतसाधनमा धेरै काम गर्नुपर्ने आवश्यकता देखिएको बताउनुभयो । सूचना तथा प्रसारण विभागका निर्देशक पूर्णिमा उपाध्यायले प्राविधिक जनशक्ति कम हुँदा रेडियो र टेलिभिजनको नियमन गर्न नसकिएको जानकारी दिनुभयो । विज्ञापन बोर्डका लक्ष्मण हुमागाईंले स्थायी दरबन्दी भएका कर्मचारी कम हुँदा कार्यसम्पादनमा असर परेको बताउनुभयो । न्यूनतम पारिश्रमिक निर्धारण समितिकी अध्यक्ष सङ्गीता खड्काले प्रायः मिडियाले पत्रकारको पारिश्रमिक वृद्धि र नियमित पारिश्रमिक उपलब्ध गराउन नसकेको बताउनुभयो ।",
      "link": "https://gorkhapatraonline.com/news/167697",
      "image": "https://gorkhapatraonline.com/storage/media/295903/conversions/345-original-thumb.jpg"
    },
    {
      "slug": "167696",
      "title": "देशैभरि मनसुन सक्रिय",
      "timestamp": 1755022500000,
      "source": "gp",
      "content": "मनसुनको न्यूनचापीय रेखा तराई आसपास अवस्थित रहँदा मनसुन सक्रिय भएको छ । जल तथा मौसम विज्ञान विभाग, मौसम पूर्वानुमान महाशाखाका अनुसार बुधबार देशका अधिकांश स्थानमा वर्षा भएको हो ।",
      "longContent": "गोरखापत्र समाचारदाता काठमाडौँ, साउन २९ गते । मनसुनको न्यूनचापीय रेखा तराई आसपास अवस्थित रहँदा मनसुन सक्रिय भएको छ । जल तथा मौसम विज्ञान विभाग, मौसम पूर्वानुमान महाशाखाका अनुसार बुधबार देशका अधिकांश स्थानमा वर्षा भएको हो । विभागले देशभर पूर्णतया बदली रहेको र अधिकांश स्थानमा मध्यम वर्षा भएको जानकारी दिएको छ । मधेश, कोशी, बागमती, गण्डकी, लुम्बिनी र सुदूरपश्चिम प्रदेशको थोरै स्थानमा भीषण वर्षा र एक/दुई स्थानमा धेरै भीषण वर्षा भएको छ । कर्णाली प्रदेशको एक/दुई स्थानमा भीषण वर्षा भएको छ । यसै गरी काठमाडौँ उपत्यकामा पनि बुधबार दिउँसो वर्षा भएको छ । रातिसम्म वर्षा नरोकिएका कारण बागमती नदी तथा विष्णुमती, मनोहरा, हनुमन्तेसहितका सहायक खोला किनार आसपासका क्षेत्रमा सुरक्षा सतर्कता बढाइएको छ ।",
      "link": "https://gorkhapatraonline.com/news/167696",
      "image": "https://gorkhapatraonline.com/storage/media/295902/conversions/renning-original-thumb.jpg"
    },
    {
      "slug": "167695",
      "title": "इतिहास जोगाउँदै ‘लाहुरेको गाउँ’ भार्से",
      "timestamp": 1755022500000,
      "source": "gp",
      "content": "गुल्मीको सत्यवती गाउँपालिका–८, भार्से अर्थात् लाहुरे गाउँ प्राकृतिक, सांस्कृतिक र पर्यटकीय हिसाबले मात्रै नभएर ऐतिहासिक रूपले समेत महत्वपूर्ण छ । भार्सेबाट प्रथम र दोस्रो विश्वयुद्ध लड्नेहरूको फोटो र इतिहासको लागि भूपू गोर्खा ग्यालरी तथा भार्सेबाट गोर्खा, भारत र नेपाली लाहुरेसहित सामाजिक अगुवासमेतको भार्से ग्यालरी निर्माण गरिएपछि यो गाउँको महत्व झन् चुलिएको छ ।",
      "longContent": "रेसुङ्गा (गुल्मी), साउन २९ गते । गुल्मीको सत्यवती गाउँपालिका–८, भार्से अर्थात् लाहुरे गाउँ प्राकृतिक, सांस्कृतिक र पर्यटकीय हिसाबले मात्रै नभएर ऐतिहासिक रूपले समेत महत्वपूर्ण छ । भार्सेबाट प्रथम र दोस्रो विश्वयुद्ध लड्नेहरूको फोटो र इतिहासको लागि भूपू गोर्खा ग्यालरी तथा भार्सेबाट गोर्खा, भारत र नेपाली लाहुरेसहित सामाजिक अगुवासमेतको भार्से ग्यालरी निर्माण गरिएपछि यो गाउँको महत्व झन् चुलिएको छ । हालसम्मको अध्ययन तथा खोजीबाट प्रथम विश्वयुद्ध लड्ने ८४ जना र दोस्रो विश्वयुद्ध लड्ने १७८ जना भार्से गाउँका लाहुरे थिए । भूपू गोर्खा ग्यालरीमा पहिलो र दोस्रो विश्वयुद्ध लडेका अहिलेसम्म ३४ जना दिवङ्गत व्यक्तिहरूको तस्बिर र सङ्क्षिप्त विवरण राखिएको छ । भार्सेका अगुवा नरबहादुर बुढाथोकीका अनुसार जसमा विश्वमै कम उमेर र नेपालबाट पहिलो भिक्टोरिया क्रस पाउने कर्णबहादुर रानादेखि भारतीय सेनामा नेपालबाट पहिलो कर्णेल श्रीप्रसाद बुढाथोकी तथा श्रीप्रसादकै बुवा गिरिप्रसाद बुढाथोकीको तस्बिर राखिएको छ । गिरि र श्रीप्रसाद बुढाथोकी बाबुछोरा नै नेपालका पूर्वमन्त्रीहरू हुनुहुन्छ । उहाँहरू बाबुछोरा एउटै पल्टनबाट विश्वयुद्ध लड्नुभएको थियो । लेफ्टिनेन्ट कुलबहादुर बुढाथोकीका बुवा मोतीबहादुर बुढाथोकी पनि विश्वयुद्ध लडेकाले आफ्नो बुवासहित भार्सेली पुर्खा, इतिहास र पहिचानका लागि ग्यालरी स्थापना गरिएको हो । भार्सेमा जन्मिएर अहिले हङकङमा रहनुभएका लेफ्टिनेन्ट कुलबहादुर बुढाथोकीले आफ्नै अगुवाइमा भार्से भूपू गोर्खा र भार्से ग्यालरी स्थापना गर्नुभएको छ । बुढाथोकी एक्लैले ग्यालरीका लागि करिब ५७ लाख रुपियाँ लगानी गर्नुभएको छ । उहाँले भन्नुभयो, “स्वदेश तथा परदेशमा भार्सेलीको गर्विलो इतिहास भए पनि भार्सेको गरिमा जोगाउन सकिएन । त्यसैले मैले इतिहास जोगाउने प्रत्यन गरेको हुँ ।” भार्से ग्यालरीमा भार्सेली भारतीय, ब्रिटिस, नेपाली सेना, प्रहरी, राष्ट्रसेवक कर्मचारीको फोटो राखिएको छ । नेपाल प्रहरीका डिआइजी नीरज पुन तथा नेपाली सेनाका मेजर जनरल नरबहादुर बुढाथोकीलगायत ६८४ मध्ये करिब चार सय जनाको फोटो राखिएको छ । भार्सेका अगुवा नरबहादुर बुढाथोकीले ग्यालरीमा मूर्तिकार यमबहादुर थापाले निर्माण गरेको १९ वर्षकै उमेरमा बेलायतको भिक्टोरिया क्रस पाउने कर्णबहादुर रानाको सालिक राख्ने अन्तिम तयारी रहेको बताउनुभयो । भार्से ग्यालरीमा लाहुरेबाहेक मुखिया, लामा, निजामती कर्मचारी, डाक्टरलगायतको तस्बिर पनि राखिएको छ । जलस्रोत तथा सिँचाइ डिभिजन कार्यालय गुल्मीका प्रमुख तथा अजिरकोट गाउँपालिका–२, गोरखाका भरत सापकोटले भार्से वास्तवमै अध्ययन केन्द्र रहेको बताउनुभयो ।भार्सेलीले पर्यटन प्रवर्धनमा टेवा पु¥याउने उद्देश्यले साढे दुई करोडको लागतमा बौद्ध स्तूप निर्माण गरेका छन् । बौद्ध स्तूप निर्माणको परिकल्पनाकारसमेत रहनुभएका लेफ्टिनेन्ट कुलबहादुर बुढाथोकीको एक करोड १५ लाख सहयोग र भार्सेली समाज हङकङसहित, भार्से समाज युके, भार्सेली समाज तराई क्षेत्र, भार्सेली समाज काठमाडौँ र छिमेकी गाउँका प्रवासी गरेर आठ सयले आर्थिक सहयोग गरेका छन् । स्तूप र ‘फन पार्क’ ले आन्तरिक तथा बाह्य पर्यटकको गन्तव्य बन्दै गएको छ । जिल्लाका पुरानामध्येको रानीवन होमस्टे अहिले पाहुनाले कहिल्यै खाली हुँदैन । स्थानीय परिकारको स्वादसँगै सोरठी र कृष्ण चरित्रको सांस्कृतिक प्रस्तुतिले सबैलाई लोभ्याउँछ । भार्सेमा तामाखानीसमेत छ । स्थानीय ७२ वर्षीय मनबहादुर श्रीसले भार्सेमा १०/१२ पुस्ताअघिका संरचना र संस्कृति अझै जीवित रहेको बताउनुभयो ।",
      "link": "https://gorkhapatraonline.com/news/167695",
      "image": "https://gorkhapatraonline.com/storage/media/295901/conversions/11-original-thumb.jpg"
    },
    {
      "slug": "167693",
      "title": "जनकपुरमा मुटुरोगसम्बन्धी अस्पताल खुल्दै",
      "timestamp": 1754936100000,
      "source": "gp",
      "content": "मधेशको राजधानी जनकपुरधाममा पहिलो पटक मुटुरोग सम्बन्धी सम्पूर्ण सेवा प्रदान गर्ने उद्देश्यसाथ सुविधा सम्पन्न आरोग्य निकेतन अस्पताल सञ्चालनमा आउन लागेको छ ।",
      "longContent": "धर्बेन्द्र झा जनकपुरधाम, साउन २८ गते । मधेशको राजधानी जनकपुरधाममा पहिलो पटक मुटुरोग सम्बन्धी सम्पूर्ण सेवा प्रदान गर्ने उद्देश्यसाथ सुविधा सम्पन्न आरोग्य निकेतन अस्पताल सञ्चालनमा आउन लागेको छ । अस्पताल सञ्चालन विषयमा बुधबार जनकपुरधाममा आयोजना गरिएको पत्रकार सम्मेलनमा उक्त अस्पतालका अध्यक्ष डा. गोराङ्ग मिश्राले निजिस्तरवाट जम्मा २० करोडको लगानीमा बिहीबारबाट सञ्चालनमा आउन लागेको अस्पतालको एक कार्यक्रमबिच मधेश प्रदेशका मुख्यमन्त्री सतिशकुमार सिंहले उद्घाटन गर्ने कार्यक्रम रहेको जानकारी दिनुभयो ।सय वेड क्षमताको उक्त अस्पतालमा मुटु रोगसम्बन्धी सेवासहित अन्य सेवाहरु दक्ष चिकित्सकबाट प्रदान गरिने उहाँले बताउनुभयो । उहाँले अस्पतालमा सरसफाईदेखि अस्पालबाट प्रदान हुने सेवाबाट नागरिक सन्तुष्ट हुने बताउनुभयो ।अध्यक्ष डा. मिश्राले मुटु रोगको समयमा उपचार नहुँदा दिनहु दर्जनौ मान्छे मर्ने गरेको र जनकपुरधाम मधेश प्रदेशको राजधानी हुँदा पनि विस्तृत मुटु परीक्षणको अवस्था यस क्षेत्रमा नरहेको कारण पनि धेरैजसो मान्छे विरामी पर्दा उपचारकै अभावमा ज्यान गुमाउनु परेका कारण पनि यस क्षेत्रमा मुटुरोगसम्बन्धी सेवा प्रदान गर्ने उद्देश्यले अस्पताल सञ्चालनमा आउन लागेको बताउनुभयो । भवन निमार्णमा ८ करोड र उपकरण खरिदमा १२ करोडको लगानी रहेको उक्त अस्पतालले स्वास्थ्य क्षेत्रको समस्या समाधानका लागि ठुलो मद्दत पुग्ने विश्वास व्यक्त गर्नुभयो । उपचार गराउने विरामीसँग अस्पताल प्रशासनले राम्रो व्यवहार गर्नुको साथै हाम्रो समाजलाई सुहाउने किसिमले अस्पतालबाट प्रवाह हुने सेवाको शुल्क निर्धारण हुने बताउनुभयो ।",
      "link": "https://gorkhapatraonline.com/news/167693",
      "image": "https://gorkhapatraonline.com/storage/media/295899/conversions/aspatal-sanchal-patrakar-samelan-original-thumb.jpg"
    }
  ]
}