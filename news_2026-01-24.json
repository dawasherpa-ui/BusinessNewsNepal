{
  "date": "2026-01-24T02:46:08.086Z",
  "news": [
    {
      "slug": "189212",
      "title": "श्रीकृष्ण बेभरेजको पानीमा एमोनिया",
      "timestamp": 1769212800000,
      "source": "gp",
      "content": "खाद्य प्रविधि तथा गुण नियन्त्रण विभागले काठमाडौँका पानी आपूर्तिकर्ताले वितरण गर्ने पिउने पानीमा एमोनिया पाइएको र सरसफाइमा लापर्बाही भेटिएको जनाएको छ । विभागको टोलीले भक्तपुरस्थित श्रीकृष्ण बेभरेजले उत्पादन गरेर बजारमा पठाएको पानीको परीक्षण गर्दा एमोनिया पोजेटिभ भएको फेला परेको हो ।",
      "longContent": "गोरखापत्र समाचारदाता काठमाडौँ, माघ १० गते । खाद्य प्रविधि तथा गुण नियन्त्रण विभागले काठमाडौँका पानी आपूर्तिकर्ताले वितरण गर्ने पिउने पानीमा एमोनिया पाइएको र सरसफाइमा लापर्बाही भेटिएको जनाएको छ । विभागको टोलीले भक्तपुरस्थित श्रीकृष्ण बेभरेजले उत्पादन गरेर बजारमा पठाएको पानीको परीक्षण गर्दा एमोनिया पोजेटिभ भएको फेला परेको हो । विभागका अनुसार कागेश्वरी मनोहरा नगरपालिका–९ मा पर्ने गोठाटार क्षेत्रका विभिन्न खाद्य उद्योग र व्यवसायको अनुगमन गरेर जारको पानी परीक्षण गर्दा एमोनिया पोजेटिभ भेटिएपछि थप परीक्षणका लागि नमुना सङ्कलन गरिएको छ । अनुगमनका क्रममा उक्त उद्योगमा काम गर्ने श्रमिकले हातमा पन्जासमेत नलगाई जार भर्ने गरेकोसमेत पाइएको थियो । त्यसै गरी शीतल जल उद्योगमा श्रमिकको व्यक्तिगत सरसफाइ पर्याप्त नभएको र प्रशोधित पिउने पानी उत्पादन मापदण्डसम्बन्धी निर्देशिका अनुसारको अभिलेख नराखेको पाइएको छ । विभागले उक्त उद्योगलाई पुराना र कुच्चिएका जार प्रयोग नगर्न र सरसफाइमा सुधार गर्न निर्देशन दिएको छ । विभागले उपभोक्ताको स्वास्थ्यमा खेलबाड गर्ने व्यवसायीलाई सचेत गराउँदै देखिएका कैफियत तत्काल सुधार गर्न कडा निर्देशन दिएको जनाएको छ । मोबाइल खाद्य प्रयोगशाला भ्यानबाट गरिएको परीक्षणमा पानीमा एमोनिया भेटिएको श्रीकृष्ण बेभरेजलाई कारबाही प्रक्रिया अगाडि बढाएको जनाइएको छ । विभागका निर्देशक डा. बालकुमारी शर्माले सम्बन्धित पानी उद्योगलाई प्रशोधित पिउने पानी उत्पादन मापदण्डसम्बन्धी निर्देशिका, २०७४ मा भएका प्रावधान पूर्ण रूपमा पालना गर्न र खाद्य स्वच्छता कायम गर्न निर्देशन दिएको जानकारी दिनुभयो ।",
      "link": "https://gorkhapatraonline.com/news/189212",
      "image": "https://gorkhapatraonline.com/storage/media/332491/conversions/pp-original-thumb.jpg"
    },
    {
      "slug": "189210",
      "title": "भन्सारमा सुशासनको प्रत्याभूति आवश्यक",
      "timestamp": 1769212800000,
      "source": "gp",
      "content": "अर्थ मन्त्रालयका राजस्व सचिव भूपाल बरालले पात्र, प्रणाली र पद्धतिको सुधारबाट मात्र भन्सारमा सुशासनको प्रत्याभूत हुने बताउनुभएको छ ।   ७४ औँ अन्तर्राष्ट्रिय भन्सार दिवसको अवसर पारेर नेपाल भन्सार एजेन्ट सङ्घ, काठमाडौँले शुक्रबार आयोजना गरेको राजस्व सुरक्षण र व्यापार सहजीकरणमा त्रिभुवन अन्तर्राष्ट्रिय विमानस्थल भन्सार कार्यालय, निजी क्षेत्र तथा भन्सार एजेन्टबिच साझेदारी विषयमा आयोजित अन्तर्क्रियामा उहाँले सो कुरा बताउनुभएको हो ।",
      "longContent": "गोरखापत्र समाचारदाताकाठमाडौं, माघ १० गते । अर्थ मन्त्रालयका राजस्व सचिव भूपाल बरालले पात्र, प्रणाली र पद्धतिको सुधारबाट मात्र भन्सारमा सुशासनको प्रत्याभूत हुने बताउनुभएको छ । ७४ औँ अन्तर्राष्ट्रिय भन्सार दिवसको अवसर पारेर नेपाल भन्सार एजेन्ट सङ्घ, काठमाडौँले शुक्रबार आयोजना गरेको राजस्व सुरक्षण र व्यापार सहजीकरणमा त्रिभुवन अन्तर्राष्ट्रिय विमानस्थल भन्सार कार्यालय, निजी क्षेत्र तथा भन्सार एजेन्टबिच साझेदारी विषयमा आयोजित अन्तर्क्रियामा उहाँले सो कुरा बताउनुभएको हो । सचिव बरालले भन्सारमा मालवस्तुको वास्तविक कारोबार मूल्यका आधारमा सही घोषणा गर्नुपर्नेमा जोड दिँदै भन्सार सुधारमा भन्सार प्रशासन, निजी क्षेत्र र भन्सार एजेन्ट जिम्मेवार रहनुपर्ने बताउनुभयो ।भन्सार विभागका महानिर्देशक श्यामप्रसाद भण्डारीले भन्सार प्रशासनको पहिलो काम व्यापार सहजीकरण भएको बताउँदै भन्सारमा भएका समस्या समाधान गरी नेपालको भन्सार प्रशासनलाई अन्तर्राष्ट्रियस्तरका बनाउन भन्सार विभाग लागिपरेको उल्लेख गर्नुभयो ।उद्योग वाणिज्य सङ्घ काठमाडौँका अध्यक्ष दिनेश श्रेष्ठ तथा नेपाल चेम्बर अफ कमर्सका महानिर्देशक देवेन्द्र लामिछानेले व्यापार सहजीकरण एवं भन्सार प्रशासन, निजी क्षेत्र र भन्सार एजेन्टबिचको सहकार्यले देशको राजस्व सङ्कलनमा वृद्धि हुने चर्चा गर्दै वैध व्यापार सहजीकरणमा राज्य जिम्मेवार हुनुपर्ने बताउनुभयो ।त्रिभुवन अन्तर्राष्ट्रिय विमानस्थल भन्सार कार्यालयका प्रमुख विष्णुप्रसाद ज्ञवालीले त्रिभुवन अन्तर्राष्ट्रिय विमानस्थल भन्सार कार्यालयको सुधारका लागि भएका पहलबारे प्रकाश पार्दै जनअपेक्षाबमोजिमको भन्सार कार्यालय बनाउन सबै पक्ष उत्तिकै जिम्मेवार भएर लाग्नुपर्ने बताउनुभयो ।नेपाल भन्सार एजेन्ट सङ्घ काठमाडौँका अध्यक्ष होमनाथ धमलाको अध्यक्षतामा भएको सो कार्यक्रमका सहभागीले त्रिभुवन अन्तर्राष्ट्रिय विमानस्थल भन्सार कार्यालय सुधार तथा व्यापार सहजीकरणमा भन्सार प्रशासन, निजी क्षेत्र तथा भन्सार एजेन्टको भूमिका महìवपूर्ण हुने बताएका थिए ।",
      "link": "https://gorkhapatraonline.com/news/189210",
      "image": "https://gorkhapatraonline.com/storage/media/332489/conversions/Bhansar-agent-original-thumb.jpg"
    },
    {
      "slug": "189209",
      "title": "‘आफ्नै सामर्थ्य बिर्संदा निजी क्षेत्र कमजोर’",
      "timestamp": 1769212800000,
      "source": "gp",
      "content": "देशको अर्थतन्त्र र रोजगारीमा महत्वपूर्ण भूमिका निर्वाह गर्दै आएको निजी क्षेत्र आफ्नै सामथ्र्य बिर्सेर अलमलमा परेको सरोकारवालाले बताएका छन् । विराटनगरमा राष्ट्रिय व्यावसायिक पहल तथा उद्योग सङ्गठन मोरङले नेपाल उद्योग वाणिज्य महासङ्घ, कोशीसँगको सहकार्यमा शुक्रबार आयोजना गरेको बृहत् अन्तर्क्रियामा उनीहरूले यस्तो बताएका हुन् ।",
      "longContent": "रङ्गेली समाचारदाताविराटनगर, माघ १० गते । देशको अर्थतन्त्र र रोजगारीमा महत्वपूर्ण भूमिका निर्वाह गर्दै आएको निजी क्षेत्र आफ्नै सामर्थ्य बिर्सेर अलमलमा परेको सरोकारवालाले बताएका छन् । विराटनगरमा राष्ट्रिय व्यावसायिक पहल तथा उद्योग सङ्गठन मोरङले नेपाल उद्योग वाणिज्य महासङ्घ, कोशीसँगको सहकार्यमा शुक्रबार आयोजना गरेको बृहत् अन्तर्क्रियामा उनीहरूले यस्तो बताएका हुन् । ‘निजी क्षेत्र : प्रश्न, पहिचान र प्रतिबद्धता’ विषयक अन्तर्क्रियामा देशमा औद्योगिक तथा व्यावसायिक विकास र विस्तारबाट अर्थतन्त्रमा पु¥याउँदै आएको योगदानका प्रमुख हिस्सेदार निजी क्षेत्र आत्मगत रूपमा कमजोर बन्दै गएकोप्रति चिन्ता व्यक्त गरिएको थियो । नेपाल व्यावसायिक पहलका अध्यक्ष तथा नेपाल उद्योग वाणिज्य महासङ्घका पूर्वअध्यक्ष कुशकुमार जोशीले निजी क्षेत्रको प्रतिनिधित्व गर्ने संस्थाबिच नै विभाजन आइरहेकोमा चिन्ता गर्नुभयो । उहाँले एकताबद्ध हुनुपर्ने यो क्षेत्रमा व्यक्तिगत उद्योग र व्यवसायका लागि स्वार्थगत राजनीतिक सम्झौता हाबीउन्मुख रहेको बताउनुभयो । यसले कुनै निश्चित उद्योग वा व्यापारीलाई फाइदा पुगिरहेका बेला समग्र निजी क्षेत्र निरीह बन्नु परिरहेको उहाँको भनाइ थियो । अध्यक्ष जोशीले जेनजी आन्दोलनपछि राज्य कमजोर र निरीह बन्दा निजी क्षेत्र त्रसित भएर बाँच्न परेको बताउनुभयो । उहाँले देश निर्वाचनमा गएको भए पनि त्यसले दिने राजनीतिक निकासमा निजी क्षेत्र कति सुरक्षित ? भन्ने अहिले अन्योल रहेको बताउनुभयो । उहाँले अब निजी क्षेत्रले प्रश्न, पहिचान र एकताका लागि प्रतिबद्ध हुने कुरामा साझा मत बनाएर अघि बढ्नुपर्नेमा जोड दिनुभयो । समूह छलफलमा नेपाल राष्ट्र बैङ्कका पूर्वगभर्नर तथा अर्थविज्ञ डा. चिरञ्जीवी नेपालले नेपालमा निजी क्षेत्रले आफ्नो अस्तित्व स्वीकार गर्न नसकेको बताउनुभयो । उहाँले आफैँ लगानी गर्ने, आफैँ मुनाफा आर्जन गर्ने, रोजगार सिर्जना गर्ने त्यति मात्रै नभई राज्यलाई कर बुझाएर राष्ट्रिय अर्थतन्त्र चलायमान बनाउने निजी क्षेत्र आवश्यक पर्दा पहल लिन सक्ने निम्छरो देखिएको बताउनुभयो । नेपाल उद्योग वाणिज्य महासङ्घ पूर्वअध्यक्ष भवानी राणाले विकासको आधार मानिनुपर्ने निजी क्षेत्रको मनोबल कमजोर रहेको बताउनुभयो । उहाँले वर्तमान अन्तरिम सरकारले त निजी क्षेत्रलाई स्वीकार नै नगरेको गुनासो गर्दै आगामी फागुन २१ गतेको निर्वाचनमा भाग लिने दलको निजी क्षेत्रलाई हेर्ने दृष्टिकोण पनि प्रस्ट नभएको बताउनुभयो । कोशी प्रदेश योजना आयोगका पूर्वउपाध्यक्ष सुबोधराज प्याकुरेलले राज्यमा सामाजिक न्याय र नागरिकको सुरक्षा नभएको महसुस भएमा व्यावसायिक वातावरण बिग्रने बताउनुभयो । उहाँले निजी क्षेत्र अहिले ठिक त्यही अवस्थाबाट गुज्रँदै गएकोमा चिन्ता गर्नुभयो । उद्योग सङ्गठन मोरङका पूर्वअध्यक्ष राकेश सुरानाले साझा धारणाबाट विभाजित हुँदा त्यसको असर जेनजी आन्दोलनमा निजी क्षेत्रले बेहोर्नु परेको बताउनुभयो । उहाँले दलहरू प्रतिबद्ध नहुनु मात्रै नभई निजीको कमजोर पहलकदमीले पनि जेनजी आन्दोलनलाई सहयोग गरेको विचार राख्नुभयो । राष्ट्रिय व्यावसायिक पहलका संयोजक किशोर प्रधानले जेनजी आन्दोलनको पृष्ठपोषक माओवादीको सशस्त्र सङ्घर्ष भएको आरोप लगाउनुभयो । उहाँले सशस्त्र सङ्घर्ष अन्तिम हुँदै गर्दा जन्मिएका युवाले राज्यसत्ता लिन ध्वंसको बाटो लिनुपर्ने बुझाइ राखेको उहाँको बुझाइ छ । उद्योग सङ्गठन मोरङका अध्यक्ष नन्दकिशोर राठीले अनेक असजिलाका बिच पनि देशप्रतिको मायाले निजी क्षेत्रलाई बाँधिरहेको बताउनुभयो । राठीले असजिलो परिस्थिति झेल्न बारम्बारको सिकाइ धेरै भइसकेको बताउनुभयो ।",
      "link": "https://gorkhapatraonline.com/news/189209",
      "image": "https://gorkhapatraonline.com/storage/media/332488/conversions/Niji-Kshetra-original-thumb.jpg"
    },
    {
      "slug": "189200",
      "title": "सुनको मूल्य नाघ्यो तीन लाख",
      "timestamp": 1769212800000,
      "source": "gp",
      "content": "निरन्तर उकालो लाग्दै गएको सुनको मूल्य तोलामा तीन लाख रुपियाँ नाघेको छ । यो अहिलेसम्मकै उच्च मूल्य हो । बिहीबार दुई लाख ९२ हजार दुई सय रुपियाँमा कारोबार भएको सुनको मूल्य शुक्रबार तोलामा नौ हजार दुई सय रुपियाँले बढेर तीन लाख एक हजार चार सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ, माघ १० गते । निरन्तर उकालो लाग्दै गएको सुनको मूल्य तोलामा तीन लाख रुपियाँ नाघेको छ । यो अहिलेसम्मकै उच्च मूल्य हो । बिहीबार दुई लाख ९२ हजार दुई सय रुपियाँमा कारोबार भएको सुनको मूल्य शुक्रबार तोलामा नौ हजार दुई सय रुपियाँले बढेर तीन लाख एक हजार चार सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।नेपालमा सुनको मूल्यमा आएको छाल अन्तर्राष्ट्रिय कारणले हो । शुक्रबार अन्तर्राष्ट्रिय बजारमा प्रतिऔँस चार हजार ९५० अमेरिकी डलर पुगेको छ । अन्तर्राष्ट्रिय बजारमा सुनको मूल्य बढ्दा त्यसको प्रभाव स्थानीय बजारमा पर्न गएको हो । रुस–युक्रेन युद्ध, भेनेजुएलामाथि गरेको अमेरिकी कारबाही हुँदै अहिले अमेरिकी प्रशासनद्वारा युरोपको ग्रिनल्यान्डमा गरेको भूराजनीति तनावका कारणले आर्थिक क्षेत्र तहसनस हुँदा सुनको मूल्य अस्वाभाविक रूपमा बढेको हो । सुनचाँदी व्यवसायी तेजरत्न शाक्यले अन्तर्राष्ट्रिय बजारमा अनिश्चितता हुँदा सुनको मूल्य निरन्तर अस्वाभाविका रूपमा बढ्दै गएको बताउनुभयो । भूराजनीति तनावका कारण सुन सुरक्षित लगानीको क्षेत्र मानिएकाले लगानीकर्ताहरू आकर्षित हुँदै गएपछि निरन्तर मूल्य उकालो लाग्दै गएको उहाँको भनाइ छ ।  शाक्यका अनुसार अमेरिकाले भेनेजुएलामाथि गरेको आक्रमणसँगै सुनको मूल्य निरन्तर बढ्दै गएको हो । त्यसपछि अमेरिकाका राष्ट्रपति डोनाल्ड ट्रम्पले युरोपेली मुलुकमा कर लगाउने घोषणा र अमेरिकी केन्द्रीय बैङ्कलाई ब्याजदर घटाउन दबाब दिएका कारणले पनि पछिल्लो समय सुनसँगै चाँदीको मूल्य निरन्तर बढ्दै गएको हो ।  अन्तर्राष्ट्रिय बजार अस्थिर रहेकाले आगामी दिनमा मूल्य के हुन्छ भन्न नसक्ने अवस्था रहेको उहाँको भनाइ छ । डलरको विकल्पमा चीन, रुसलगायतका देशले नयाँ मुद्रा प्रयोगमा ल्याएकाले सुनको मूल्य बढ्दै गएको उहाँको भनाइ छ । निरन्तर सुनको मूल्य बढ्दा उपभोक्ता र व्यवसायी दुवैलाई प्रत्यक्ष असर परेको छ । बजारमा सुनको माग नहुँदा कारोबार ठप्प भई व्यवसाय सञ्चालन गर्न कठिन हुने अवस्था आएको शाक्यको भनाइ छ । सुनको मूल्य बढ्दै गएपछि व्यवसायीले पुराना गहना खरिद गर्न छाडेका छन् । बजारमा माग नभएको र मूल्य घट्न सक्ने अनुमानले व्यवसायीले पुराना गहना खरिद गर्न छाडेका हुन् । महासङ्घका अनुसार सुनको मूल्य बढ्दा बजारमा माग नहुँदा सुनको कारोबार ९० प्रतिशतले गिरावट आएको छ । माघ लागेयता सुनको मूल्य अस्वाभाविक रूपमा बढ्दै गएको छ । माघमा सुनको मूल्य २४ हजार नौ सय रुपियाँले बढेको छ । महासङ्घका अनुसार एक वर्षको अवधिमा बजारमा सुनको मूल्य तोलामा एक लाख ४१ हजार चार सय रुपियाँले बढेको छ । गत वर्ष ९ माघमा प्रतितोला एक लाख ६० हजार रहेको सुनको मूल्य बढेर अहिले तीन लाख नाघेको हो । सुनको मूल्य निरन्तर बढ्दै गएपछि विभिन्न देशले सुनको मौज्दात बढाएका छन् । विश्व सुन परिषद्का अनुसार सबैभन्दा धेरै अमेरिकासँग आठ हजार १३३ टन र सबैभन्दा कम मेक्सिकोमा १२० टन सुन मौज्दात छ । यस्तै जर्मनीमा तीन हजार ३५० टन, चीनमा दुई हजार ३०३ टन, भारतमा ८८०.१८ टन, जापानमा ८४५.९७ टन सुन रहेको छ । यस्तै पोल्यान्डमा ५१५, बेलायतमा ३१० टन, अस्टे«लियामा २७९ टन, बेल्जियममा २२७, थाइल्यान्डमा २३४ टन र सिङ्गापुरमा २०४.७१ टन मौज्दात रहेको छ । नेपालमा भने सुनको मौज्दात न्यून छ । यसैबिच चाँदीको मूल्यमा समेत तोलामा छ हजार रुपियाँ नाघेको छ । बिहीबार प्रतितोला पाँच हजार ८७० रुपियाँमा कारोबार भएको चाँदीको मूल्य तोलामा ३२० रुपियाँले बढेर छ हजार १९० रुपियाँ पुगेको महासङ्घले जनाएको छ । शुक्रबार अन्तर्राष्ट्रिय बजारमा प्रतिऔँस चाँदीको मूल्य ९८ अमेरिकी डलरमा कारोबार भएको छ । चाँदी औद्योगिक प्रयोजनका लागि बढी खपत हुने गर्छ ।",
      "link": "https://gorkhapatraonline.com/news/189200",
      "image": "https://gorkhapatraonline.com/storage/media/332479/conversions/rty-original-thumb.jpg"
    },
    {
      "slug": "189163",
      "title": "जापानको उपभोक्ता मूल्य २०२५ मा उच्च, ऊर्जा र खाद्य मूल्यमा उतारचढाव",
      "timestamp": 1769126400000,
      "source": "gp",
      "content": "जापानको  उपभोक्ता मूल्य सूचकाङ्क  सन् २०२५ मा औसत ३.१ प्रतिशतले वृद्धि भएको छ । यो लगातार चौथो वर्ष हो जब जापानमा उपभोक्ता मूल्य बढेको सरकारी तथ्याङ्कले शुक्रबार देखाएको छ ।",
      "longContent": "टोकियो, माघ ९ गते । जापानको  उपभोक्ता मूल्य सूचकाङ्क  सन् २०२५ मा औसत ३.१ प्रतिशतले वृद्धि भएको छ । यो लगातार चौथो वर्ष हो जब जापानमा उपभोक्ता मूल्य बढेको सरकारी तथ्याङ्कले शुक्रबार देखाएको छ ।सरकारी तथ्याङ्कअनुसार सन् २०२५ भरि चामलको मूल्य ६७.५ प्रतिशतले बढेको छ, जुन सन् १९७१ पछि उपलब्ध तुलनात्मक तथ्याङ्कमा सबैभन्दा ठूलो वृद्धि हो । चामलको मूल्य वृद्धिले जापानको खाद्य मूल्यवृद्धिमा ठूलो प्रभाव पारेको छ ।डिसेम्बर महिनामा ताजा खाद्य वस्तु हटाएर गणना गरिएको उपभोक्ता मूल्य सूचकाङ्क अघिल्लो वर्षको तुलनामा २.४ प्रतिशतले बढेको छ । यो नोभेम्बरको ३ प्रतिशत वृद्धिदरभन्दा कम हो र पछिल्ला चार महिनामा पहिलोपटक वृद्धिदर सुस्ताएको देखिन्छ । मूल्य वृद्धिमा केही स्थिरीकरण ल्याउन सरकारले पेट्रोलियम पदार्थमा अनुदान दिएको तथ्याङ्कले देखाएको छ ।उक्त महिनामा ऊर्जा मूल्य अघिल्लो वर्षको तुलनामा ३.१ प्रतिशतले घटेको छ, जुन नोभेम्बरमा देखिएको २.५ प्रतिशतको वृद्धिदरबाट उल्टिएको हो । यद्यपि, ताजा खाद्यवस्तु बाहेकका खाद्य सामग्रीको मूल्य भने ६.७ प्रतिशतले बढेको छ, जुन नोभेम्बरको ७ प्रतिशत वृद्धिदरभन्दा कम हो ।ऊर्जा तथा ताजा खाद्य वस्तु दुवै हटाएर आधारभूत मूल्य डिसेम्बरमा २.९ प्रतिशतमा सीमित भएको छ, जुन एक महिनाअघि ३ प्रतिशत थियो । यसले सङ्केत गर्छ कि जापानको मूल्य वृद्धिमा केही स्थिरीकरण आउँदैछ, तर खाद्य र अन्य आवश्यक वस्तुको मूल्य अझै उच्च छ ।विश्लेषकका अनुसार, यो मूल्य वृद्धिले जापानको अर्थतन्त्रमा दीर्घकालीन मुद्रास्फीति र जीवनयापन खर्चमा दबाब बढाउन सक्छ । सरकारले आगामी आर्थिक नीतिमा मूल्यवृद्धिको नियन्त्रण र उपभोक्ताको भार कम गर्ने उपायमा ध्यान दिने अपेक्षा गरिएको छ । रासस/सिन्ह्वा",
      "link": "https://gorkhapatraonline.com/news/189163",
      "image": "https://gorkhapatraonline.com/storage/media/332416/conversions/Japan-original-thumb.jpg"
    },
    {
      "slug": "189136",
      "title": "एक तोला सुनको मूल्य तीन लाख एक हजारभन्दा माथि",
      "timestamp": 1769126400000,
      "source": "gp",
      "content": "स्थानीय बजारमा आज सुनचाँदीको मूल्यले कीर्तिमान कायम गरेको छ ।  बिहीबारको तुलनामा आज प्रतितोला सुन रु नौ हजार २०० र चाँदी रु ३२० ले बढेको छ ।",
      "longContent": "काठमाडौँ,  माघ ९ गते ।  स्थानीय बजारमा आज सुनचाँदीको मूल्यले कीर्तिमान कायम गरेको छ ।  बिहीबारको तुलनामा आज प्रतितोला सुन रु. नौ हजार २०० र चाँदी रु. ३२० ले बढेको छ ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य रु. तीन लाख एक हजार ४०० त्यति नै चाँदीको मोल रु. छ हजार १९० कायम भएको छ । गत बुधबार एक तोला छापावाल सुनको मूल्य रु. दुई लाख ९५ हजार १०० र त्यति नै चाँदीको मोल रु. पाँच हजार ९२० कायम भएको थियो । मङ्गलबार एक तोला छापावाल सुनको मूल्य रु. दुई लाख ८४ हजार ७०० त्यति नै चाँदीको मोल रु. पाँच हजार ८८० कायम भएको थियो । गत आइतबार एक तोला सुन रु. दुई लाख ७८ हजार ८०० र त्यति नै परिमाणको चाँदी रु. पाँच हजार ६२५ मा कारोबार भएको थियो । सोमबार एक तोला सुन रु. दुई लाख ८२ हजार र त्यति नै परिमाणको सेतो धातु रु. पाँच हजार ८१० मा खरिदबिक्री  भएको थियो । अन्तर्राष्ट्रिय सञ्चारमाध्यमका अनुसार आज अन्तर्राष्ट्रिय बजारमा एक औँस सुन चार हजार ९६० र त्यति नै परिमाणको सेतो धातु ९८ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/189136",
      "image": "https://gorkhapatraonline.com/storage/media/332430/conversions/gold1616-original-thumb.jpg"
    },
    {
      "slug": "189103",
      "title": "यस्तो छ आजका लागि कृषिउपजको थोक मूल्य",
      "timestamp": 1769126400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  माघ ९ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ७०, गोलभेँडा सानो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु ६०, आलु रातो प्रतिकिलो रु ३०, आलु रातो (भारतीय) प्रतिकिलो रु २५, प्याज सुकेको (भारतीय) प्रतिकिलो रु ४५ रहेको छ । यस्तै, गाजर (लोकल) प्रतिकिलो रु ६०, गाजर (तराई) प्रतिकिलो रु ४०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ५०, काउली स्थानीय प्रतिकिलो रु ६५, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ६०, रातो मूला प्रतिकिलो रु ४०, सेतो मूला (लोकल) प्रतिकिलो रु १६, सेतो मूला (हाइब्रिड) प्रतिकिलो रु २२, भन्टा लाम्चो प्रतिकिलो रु ६०, भन्टा डल्लो प्रतिकिलो रु ७०, मकै बोडी प्रतिकिलो रु ५० कायम भएको छ । त्यसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १४०, टाटे सिमी प्रतिकिलो रु ८०, तिते करेला प्रतिकिलो रु १६०, लौका प्रतिकिलो रु ९०, परबर (तराई) प्रतिकिलो रु २४०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ४०, सलगम प्रतिकिलो ८०, भिन्डी प्रतिकिलो १५०, सखरखण्ड प्रतिकिलो ७०, बरेला प्रतिकिलो रु ५५, पिँडालु प्रतिकिलो रु ७० र स्कुस प्रतिकिलो रु ८० कायम गरिएको छ ।रायोसाग प्रतिकिलो रु ३५, पालुङ्गो प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ४०, मेथी प्रतिकिलो रु ९०, हरियो प्याज प्रतिकिलो रु ५०, बकुला प्रतिकिलो रु ९०, तरुल प्रतिकिलो रु ८०, च्याउ (कन्य) प्रतिकिलो रु ११०, च्याउ (डल्ले) प्रतिकिलो रु ४५०, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ७०, सजीवन प्रतिकेजी रु ३००, रातो बन्दा प्रतिकिलो रु ११०, जिरीको साग प्रतिकिलो रु १००, ग्याठकोभी प्रतिकिलो रु ६०, सेलरी प्रतिकिलो रु २००, पार्सले प्रतिकिलो रु ६००, सौफको साग प्रतिकिलो रु ९०, पुदिना प्रतिकिलो रु ३८०, गान्टे मुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५०, गुन्द्रुक प्रतिकिलो रु ४०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २८०, स्याउ (फुजी) प्रतिकिलो रु ३५०, केरा (दर्जन) रु १८०, कागती प्रतिकिलो रु ११०, अनार प्रतिकिलो रु ३५०, सुन्तला (नेपाली) प्रतिकिलो रु १७०, तरबुजा हरियो प्रतिकिलो रु १००, मौसम प्रतिकिलो रु १२०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु १००, काँक्रो (हाइब्रिड) प्रतिकिलो रु ६५, निबुवा प्रतिकिलो रु ६५, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, लप्सी प्रतिकिलो रु १२०, किनु प्रतिकिलो रु १२०, स्ट्रबेरी प्रतिकिलो रु ५५०, किबी प्रतिकिलो रु २८० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ११०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु ९०, खुर्सानी हरियो (अकबरे) प्रतिकिलो रु ५५०, भेडे खुर्सानी प्रतिकिलो रु ८०, हरियो लसुन प्रतिकिलो रु ७०, हरियो धनियाँ प्रतिकिलो रु ६०, लसुन सुकेको (चाइनिज) प्रतिकिलो रु २४०, लसुन सुकेको (नेपाली) प्रतिकिलो रु २२०, छ्यापी सुकेको प्रतिकिलो रु १६०, छ्यापी हरियो प्रतिकिलो रु २००, माछा सुकेको प्रतिकिलो रु १,००० ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ ।  रासस",
      "link": "https://gorkhapatraonline.com/news/189103",
      "image": "https://gorkhapatraonline.com/storage/media/332318/conversions/tarkari-original-thumb.jpg"
    },
    {
      "slug": "189080",
      "title": "सैँतिस वर्षमा छयहत्तर प्रतिशत काम",
      "timestamp": 1769126400000,
      "source": "gp",
      "content": "बर्दिया जिल्लामा ३६ हजार हेक्टर जमिनमा सिँचाइ सुविधा पु¥याउने उद्देश्यले ३७ वर्षअघि सुरु भएको बबई सिँचाइ आयोजनाको काम ७६ प्रतिशत सम्पन्न भएको छ ।   आर्थिक वर्ष २०४५/४६ देखि सुरु भएको काम आव २०८२/८३ सम्म पनि सकिएको छैन । तोकिएको समयमा काम सम्पन्न नहुँदा राष्ट्रिय गौरवको आयोजनाका रूपमा रहेको आयोजनाको लागतसमेत बढ्दै गएको छ । कृषकको सिँचाइ गर्ने आशासमेत लम्बिँदै गएको छ ।",
      "longContent": "बबई समाचारदाताबबई (बर्दिया), माघ ९ गते । बर्दिया जिल्लामा ३६ हजार हेक्टर जमिनमा सिँचाइ सुविधा पु¥याउने उद्देश्यले ३७ वर्षअघि सुरु भएको बबई सिँचाइ आयोजनाको काम ७६ प्रतिशत सम्पन्न भएको छ । आर्थिक वर्ष २०४५/४६ देखि सुरु भएको काम आव २०८२/८३ सम्म पनि सकिएको छैन । तोकिएको समयमा काम सम्पन्न नहुँदा राष्ट्रिय गौरवको आयोजनाका रूपमा रहेको आयोजनाको लागतसमेत बढ्दै गएको छ । कृषकको सिँचाइ गर्ने आशासमेत लम्बिँदै गएको छ ।नेपाल सरकारले अन्तर्राष्ट्रिय विकास संस्था आइडिएको संलग्नतामा २०२४ सालदेखि अध्ययन थालनी गरी संयुक्त राष्ट्रसङ्घीय विकास कार्यक्रमको आर्थिक सहयोगमा सुरु भएको आयोजनाले मूल नहरदेखि पूर्वमा करिब १० हजार हेक्टर र पश्चिममा २१ हजार हेक्टर जमिनमा सिँचाइ सुविधा पुर्‍याउने लक्ष्य लिएको छ । आयोजना सम्पन्न हुने मितिभन्दा पाँच वर्ष पर धकेलिएको छ । आयोजना आव २०८५/८६ मा सम्पन्न हुने लक्ष्य राखेर अहिले धमाधम निर्माणको प्रक्रियामा रहेको छ । आयोजना सम्पन्न हुँदा २६ अर्ब ६९ करोड रुपियाँ लागत लाग्ने अनुमान गरिएको छ ।बबई सिँचाइ आयोजना बर्दियाका आयोजना प्रमुख गोपाल शर्माले आयोजना निर्माणको समय बढ्दा लागत बढेको बताउँदै करिब २७ करोडको लागतमा आव २०८५/८६ सम्म सम्पन्न गर्ने गरी आयोजनाले काम गरिरहेको बताउनुभयो ।आयोजनाले बबई नदीदेखि पूर्वतर्फ १९ हजार हेक्टर जमिनमा नहर निर्माण सम्पन्न गरिसकेको छ भने पश्चिमतर्फ गुलरिया नगरपालिकामा नहर निर्माण तीव्र गतिमा भइरहेको छ । आयोजना बर्दियाले अबको एक वर्षभित्र बर्दिया जिल्लाको ३६ हजार हेक्टर जमिनमा पानी पुर्‍याउने गरी काम गरिरहेको छ । आयोजना निर्माण सम्पन्न भए बर्दियाका छ वटा स्थानीय तह बारबर्दिया नगरपालिका, बाँसगढी नगरपालिका, ठाकुरबाबा नगरपालिका, मधुवन नगरपालिका, बढैयाताल गाउँपालिका र गुलरिया नगरपालिकाका कृषकलाई राहत मिल्ने छ । आकासे पानीको भर पर्ने गरेका गुलरिया नगरपालिकाका कृषकलाई सिँचाइको पानी उपलब्ध भएमा राहत मिल्ने छ । गुलरिया नगरपालिकाका प्रमुख मुक्तिनाथ यादवले आयोजनाको काम तीव्र गतिमा भइरहेकाले समयमा सम्पन्न भए कृषकलाई राहत मिल्ने बताउनुभयो । बबई सिँचाइ आयोजनाका लागि अन्तिम स्थानीय तहका रूपमा गुलरियामा काम भइरहेको छ । गुलरिया नगरपालिका–४ का कृषक कुलप्रसाद घिमिरेले सिँचाइको पानी खेतमा पुगे उत्पादन बढ्ने बताउनुभयो । आयोजनाले अहिले मूल नहर र शाखा नहर विस्तारको काम गरिरहेको छ । गुलरिया नगरपालिकाभित्र चार किलोमिटर मूल नहर र ११ किलोमिटर शाखा नहरको जिम्मेवारी लिएका निर्माण व्यवसायी विमल केसीले आयोजनाले दिएको समय सीमाभित्र सक्ने गरी नहर निर्माण भइरहेको बताउनुभयो ।",
      "link": "https://gorkhapatraonline.com/news/189080",
      "image": "https://gorkhapatraonline.com/storage/media/332293/conversions/Babbai-Headworks-(2)-original-thumb.jpg"
    },
    {
      "slug": "189078",
      "title": "शून्य लागतमा आठ सय श्रमिक मलेसिया जाने",
      "timestamp": 1769126400000,
      "source": "gp",
      "content": "शून्य लागतमा वैदेशिक रोजगारीमा गएर मासिक ६० देखि ६५ हजार रुपियाँ कमाइ हुन्छ भन्दा जोकोहीलाई पत्याउन गाह्रोे पर्छ । अधिकांश युवाले खाडी र मलेसियामा मासिक ३०/३५ हजार कमाउन जानका लागि दुई/तीन लाख रुपियाँसम्म तिरेर गइरहेको बेलामा शून्य लागतमा विदेश जान पाइन्छ भन्दा नपत्याउनु स्वाभाविक पनि हो तर मलेसियाको विस्ट्रोन टेक्नोलोजी एसडिएनबिएचडी नामक कम्पनीले नेपालबाट शून्य लागतमा यो वर्ष आठ सय श्रमिक लैजाने गरी माग गरेको छ ।",
      "longContent": "गोरखापत्र समाचारदाता काठमाडौँ, माघ ९ गते । शून्य लागतमा वैदेशिक रोजगारीमा गएर मासिक ६० देखि ६५ हजार रुपियाँ कमाइ हुन्छ भन्दा जोकोहीलाई पत्याउन गाह्रोे पर्छ । अधिकांश युवाले खाडी र मलेसियामा मासिक ३०/३५ हजार कमाउन जानका लागि दुई/तीन लाख रुपियाँसम्म तिरेर गइरहेको बेलामा शून्य लागतमा विदेश जान पाइन्छ भन्दा नपत्याउनु स्वाभाविक पनि हो तर मलेसियाको विस्ट्रोन टेक्नोलोजी एसडिएनबिएचडी नामक कम्पनीले नेपालबाट शून्य लागतमा यो वर्ष आठ सय श्रमिक लैजाने गरी माग गरेको छ ।नेपालमा रहेका आकर्षण इन्टरनेसनल र लालधनुष इन्टरनेसनल सर्भिसेज प्रालिमार्फत शून्य लागतमा न्यायोचित भर्ती प्रणालीमार्फत छ सय महिला र दुई सय पुरुष गरी आठ सय नेपाली श्रमिक लैजान लागेको हो । सन् २०२२ मा विस्ट्रोन टेक्नोलोजी एसडिएनबिएचडीले शून्य लागत तथा अन्तर्राष्ट्रिय श्रम मापदण्ड अनुसार नैतिक भर्ती प्रणाली अवलम्बन गर्दै नेपाली श्रमिकलाई शून्य लागतमा रोजगारीमा लैजाने प्रतिबद्धता गरेको थियो ।विस्ट्रोन टेक्नोलोजीले श्रमिक विदेश जाने प्रक्रिया राहदानी बनाउनेदेखि श्रम स्वीकृति लिन आउन जाने टिकट, स्वास्थ्य परीक्षण, बिमा, सामाजिक सुरक्षा एवं कल्याणकारी कोष, पूर्वप्रस्थान अभिमुखीकरण तालिमलगायतको खर्चस्वरूप प्रतिश्रमिक एक लाख २० हजार रुपियाँ पठाउने गरेको आकर्षण इन्टरनेसनलका सञ्चालक विष्णु केसीले जानकारी दिनुभयो । उहाँका अनुसार सो कम्पनीले नेपाली श्रमिकलाई सुरक्षित, मर्यादित र ऋणमुक्त रोजगारी प्रदान गर्ने दीर्घकालीन प्रतिबद्धतासमेत जनाउँदै आएको छ । मलेसियाले देशभित्र देखिएको श्रमिक अभावको परिपूर्ति गर्न दक्षिण एसियाका विभिन्न देशलाई स्रोत मुलुकका रूपमा चयन गरी श्रमिक आपूर्ति गर्दै आइरहेको पनि आकर्षणका सञ्चालक केसीले जानकारी दिनुभयो ।  नेपाल सरकार र मलेसिया सरकारबिच सन् २९ अक्टोबर २०१८ मा श्रम सम्झौता भएको थियो । उक्त सम्झौतापछि मलेसियाका उत्पादन, निर्माण, सेवा, कृषि तथा अन्य विभिन्न क्षेत्रमा नेपालबाट श्रमिक वैधानिक र व्यवस्थित रूपमा जाने गरेका छन् । प्रमुख केसीले शून्य लागत प्रणालीमार्फत विदेश गएका नेपाली श्रमिकले आफ्नो आम्दानी ऋण तिर्न खर्चिनु नपरी औपचारिक माध्यमबाट विप्रेषण नेपाल पठाउन सक्षम हुने गरेको बताउनुभयो । उहाँका अनुसार वेस्टर्न टेक्नोलोजी बहुराष्ट्रिय कम्पनी भएकाले श्रमिकसँग कुनै पनि किसिमको शुल्क लिन नपाइने स्पष्ट नीति रहेको छ । कम्पनीमा जाने श्रमिकले आफ्नो राहदानी आफैँ राख्न पाउने, कम्पनी मन नपरे १५ दिनभित्र नेपाल फर्किन सक्ने व्यवस्था पनि गरिएको छ । आकर्षणले विगत १० वर्षदेखि शून्य लागतमा वैदेशिक रोजगारी उपलब्ध गराउँदै आएको छ । गत वर्ष दुई हजार ७०६ जनालाई शून्य लागतमा रोजगारीका लागि मलेसिया पठाएको सो कम्पनीले जनाएको छ । मलेसियामा हाल न्यूनतम तलब एक हजार सात सय रिङ्गिट तोकिएको छ । मलेसिया सरकारले आफ्ना नागरिक र आप्रवासी श्रमिकबिच न्यूनतम तलब समान रूपमा लागु गर्दै आएको छ । नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले वैदेशिक रोजगारमा जानेमध्ये हाल करिब १० प्रतिशत शून्य लागतमा गइरहेको र १५ देखि २० प्रतिशत सहुलियत शुल्कमा विदेश गएको जानकारी दिनुभयो । उहाँका अनुसार पछिल्ला केही वर्षयता मलेसियाका बहुराष्ट्रिय कम्पनीले नेपाली श्रमिकलाई शून्य लागतमा लैजान थालेका हुन् । श्रमविज्ञ रामेश्वर नेपालले मलेसियाका बहुराष्ट्रिय कम्पनीले सप्लाई चेनमा रोजगारीका लागि आउने श्रमिकले कुनै शुल्क नतिरेको यकिन गर्न कडाइ गरेपछि विशेष गरी मलेसियामा रहेका इलेक्ट्रोनिक्स कम्पनीले रोजगारीका लागि जाने श्रमिकको सम्पूर्ण लागत खर्च उपलबध गराउन थालेको बताउनुभयो । उहाँको बुझाइमा अन्य सामान्य कम्पनीमा जानेभन्दा बहुराष्ट्रिय कम्पनीमा काम गर्न जाने श्रमिकको कार्यस्थल सुरक्षित, मर्यादित र व्यवस्थितका साथै कमाइ र सेवा सुविधा धेरै राम्रो हुन्छ ।",
      "link": "https://gorkhapatraonline.com/news/189078",
      "image": "https://gorkhapatraonline.com/storage/media/332291/conversions/Malisa-original-thumb.jpg"
    },
    {
      "slug": "189044",
      "title": "नौ अङ्कले बढ्यो नेप्से",
      "timestamp": 1769040000000,
      "source": "gp",
      "content": "आज नेपाल स्टक एक्सचेञ्ज (नेप्से) परिसूचक नौ दशमलव २३ अङ्कले बढेको छ । कारोबारसँगै नेप्से परिसूचक नौ दशमलव २३ अङ्कले बढेर दुई हजार ७१४ दशमलव ६१ को विन्दुमा कायम भएको हो ।",
      "longContent": "काठमाडौँ, माघ ८ गते । आज नेपाल स्टक एक्सचेञ्ज (नेप्से) परिसूचक नौ दशमलव २३ अङ्कले बढेको छ । कारोबारसँगै नेप्से परिसूचक नौ दशमलव २३ अङ्कले बढेर दुई हजार ७१४ दशमलव ६१ को विन्दुमा कायम भएको हो । आज १६२ कम्पनीको शेयर मूल्य बढेको छ । दश कम्पनी स्थिर रहँदा ८८ कम्पनीको शेयर मूल्य घटेको छ । आज एसवाई प्यानल, श्रीनगर एग्रिटेक र त्रिशुली जलविद्युत् कम्पनीको शेयर मूल्यमा सकारात्म्क सर्किट लागेको छ । कालिका पावर कम्पनी लिमिटेडको शेयर मूल्य आज सबैभन्दा बढी छ दशमलव २५ प्रतिशतले घटेको छ ।आज बैंकिङ समूह शून्य दशमलव ३१ र व्यापार समूह एक दशमलव १५ प्रतिशत घटेको छ भने बाँकी सबै समूहका उपसूचक बढेको छ । आज सबैभन्दा बढी फाइनान्स समूह दुई दशमलव ३८ प्रतिशत बढेको हो । रासस",
      "link": "https://gorkhapatraonline.com/news/189044",
      "image": "https://gorkhapatraonline.com/storage/media/332242/conversions/nepal-stock-exchange-original-thumb.jpg"
    },
    {
      "slug": "188993",
      "title": "सुनचाँदीको मूल्य केही घट्यो",
      "timestamp": 1769040000000,
      "source": "gp",
      "content": "स्थानीय बजारमा आज सुनचाँदीको मूल्यमा केही कमी आएको छ । बुधबारको तुलनामा आज प्रतितोला सुन दुई हजार ९०० र चाँदी रु ५० ले घटेको हो ।",
      "longContent": "काठमाडौँ, माघ ८ गते ।  स्थानीय बजारमा आज सुनचाँदीको मूल्यमा केही कमी आएको छ । बुधबारको तुलनामा आज प्रतितोला सुन दुई हजार ९०० र चाँदी ५० ले घटेको हो ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९२ हजार २०० त्यति नै चाँदीको मोल पाँच हजार ८७० कायम भएको छ । बुधबार एक तोला छापावाल सुनको मूल्य दुई लाख ९५ हजार १०० र त्यति नै चाँदीको मोल पाँच हजार ९२० कायम भएको थियो । मङ्गलबार एक तोला छापावाल सुनको मूल्य दुई लाख ८४ हजार ७०० त्यति नै चाँदीको मोल पाँच हजार ८८० कायम भएको थियो । गत आइतबार एक तोला सुन दुई लाख ७८ हजार ८०० र त्यति नै परिमाणको चाँदी पाँच हजार ६२५ मा कारोबार भएको थियो । सोमबार एक तोला सुन दुई लाख ८२ हजार र त्यति नै परिमाणको सेतो धातु पाँच हजार ८१० मा खरिदबिक्री  भएको थियो । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ६९५ र त्यति नै परिमाणको सेतो धातु ९५ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/188993",
      "image": "https://gorkhapatraonline.com/storage/media/332143/conversions/_gold-original-thumb.jpg"
    },
    {
      "slug": "188953",
      "title": "यस्तो छ आजका लागि कृषिउपजको थोक मूल्य",
      "timestamp": 1769040000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, माघ ८ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु ८०, गोलभेँडा ठूलो (भारतीय) प्रतिकिलो रु ९५, गोलभेँडा सानो (लोकल) प्रतिकिलो रु ४५, गोलभेँडा सानो (टनेल) प्रतिकिलो रु ७५, गोलभेँडा सानो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु ६०, आलु रातो प्रतिकिलो रु ३०, आलु रातो (भारतीय) प्रतिकिलो रु २६, प्याज सुकेको (भारतीय) प्रतिकिलो रु ४४ रहेको छ । यस्तै, गाजर (तराई) प्रतिकिलो रु ५०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ५०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ६०, रातो मूला प्रतिकिलो रु ४०, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ६०, भन्टा डल्लो प्रतिकिलो रु ८०, मकै बोडी प्रतिकिलो रु ५० कायम भएको छ । त्यसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १४०, टाटे सिमी प्रतिकिलो रु १००, तिते करेला प्रतिकिलो रु १६०, लौका प्रतिकिलो रु ९०, परबर (तराई) प्रतिकिलो रु २४०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ४५, हरियो फर्सी (डल्लो) प्रतिकिलो रु ४५, सलगम प्रतिकिलो ८०, भिन्डी प्रतिकिलो १३०, सखरखण्ड प्रतिकिलो ७०, बरेला प्रतिकिलो रु ५५, पिँडालु प्रतिकिलो रु ७० र स्कुस प्रतिकिलो रु ८० कायम गरिएको छ ।रायोसाग प्रतिकिलो रु ३५, पालुङ्गो प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ४५, मेथी प्रतिकिलो रु ८०, हरियो प्याज प्रतिकिलो रु ५०, बकुला प्रतिकिलो रु ९०, तरुल प्रतिकिलो रु ६०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ५००, राजा च्याउ प्रतिकेजी रु ३००, सिताके च्याउ प्रतिकेजी रु १,००० र कुरिलो प्रतिकिलो रु १,८५० निर्धारण गरिएको छ ।ब्रोकाउली प्रतिकिलो रु १००, चुकुन्दर प्रतिकिलो रु ७०, सजीवन प्रतिकेजी रु ४२०, रातो बन्दा प्रतिकिलो रु ११०, जिरीको साग प्रतिकिलो रु १२०, ग्याठकोभी प्रतिकिलो रु ७०, सेलरी प्रतिकिलो रु २००, पार्सले प्रतिकिलो रु ६००, सौफको साग प्रतिकिलो रु ८०, पुदिना प्रतिकिलो रु ३८०, गान्टे मुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५०, गुन्द्रुक प्रतिकिलो रु ४०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २८०, स्याउ (फुजी) प्रतिकिलो रु ३५०, केरा (दर्जन) रु १८०, कागती प्रतिकिलो रु ११०, अनार प्रतिकिलो रु ३५०, सुन्तला (नेपाली) प्रतिकिलो रु १६५, तरबुजा हरियो प्रतिकिलो रु १००, मौसम प्रतिकिलो रु १३०, जुनार प्रतिकिलो रु १३०, भुइँकटहर प्रतिगोटा रु १५५, काँक्रो (लोकल) प्रतिकिलो रु १००, काँक्रो (हाइब्रिड) प्रतिकिलो रु ६५, निबुवा प्रतिकिलो रु ७०, नास्पाती (चाइनिज) प्रतिकिलो रु २४०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १२०, किनु प्रतिकिलो रु १३०, स्ट्रबेरी प्रतिकिलो रु ५००, किबी प्रतिकिलो रु २८० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ११०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु १३०, खुर्सानी हरियो (माछे) प्रतिकिलो रु १००, खुर्सानी हरियो (अकबरे) प्रतिकिलो रु ६५०, भेडे खुर्सानी प्रतिकिलो रु ८०, हरियो लसुन प्रतिकिलो रु ६०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २३५, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु १६०, छ्यापी हरियो प्रतिकिलो रु २००, माछा सुकेको प्रतिकिलो रु १,००० ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ ।  रासस",
      "link": "https://gorkhapatraonline.com/news/188953",
      "image": "https://gorkhapatraonline.com/storage/media/332073/conversions/adrhs-original-thumb.jpg"
    },
    {
      "slug": "188946",
      "title": "चुनावको मौका छोपेर बढाइयो मासुको मूल्य",
      "timestamp": 1769040000000,
      "source": "gp",
      "content": "चुनावको मौका छोपेर विराटनगरका मासु व्यवसायीले खसीको मासुको मूल्यमा प्रतिकिलोग्राम दुई सय रुपियाँले वृद्धि गरेका छन् । मासु व्यवसायी सङ्घ मोरङले स्थानीय तह, स्थानीय प्रशासनसमेतलाई जानकारी नदिई मूल्यवृद्धि गरेको हो ।",
      "longContent": "नवराज कट्टेलविराटनगर, माघ ८ गते । चुनावको मौका छोपेर विराटनगरका मासु व्यवसायीले खसीको मासुको मूल्यमा प्रतिकिलोग्राम दुई सय रुपियाँले वृद्धि गरेका छन् । मासु व्यवसायी सङ्घ मोरङले स्थानीय तह, स्थानीय प्रशासनसमेतलाई जानकारी नदिई मूल्यवृद्धि गरेको हो । गत पुस ३० गते राति व्यवसायीबिच छलफल भएर विराटनगर–३, कञ्चनबारीका मासु व्यवसायीले माघ १ गतेदेखि प्रतिकेजी एक हजार तीन सय रुपियाँ मूल्य कायम भएको मूल्यसूची टाँस गरेका थिए । अघिल्लो दिनसम्म प्रतिकिलो एक हजार एक सय रुपियाँ रहेको मासुको मूल्य अर्को दिन दुई सय रुपियाँ बढी परेपछि उपभोक्ता छक्क परे पनि व्यवसायीले स्थानीय प्रशासनसँग छलफल गरेर बढाइएको भनेर ढाँटेका थिए । विराटनगर–३, कञ्चनबारी खसीको मासु पाउने हबका रूपमा चिनिन्छ । त्यहाँ कोशीको पहाडी क्षेत्र भोजपुर, सङ्खुवासभा, तेह्रथुम, धनकुटाका खसी व्यवसायीले ल्याउने गर्छन् । सङ्घका मोरङ अध्यक्ष सुवास शिवाकोटीले व्यवसायीले मूल्य नबढाउँदा व्यवसाय गर्न नसक्ने स्थिति आएको दाबी गर्नुभयो । शिवाकोटीको व्यवसाय भने रोडसेसमा रहेको छ । व्यवसायीका अनुसार अहिले खसीपालन गर्ने किसानले समेत मूल्यवृद्धि गरेका छन् । कञ्चनबारीका मासु व्यवसायी निरोज राजवंशीका अनुसार किसानले खसी र बाख्रासँगै खरिद गर्ने व्यापारीलाई बढी प्राथमिकता दिन्छन् किनकि खसी बिक्री हुँदा बाख्रा रहन्छन् । खसी र बाख्रासँगै खरिद गर्नेले बजारमा आएपछि दुवैसँगै बनाउँछन् र मिसावट गरेर बिक्री गर्छन् । बाख्रा खरिद गर्नेलाई खसी खरिद गर्दा सस्तो पर्छ । कञ्चनबारीका व्यापारीले भने खसी मात्रै खरिद गर्ने गरेको उनीहरूको दाबी छ । सङ्घका अध्यक्ष शिवाकोटीले पनि कञ्चनबारी मासु व्यापारको हब भएका कारण ब्रान्ड बिगार्न व्यापारी चाँहैनन् । त्यसैले मूल्य बढाएका हुन् । यसलाई सङ्घले बजारको अन्य क्षेत्रका व्यापारीसम्म पुग्न भने नदिएको शिवाकोटीको भनाइ छ । सङ्घको तथ्याङ्कमा विराटनगरमा दैनिक एक सय वटा खसी काटिन्छन्, तीमध्ये ६० वटाको मासु कञ्चनबारीबाट बिक्री हुने गरेको भनाइ छ । बाँकी बजारमा काट्ने खसीको मासुमा कम शुद्धता हुने स्वयम् अध्यक्ष शिवाकोटी स्विकार्नुहुन्छ । व्यापारीले एकाएक मासुको मूल्य बढाएको विषय स्थानीय सरकारसम्म गुनासो पुगेपछि विराटनगर महानगरपालिकाले बुधबार छलफलका लागि बोलाएको छ । महानगरपालिकाका पशुपन्छी तथा कृषि शाखाका प्रमुख हिरालाल यादवका अनुसार व्यापारीले एक हप्तापछि महानगरपालिकामा मूल्य बढाएको जानकारी दिएका छन् । त्यो विषयमा सरोकारवाला निकायसँग समेत बसेर छलफल गर्ने र मूल्य कायम गर्ने तयारी महानगरपालिकाले थालेको यादवको भनाइ छ । व्यापारीले प्रमुख नागेश कोइराला र उपप्रमुख शिल्पा निराला कार्कीसँग बुधबार छलफल गरेको यादवले जानकारी दिनुभयो । अब स्थानीय प्रशासन, वाणिज्य कार्यालय, उपभोक्ता सङ्घसमेतको छलफलपछि निष्कर्ष निकालिने भएको छ ।",
      "link": "https://gorkhapatraonline.com/news/188946",
      "image": "https://gorkhapatraonline.com/storage/media/332064/conversions/meat-original-thumb.jpg"
    },
    {
      "slug": "188944",
      "title": "आयातनिर्यात दुवै बढ्यो",
      "timestamp": 1769040000000,
      "source": "gp",
      "content": "मुलुकमा नौ खर्ब रुपियाँ बराबरको आयात हुँदा करिब डेढ खर्ब बराबरको निर्यात भएको छ । भन्सार विभागले बुधबार सार्वजनिक गरेको तथ्याङ्क अनुसार चालु आर्थिक वर्ष २०८२/८३ को छ महिनामा (साउन–पुस) आयातनिर्यात दुवै बढेको छ ।",
      "longContent": "गोरखापत्र समाचारदाताकाठमाडौँ, माघ ८ गते । मुलुकमा नौ खर्ब रुपियाँ बराबरको आयात हुँदा करिब डेढ खर्ब बराबरको निर्यात भएको छ । भन्सार विभागले बुधबार सार्वजनिक गरेको तथ्याङ्क अनुसार चालु आर्थिक वर्ष २०८२/८३ को छ महिनामा (साउन–पुस) आयातनिर्यात दुवै बढेको छ । विभागका अनुसार आयात १४.१८ प्रतिशतले बढेर नौ खर्ब ३९ अर्ब २२ करोड ८८ लाख रुपियाँ पुगेको छ । गत वर्ष सो अवधिमा आठ खर्ब २२ अर्ब ३७ करोड ५४ लाख रुपियाँ रहेको थियो । चालु आवको छ महिनामा निर्यात ४३.७६ प्रतिशतले बढेर एक खर्ब ४२ अर्ब १८ करोड रुपियाँ पुगेको छ । गत वर्ष सो अवधिमा ९८ अर्ब ७८ करोड ९२ लाख ४७ हजार रुपियाँको निर्यात भएको थियो । आयातनिर्यात बढ्दा व्यापारघाटासमेत १०.१५ प्रतिशतले बढेर सात खर्ब ९७ अर्ब ४८ लाख ६७ हजार रुपियाँ पुगेको छ । गत वर्ष सो अवधिमा सात खर्ब २३ अर्ब ५८ करोड १२ लाख ९९ हजार रहेको थियो । समीक्षा अवधिमा कुल वैदेशिक व्यापार १७.३६ प्रतिशतले बढेर १० खर्ब ८१ अर्ब ४० करोड ८९ लाख पुगेको छ । अघिल्लो वर्ष सो अवधिमा नौ खर्ब २१ अर्ब १५ करोड ९७ लाख ९४ हजार रुपियाँ रहेको थियो । आर्थिक गतिविधि बढ्न थालेपछि आयातनिर्यातमा सुधार आएको तथ्याङ्कले देखाएको छ । छ महिनामा सबैभन्दा धेरै एक खर्ब ५१ अर्ब रुपियाँ बराबरको पेट्रोलियम पदार्थ आयात भएको छ । जसमा ५८ अर्ब २७ करोड बराबरको डिजेल, ३३ अर्ब बराबरको पेट्रोल र २७ अर्ब ४२ करोड रुपियाँ बराबरको खाना पकाउने एलपी ग्यास आयात भएको छ । यस्तै ६६ अर्ब १३ करोड रुपियाँ बराबरको फलाम र स्टिल आयात भएको छ । ६४ अर्ब ९२ करोड बराबरको विद्युतीय उपकरण र त्यसका पार्टपुर्जा आयात भएको छ । ५७ अर्ब ४३ करोड ६२ लाख रुपियाँ बराबरको सोयाबिन तेलको कच्चा पदार्थ आयात भएको छ । २८ अर्ब ७६ करोड बराबरको अन्नबाली आयात भएको तथ्याङ्क छ । यस अवधिमा २३ अर्ब २९ करोड बराबरको स्मार्टफोन र १८ अर्ब ८३ करोड बराबरको सुुन आयात भएको छ । विभागका अनुसार नेपालबाट सबैभन्दा धेरै ५६ अर्ब ८२ करोड ४२ लाख रुपियाँ बराबरको सोयाबिन तेल र चार अर्ब ७८ करोड ४४ लाख ८८ हजार रुपियाँ बराबरको सनफ्लावर तेल निर्यात भएको छ । विभिन्न मुलुकबाट सोयाबिन तेलको कच्चा पदार्थ आयात गरी प्रशोधन गरेर पुन निर्यात हुने गर्छ । यस्तै सात अर्ब १९ करोड ९५ लाख रुपियाँ बराबरको अलैँची निर्यात भएको छ । नेपालले विभिन्न १५२ मुलुकसँग वैदेशिक व्यापार गर्दै आएको छ । तीमध्ये सबैभन्दा धेरै वैदेशिक व्यापार छिमेकी मुलुक भारतसँग रहेको छ । छ महिनामा भारतबाट सबैभन्दा धेरै पाँच खर्ब ३२ अर्ब ४५ करोड ६७ लाख ८२ हजार रुपियाँको आयात हुँदा एक खर्ब १५ अर्ब ७४ करोड ३६ लाख ८८ हजार रुपियाँको निर्यात भएको छ । आयातको तुलनामा निर्यात न्यून हुँदा भारतसँग चार खर्ब १६ अर्ब ७१ करोड ३० लाख ९४ हजार रुपियाँ व्यापार घाटा रहेको छ । यस्तै चीनबाट एक खर्ब ९६ अर्ब ९४ लाख रुपियाँको आयात हुँदा ६४ करोड ९१ लाख रुपियाँ निर्यात भएको छ । चीनसँग एक खर्ब ९५ अर्ब ३६ करोड ८४ लाख रुपियाँ व्यापारघाटा रहेको छ । बाढीपहिरोका कारण चीनतर्फका उत्तरी नाका लामो समयसम्म बन्द हुँदा चीनमा निर्यात कम भएको हो । व्यापारिक सूचना आदानप्रदान गर्ने समझदारीगोरखापत्र समाचारदाताकाठमाडौँ, माघ ८ गते । वस्तुको आगमन पहिले नै सूचना आदानप्रदान गर्दै जोखिम व्यवस्थापनमार्फत व्यापार सहजीकरण गर्न नेपाल र भारतबिच समझदारी भएको छ । प्रमुख व्यापारिक साझेदार मुलुकबिच निकासी गरिने वस्तुको अग्रिम तथ्याङ्क आदानप्रदान गर्ने अन्तर्राष्ट्रिय अभ्यास अनुरूप भारतसँग निकासी गर्ने वस्तुको तथ्याङ्क अग्रिम रूपमा आदानप्रदान गर्ने व्यवस्था गर्न भारतको केन्द्रीय अप्रत्यक्ष कर तथा सीमा शुल्क बोर्ड र नेपालको भन्सार विभागको सहकार्यमा तयार गरिएको समझदारीपत्रमा हस्ताक्षर भएको छ ।सबै सरोकारवालासँगको छलफल पनि अन्तिम रूप दिइएको उक्त समझदारीपत्र नेपाल सरकार (मन्त्रीपरिषद्) ले स्वीकृत गरी भन्सार विभागका महानिर्देशकलाई हस्ताक्षर गर्ने अख्तियारी प्रदान गरेको थियो ।त्यसै अनुरूप समझदारीपत्रमा बुधबार भारतको नयाँ दिल्लीमा नेपालका तर्फबाट भन्सार विभागका महानिर्देशक श्यामप्रसाद भण्डारी र भारतका तर्फबाट केन्द्रीय अप्रत्यक्ष कर तथा सीमा शुल्क बोर्डका अध्यक्ष विवेक चतुर्वेदीले हस्ताक्षर गर्नुभएको भन्सार विभागले जनाएको छ ।समझदारीपत्रमा जोखिम विश्लेषणमार्फत भन्सार नियन्त्रण र व्यापार सहजीकरणलाई थप प्रभावकारी बनाउने, भन्सारको प्रक्रियामा लाग्ने समय कम गर्दै सुरक्षित अन्तर्राष्ट्रिय व्यापारलाई सुनिश्चित गर्ने, राष्ट्रिय कानुनले तोकेको सीमाभित्र रही विद्युतीय माध्यमबाट निकासी तथ्याङ्क आदानप्रदान गर्ने, सूचनाको उपयोग समझदारीपत्र अनुकूल मात्र गर्ने, समझदारीपत्रको कार्यान्वयनका लागि सम्पर्क अधिकारी तोक्ने, दुवै पक्षबिच समझदारी भएका तोकिएका वस्तुमा नमुनाका रूपमा कार्यान्वयन गरी त्यसपछि सबै वस्तुमा लागु गर्ने, समझदारीपत्रमा उल्लेख भएका विषयको कार्यान्वयनमा विवाद भएमा आपसी सहमतिमा कूटनीतिक माध्यमबाट समाधान गर्ने तथा आपसी समझदारीमा समझदारीपत्रमा संशोधनसमेत गर्न सकिने प्रावधान छन् ।हस्ताक्षर समारोहमा भन्सार विभागका महानिर्देशक भण्डारीले समझदारीपत्रलाई जतिसक्दो छिटो कार्यान्वयनमा लैजान जोड दिँदै यसले दुवै देशको भन्सार प्रशासनबिचको सम्बन्धलाई थप सबल बनाउन सहयोग पुग्ने बताउनुभयो । उहाँले निकासी हुने वस्तुको आगमन पहिले नै तथ्याङ्क आदानप्रदानबाट जोखिम विश्लेषणमार्फत जोखिम देखिएका वस्तुलाई निगरानी तथा नियमन गर्न र सही कारोबार गर्ने व्यवसायीलाई थप सहजीकरण गरी भन्सार जाँचपासलाई छिटोछरितो र सहज बनाउन सहयोग पुग्ने बताउनुभयो । भारतको केन्द्रीय अप्रत्यक्ष कर तथा सीमा शुल्क बोर्डका अध्यक्ष विवेक चतुर्वेदीले समझदारीपत्रको शीघ्र कार्यान्वयनका लागि प्रतिबद्धता व्यक्त गर्नुभयो ।",
      "link": "https://gorkhapatraonline.com/news/188944",
      "image": "https://gorkhapatraonline.com/storage/media/332062/conversions/aayat-niryat-original-thumb.jpg"
    },
    {
      "slug": "188942",
      "title": "मुलुकलाई अट्ठाइस खर्ब ऋणको भार",
      "timestamp": 1769040000000,
      "source": "gp",
      "content": "मुलुकको सार्वजनिक ऋण २८ खर्ब रुपियाँ नाघेको छ । सार्वजनिक ऋण व्यवस्थापन कार्यालयका अनुसार पुस मसान्तसम्म मुलुकसँग २८ खर्ब छ अर्ब ३९ करोड रुपियाँ ऋणको भार छ जुन नेपालको कुल अर्थतन्त्रको अनुपातमा करिब ४६ प्रतिशत हुन आउँछ ।",
      "longContent": "गोरखापत्र समाचारदाताकाठमाडौँ, माघ ८ गते । मुलुकको सार्वजनिक ऋण २८ खर्ब रुपियाँ नाघेको छ । सार्वजनिक ऋण व्यवस्थापन कार्यालयका अनुसार पुस मसान्तसम्म मुलुकसँग २८ खर्ब छ अर्ब ३९ करोड रुपियाँ ऋणको भार छ जुन नेपालको कुल अर्थतन्त्रको अनुपातमा करिब ४६ प्रतिशत हुन आउँछ । कार्यालयका अनुसार कुल सार्वजनिक ऋणमध्ये १३ खर्ब १९ अर्ब रुपियाँ आन्तरिक ऋणको दायित्व छ । त्यस्तै बाह्य ऋण भने १४ खर्ब ८७ अर्ब रुपियाँ पुगेको छ । चालु आर्थिक वर्षमा मात्रै दुई खर्ब १४ अर्ब रुपियाँ ऋण थपिएको छ । जसमध्ये एक खर्ब ७७ अर्ब रुपियाँ आन्तरिक र ३६ करोड ८९ लाख रुपियाँ बाह्य ऋण रहेको छ । यस अवधिमा मुलुकले एक खर्ब ८७ अर्ब रुपियाँ ऋण सेवाबापत भुक्तान पनि गरेको छ, जसमध्ये एक खर्ब ५५ अर्ब रुपियाँ आन्तरिक ऋणबापत भुक्तान भएको कार्यालयले जनाएको छ । भुक्तान भएको आन्तरिक ऋणमध्ये एक खर्ब २६ अर्ब रुपियाँमा साँवा र २८ अर्ब ३७ करोड रुपियाँ ब्याज छ । त्यस्तै बाह्य ऋणबापत सरकारले ३१ अर्ब ९९ करोड रुपियाँ भुक्तान गरेको छ, जसमध्ये २६ अर्ब १३ करोड रुपियाँ साँवा र पाँच अर्ब ८५ करोड रुपियाँ ब्याज भुक्तान भएको कार्यालयले जनाएको छ । सरकारले चालु आवका लागि चार खर्ब ११ अर्ब रुपियाँ ऋणबापतको भुक्तानीका लागि रकम विनियोजन गरेको छ ।",
      "link": "https://gorkhapatraonline.com/news/188942",
      "image": "https://gorkhapatraonline.com/storage/media/332059/conversions/sarbijanak-1-original-thumb.jpg"
    },
    {
      "slug": "188941",
      "title": "कम उमेरमै बिदेसिने महिला बढे",
      "timestamp": 1769040000000,
      "source": "gp",
      "content": "पछिल्ला वर्षमा श्रम स्वीकृति लिएर वैदेशिक रोजगारीमा जाने महिलाको सङ्ख्या बढ्न थालेको छ । वैदेशिक रोजगार विभागका अनुसार चालु आर्थिक वर्ष २०८२/८३ को छ महिनामा ५० हजार महिलाले श्रम स्वीकृति लिएका छन् । जबकि गत आव २०८१/८२ को सो अवधिमा ४६ हजार महिलाले श्रम स्वीकृति लिएर विदेश गएका थिए । श्रम, रोजगार तथा सामाजिक सुरक्षा मन्त्रालयको प्रतिवेदन अनुसार आव २०६५/६६ मा वैदेशिक रोजगारमा जाने कुल नेपालीमध्ये महिलाको सङ्ख्या पाँच प्रतिशतमा सीमित थियो । गत आवमा त्यस्तो सङ्ख्या १२.९ प्रतिशत पुगेको छ ।",
      "longContent": "काठमाडौँ, माघ ८ गते । पछिल्ला वर्षमा श्रम स्वीकृति लिएर वैदेशिक रोजगारीमा जाने महिलाको सङ्ख्या बढ्न थालेको छ । वैदेशिक रोजगार विभागका अनुसार चालु आर्थिक वर्ष २०८२/८३ को छ महिनामा ५० हजार महिलाले श्रम स्वीकृति लिएका छन् । जबकि गत आव २०८१/८२ को सो अवधिमा ४६ हजार महिलाले श्रम स्वीकृति लिएर विदेश गएका थिए । श्रम, रोजगार तथा सामाजिक सुरक्षा मन्त्रालयको प्रतिवेदन अनुसार आव २०६५/६६ मा वैदेशिक रोजगारमा जाने कुल नेपालीमध्ये महिलाको सङ्ख्या पाँच प्रतिशतमा सीमित थियो । गत आवमा त्यस्तो सङ्ख्या १२.९ प्रतिशत पुगेको छ । विभागका प्रवक्ता चन्द्रबहादुर शिवाकोटीले खाडी र मलेसियामा घरेलु काममा जान रोक लगाइएको भए पनि उत्पादन र सेवाका क्षेत्रमा जाने महिलाको सङ्ख्या बढेको जानकारी दिनुभयो । उहाँका अनुसार गत आवमा वैदेशिक रोजगारीमा गएका कुल आठ लाख ३९ हजार २६६ मध्ये महिलाको सङ्ख्या ९४ हजार ४५५ रहेको छ । विभागका अनुसार वैदेशिक रोजगारमा गएका श्रमिकमध्ये करिब आधा २५ देखि ३४ वर्ष उमेर समूहका छन् । वैदेशिक रोजगारमा जानेहरू आर्थिक रूपमा सबैभन्दा उत्पादनशील मानिने १८ देखि ४४ वर्ष उमेर समूहका छन् । कम उमेरमै बिदेसिनेमा पुरुषको तुलनामा महिला श्रमिकको अनुपात उच्च छ । आव २०८१/८२ मा वैदेशिक रोजगारमा गएकामध्ये १८ देखि २४ वर्षका पुरुष श्रमिकको सङ्ख्या २९.६ प्रतिशत छ । त्यसै वर्ष सोही उमेर समूहका महिला श्रमिक भने ३९.१ प्रतिशत छन् । २५ देखि ३४ वर्ष उमेर समूहका ४५.७ प्रतिशत पुरुष श्रमिक बिदेसिँदा ४८ प्रतिशत महिला अवसरको खोजीमा विभिन्न देश पुगेका छन् । आप्रवासन विज्ञ मीना पौडेलले वैदेशिक रोजगारमा औपचारिक माध्यमबाट जाने महिलाको सङ्ख्या बढेको देखिए पनि अनौपचारिक रूपमा बिदेसिने महिला झन् धेरै रहेको बताउनुभयो । नेपाली महिला रोजगारीका लागि प्रायः संयुक्त अरब इमिरेटस् (युएई) कुवेत, मलेसिया र कतारमा कार्यरत छन् । पछिल्ला वर्ष रोमानिया, जोर्डन क्रोएसिया र माल्टा जस्ता देशमा जाने महिलाको सङ्ख्या बढ्दो छ । अन्तर्राष्ट्रिय श्रम सङ्गठन (आइएलओ) प्रतिवेदन अनुसार खाडी देशमा ६६ लाख विदेशी घरेलु श्रमिक कार्यरत छन् । यसमध्ये करिब चार प्रतिशत नेपाली रहेको आकलन छ । यसमध्ये पनि एक तिहाइ महिला बाल हेरचाहकर्ता, सफाइ कर्मचारी तथा वृद्धवृद्धा हेरचाहकर्ताका रूपमा कार्यरत रहेको प्रतिवेदनमा उल्लेख छ । प्रतिवेदन अनुसार ती देशमा घरेलु श्रममा गएका महिलाले मानव अधिकारलगायत किसिमका चुनौतीहरूको सामना गर्नु पर्छ । प्रस्थान–पूर्व, ट्रान्जिट, रोजगारी र फिर्ता हुने महिला घरेलु श्रमिक विशेषगरी राहदानी जफत, लिङ्गमा आधारित हिंसा, गतिशीलता प्रतिबन्ध र असुरक्षित जीवनयापनका लागि संवेदनशील रहेको पाइएको छ । श्रमविज्ञ रामेश्वर नेपालले कुवेत, साउदी अरेबिया, युएई र कतारले घरेलु काममा विशेष कानुन बनाएका भए पनि पर्याप्त नरहेको बताउनुभयो । उहाँका अनुसार जोर्डनले घरेलु काममा आफ्नो अनुकूलका नियम अपनाएको पाइन्छ भने बहराइन र ओमानले आइएलओ स्वास्थ्य बिमा कानुन अन्तर्गत घरेलु श्रमिकलाई संरक्षण प्रदान गरेको पाइन्छ ।",
      "link": "https://gorkhapatraonline.com/news/188941",
      "image": "https://gorkhapatraonline.com/storage/media/332058/conversions/yatrubides-original-thumb.jpg"
    },
    {
      "slug": "188907",
      "title": "भन्सार शुल्कमार्फत अमेरिकी व्यापार नीतिमा परिवर्तनको प्रयास",
      "timestamp": 1768953600000,
      "source": "gp",
      "content": "सन् २०२५ मा पुनः राष्ट्रपतिको जिम्मेवारी सम्हालेपछि डोनाल्ड ट्रम्पले अमेरिकी व्यापार नीतिमा केही महत्त्वपूर्ण परिवर्तनको प्रस्ताव गर्नु भएको छ ।",
      "longContent": "वासिङ्टन, माघ ७ गते । सन् २०२५ मा पुनः राष्ट्रपतिको जिम्मेवारी सम्हालेपछि डोनाल्ड ट्रम्पले अमेरिकी व्यापार नीतिमा केही महत्त्वपूर्ण परिवर्तनको प्रस्ताव गर्नुभएको छ । यी परिवर्तन अन्तर्गत उहाँले विभिन्न देशबाट आयात हुने वस्तुमा भन्सार शुल्क बढाउने नीति अपनाउनुभएको छ, जसले दशकौँदेखि कायम रहेको खुला व्यापार प्रणालीमा नयाँ दिशा दिएको छ ।उच्च भन्सार शुल्क लागु भएसँगै विश्वव्यापी व्यापार गतिविधिमा असर परेको छ । यसका कारण अमेरिकी व्यवसाय र उपभोक्ताको खर्च केही बढेको देखिएको छ, यसले आयात कर्ताले तिर्ने अतिरिक्त कर अन्ततः उपभोक्ता माझ वस्तुको मूल्यमा समावेश हुने गरेको छ । राष्ट्रपति ट्रम्पले भन्सार शुल्कको उद्देश्य अमेरिकी व्यापार घाटा घटाउने, स्वदेशी उद्योगलाई प्रोत्साहन गर्ने र उत्पादनलाई देशभित्रै विस्तार गर्ने रहेको स्पष्ट पार्नुभयो । उहाँका अनुसार यसले दीर्घकालीन रूपमा अमेरिकी अर्थतन्त्रलाई थप सुदृढ बनाउने अपेक्षा गरिएको छ । तर विज्ञले व्यापार नीतिमा एकै चोटि गरिएका यस्ता परिवर्तनले छोटो अवधिमा बजारमा केही अनिश्चितता सिर्जना गरेको जनाएका छन् । सन् २०२५ को अवधिमा भन्सार शुल्क सम्बन्धी निर्णय बारम्बार संशोधन हुँदा व्यवसाय र लगानी कर्ताले सतर्कता अपनाएको देखिएको छ ।उपलब्ध तथ्याङ्क अनुसार सन् २०२५ को अन्त्यतिर अमेरिकाको औसत प्रभावकारी भन्सार दर उल्लेखनीय रूपमा बढेको छ । यसबाट सरकारी कोषमा अतिरिक्त राजस्व सङ्कलन भए पनि, यो सङ्घीय आम्दानीको सापेक्षिक रूपमा सीमित हिस्सा मात्र रहेको विश्लेषण गरिएको छ । व्यापार घाटा केही हदसम्म घटेको भए पनि समग्र अवस्थामा अझै चुनौतीपूर्ण नै रहेको देखिन्छ । चीनसँगको व्यापारमा आयात घटेको छ भने केही अन्य देशसँगको व्यापार विस्तार भएको छ, जसले व्यापार प्रवाहमा क्रमिक परिवर्तन आएको सङ्केत गर्दछ । भन्सार शुल्कको प्रभाव सेयर बजारमा पनि देखिएको छ । नीतिगत घोषणाका समयमा बजारमा उतारचढाव देखिए पनि दीर्घकालीन प्रभावबारे विश्लेषण जारी छ । राष्ट्रपति ट्रम्पले अघि सारेको भन्सार शुल्क नीति अमेरिकी व्यापार नीतिमा परिवर्तनको एक महत्त्वपूर्ण प्रयासका रूपमा हेरिएको छ । यसले भविष्यमा अर्थतन्त्र, उद्योग र उपभोक्तामाथि कस्तो प्रभाव पार्ने छ भन्ने विषयमा सम्बन्धित पक्षबिच छलफल र अध्ययन जारी रहेको छ । रासस/एपी",
      "link": "https://gorkhapatraonline.com/news/188907",
      "image": "https://gorkhapatraonline.com/storage/media/332019/conversions/trmp-original-thumb.jpg"
    },
    {
      "slug": "188900",
      "title": "अन्तर्राष्ट्रिय तेल बजारमा गिरावट, विश्वव्यापी लगानीकर्तामा अनिश्चितता",
      "timestamp": 1768953600000,
      "source": "gp",
      "content": "एशियाली शेयर बजारमा बुधबार प्रायः गिरावट देखिएको छ । अमेरिकी राष्ट्रपति डोनाल्ड ट्रम्पले ग्रिनल्यान्डसँग सम्बन्धित शुल्क वृद्धि गर्ने धम्की दिएपछि लगानीकर्तामा निरासा छाएको छ ।",
      "longContent": "वासिङ्टन, माघ ७ गते । एशियाली शेयर बजारमा बुधबार प्रायः गिरावट देखिएको छ । अमेरिकी राष्ट्रपति डोनाल्ड ट्रम्पले ग्रिनल्यान्डसँग सम्बन्धित शुल्क वृद्धि गर्ने धम्की दिएपछि लगानीकर्तामा निराशा छाएको छ । टोकियोको निक्की २२५ सूची ०.७ प्रतिशतले घटेको छ । दक्षिण कोरियाको कोस्पी ०.५ प्रतिशतले घटेको छ भने हङकङको हाङ सेनग ०.२ प्रतिशतले घटेको छ । शाङ्घाई सूची भने ०.२ प्रतिशतले बढेको छ । सुनको मूल्य पहिलो पटक प्रति तोलामा चार हजार ८०० डलर नाघेको छ । लगानीकर्ताले अनिश्चित समयमा सुरक्षित सम्पत्तिमा पैसा लगाउने प्रवृत्ति देखाएका छन् ।अमेरिकी शेयर बजारमा उतार-चढावमङ्गलबार वॉल स्ट्रिटमा ठुला गिरावट आएपछि बुधबार अमेरिकी शेयर भविष्यका मूल्य केही बढेका छन् । एस एन्ड पी ५०० को भविष्य मूल्य ०.३ प्रतिशतले बढेको छ भने डाउ जोन्स औद्योगिक सूची ०.२ प्रतिशतले बढेको छ । मङ्गलबार एस एन्ड पी ५०० २.१ प्रतिशतले घटेर ६ हजार ७९६.८६ मा पुगेको थियो ।ठुला कम्पनीको मूल्य घट्योएनभिडिया कम्पनीको शेयर ४.४ प्रतिशतले घटेको छ । एप्पल ३.५ प्रतिशतले घटेको छ । खुद्रा विक्रेता, बैँक र औद्योगिक कम्पनी पनि घाटामा रहेका छन् । जेपीमॉर्गन चेइस ३.१ प्रतिशत र क्याटरपिलर २.५ प्रतिशतले घटेको छ ।अमेरिकी र जापानी नीतिगत बैठकको प्रतीक्षाअमेरिकी फेडरल रिजर्भले अर्को हप्तामा आफ्नो नीतिगत बैठक गर्ने तय गरेको छ । बजारले अनुमान प्रमुख ब्याजदरमा कुनै परिवर्तन नहुने लगाएको छ । जापानको केन्द्रीय बैँकले शुक्रबार आफ्नो पहिलो मौद्रिक नीतिगत बैठक सम्पन्न गर्ने छ ।तेल र मुद्रा बजारको स्थितितेल बजारमा अमेरिकी क्रूड तेल प्रति ब्यारेल ५६ सेन्टले घटेर ५९.८० डलरमा पुगेको छ । ब्रेन्ट क्रूड तेल ७० सेन्टले घटेर ६४.२२ डलर प्रति ब्यारेलमा कारोबार भइरहेको छ । विदेशी मुद्रा बजारमा अमेरिकी डलर जापानी येनको सापेक्ष १५८.०८ मा आएको छ भने युरो स्थिर रहि १.१७१९ डलरमा कारोबार भइरहेको छ । रासस/एपी",
      "link": "https://gorkhapatraonline.com/news/188900",
      "image": "https://gorkhapatraonline.com/storage/media/331993/conversions/petrol-original-thumb.jpg"
    },
    {
      "slug": "188827",
      "title": "यस्तो छ आजका लागि कृषिउपजको थोक मूल्य",
      "timestamp": 1768953600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  माघ ७ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ५३, गोलभेँडा सानो (टनेल) प्रतिकिलो रु ९०, गोलभेँडा सानो (भारतीय) प्रतिकिलो रु ६०, गोलभेँडा सानो (तराई) प्रतिकिलो रु ७५, आलु रातो प्रतिकिलो रु ३१, आलु रातो (भारतीय) प्रतिकिलो रु २६, प्याज सुकेको (भारतीय) प्रतिकिलो रु ४४ रहेको छ । यस्तै, गाजर (लोकल) प्रतिकिलो रु ६०, गाजर (तराई) प्रतिकिलो रु ५०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ५०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु १००, काउली तराई प्रतिकिलो रु ६५, रातो मूला प्रतिकिलो रु ४०, सेतो मूला (लोकल) प्रतिकिलो रु १८, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ७०, भन्टा डल्लो प्रतिकिलो रु ८०, मकै बोडी प्रतिकिलो रु ५० कायम भएको छ । त्यसैगरी, मटरकोसा प्रतिकिलो रु ६०, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु ११०, घिउ सिमी (राजमा) प्रतिकिलो रु १४०, टाटे सिमी प्रतिकिलो रु १००, तिते करेला प्रतिकिलो रु १७०, लौका प्रतिकिलो रु ८५, परबर (तराई) प्रतिकिलो रु २४०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४५, सलगम प्रतिकिलो ८०, भिन्डी प्रतिकिलो १२०, सखरखण्ड प्रतिकिलो ७०, बरेला प्रतिकिलो रु ७०, पिँडालु प्रतिकिलो रु ६५ र स्कुस प्रतिकिलो रु ८० कायम गरिएको छ ।रायोसाग प्रतिकिलो रु ४०, पालुङ्गो प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ५०, मेथी प्रतिकिलो रु ८०, हरियो प्याज प्रतिकिलो रु ६०, बकुला प्रतिकिलो रु १००, तरुल प्रतिकिलो रु ८०, च्याउ (कन्य) प्रतिकिलो रु १००, च्याउ (डल्ले) प्रतिकिलो रु ५००, राजा च्याउ प्रतिकेजी रु ३००, सिताके च्याउ प्रतिकेजी रु १००० र कुरिलो प्रतिकिलो रु १,८५० निर्धारण गरिएको छ ।ब्रोकाउली प्रतिकिलो रु १००, चुकुन्दर प्रतिकिलो रु ८०, सजीवन प्रतिकेजी रु ४२०, रातो बन्दा प्रतिकिलो रु १२०, जिरीको साग प्रतिकिलो रु १३०, ग्याठकोभी प्रतिकिलो रु ७०, सेलरी प्रतिकिलो रु २२०, पार्सले प्रतिकिलो रु ६००, सौफको साग प्रतिकिलो रु ८०, पुदिना प्रतिकिलो रु ३००, गान्टे मुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५०, गुन्द्रुक प्रतिकिलो रु ४०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २८०, स्याउ (फुजी) प्रतिकिलो रु ३५०, केरा (दर्जन) रु १८०, कागती प्रतिकिलो रु ११०, अनार प्रतिकिलो रु ३५०, सुन्तला (नेपाली) प्रतिकिलो रु १४०, तरबुजा हरियो प्रतिकिलो रु १००, मौसम प्रतिकिलो रु १२०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु १२०, काँक्रो (हाइब्रिड) प्रतिकिलो रु ८०, निबुवा प्रतिकिलो रु ७०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १२०, किनु प्रतिकिलो रु ११०, स्ट्रबेरी प्रतिकिलो रु ५००, किबी प्रतिकिलो रु २८० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ११०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ६५०, भेडे खुर्सानी प्रतिकिलो रु ८०, हरियो लसुन प्रतिकिलो रु ८०, हरियो धनियाँ प्रतिकिलो रु ७०, लसुन सुकेको (चाइनिज) प्रतिकिलो रु २५०, लसुन सुकेको (नेपाली) प्रतिकिलो रु १८०, छ्यापी सुकेको प्रतिकिलो रु १६०, छ्यापी हरियो प्रतिकिलो रु २००, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ ।  रासस",
      "link": "https://gorkhapatraonline.com/news/188827",
      "image": "https://gorkhapatraonline.com/storage/media/331860/conversions/adrhs-original-thumb.jpg"
    },
    {
      "slug": "188805",
      "title": "निर्वाचनमा होमिए डेढ दर्जन व्यवसायी",
      "timestamp": 1768953600000,
      "source": "gp",
      "content": "डेढ दर्जनभन्दा उद्योगी व्यवसायी आगामी फागुन २१ गतेको संसदीय निर्वाचनका लागि चुुनावी मैदानमा उत्रेका छन् । निर्वाचनका लागि विभिन्न राजनीतिक दलबाट मङ्गलबार उद्योगी व्यवसायीले मनोनय",
      "longContent": "गोरखापत्र समाचारदाताकाठमाडौँ, माघ ७ गते । डेढ दर्जनभन्दा उद्योगी व्यवसायी आगामी फागुन २१ गतेको संसदीय निर्वाचनका लागि चुुनावी मैदानमा उत्रेका छन् । निर्वाचनका लागि विभिन्न राजनीतिक दलबाट मङ्गलबार उद्योगी व्यवसायीले मनोनयन दर्ता गराएका हुन् । आगामी निर्वाचनमा नेपालकै धनाढ्यमध्येका व्यवसायी विनोद चौधरीदेखि विभिन्न क्षेत्रका व्यवसायी निर्वाचनमा होमिएका छन् । खास गरी पर्यटन, होटेल, निर्माण, घरजग्गा, मेडिकल, ढुवानीलगायतका क्षेत्रका व्यवसायमा संलग्न व्यवसायीले मनोनयन दर्ता गराएको देखिन्छ ।  यसअघि नै सांसद हुनुभएका विनोद चौधरीले दोस्रो पटक पश्चिम नवलपरासीको क्षेत्र नम्बर १ मा नेपाली कांग्रेसबाट उम्मेदवारी दर्ता गराउनुभएको छ । यसअघि २०७९ को निर्वाचनमा पनि चौधरी सोही क्षेत्रबाट निर्वाचित हुुुनुभएको थियो । कांगे्रसकै तर्फबाट स्याङ्जा–१ मा भरतराज ढकाल, धादिङ–१ मा रमेश धमला र धादिङ–२ मा कांग्रेसकै कृष्ण रिजालले मनोनयन दर्ता गराउनुभएको छ । ढकाल वित्तीय क्षेत्रसँग सम्बन्धित हुनुहुन्छ भने धमला र रिजाल पर्यटन व्यवसायी हुनुहुन्छ । कांगे्रसकै तर्फबाट मोरङ–३ मा मेडिकल व्यवसायी सुनील शर्माले मनोनयन दर्ता गराउनुभएको छ । शर्मा यसअघि पनि सोही क्षेत्रबाट  निर्वाचित हुुनुुभएको थियो । यस्तै रुपन्देही–२ मा नेपाली कांग्रेसका तर्फबाट चुुन्नप्रसाद शर्माले उम्मेदवारी दिनुुभएको छ । उहाँ एशोदा फुुड्स प्रालिका सञ्चालक हुनुहुन्छ । त्यस्तै कांगे्रसकै तर्फबाट गोरखा–१ मा व्यवसायी प्रेम खत्री, सोलुुखुुम्बुुमा कार्गो ढुवानी व्यवसायी प्रकाशसिंह कार्की र सुुर्खेत–२ बाट व्यवसायी विष्णुुबहादुर खड्काले उम्मेदवारी दिनुुभएको छ । रसुवाबाट निर्माण व्यवसायी मोहन आचार्यले पनि उम्मेदवारी दर्ता गराउनुभएको छ । उहाँ यसअघि पनि सोही क्षेत्रबाट निर्वाचित हुनुभएको थियो । नेकपा (एमाले) का तर्फबाट लुम्बिनी सुगर मिलका सञ्चालक वीरेन्द्रकुमार कनौडियाले कपिलवस्तु–३ मा उम्मेदवारी दर्ता गराउनुभएको छ । एमालेकै तर्फबाट मनाङमा व्यवसाय पाल्देन छोपाङ र बारा–४ मा किसान श्रेष्ठले उम्मेदवारी दर्ता गराउनुभएको छ । राष्ट्रिय स्वतन्त्र पार्टी (रास्वपा) का तर्फबाट काठमाडौँ–९ मा व्यवसायी डिपी अर्याल, स्याङ्जा–१ बाट पर्यटन व्यवसायी धनञ्जय रेग्मी, भक्तपुुर–१ बाट रुकेश रञ्जित, सुुर्खेत–२ रमेश सापकोटाले उम्मेदवारी दर्ता गराउनुभएको छ । म्यानपावर व्यवसायी अर्याल २०७९ को समानुुपातिकतर्फबाट सांसद हुनुहुन्छ । यस्तै उज्यालो पार्टीबाट काभ्रे–२ मा ज्योत्सना सैँजूले उम्मेदवारी दिनुुभएको छ । यस्तै नेपाली कम्युनिस्ट पार्टीका तर्फबाट डोल्पामा धनबहादुर बुढाले उम्मेदवारी दर्ता गराउनुभएको छ । निर्माण व्यवसायी बुढा अघिल्लो पटक सोही क्षेत्रबाट निर्वाचित हुनुभएको थियो । यस्तै व्यवसायी वीरेन्द्र महतोले सिराहा–४ मा जनमत पार्टीका तर्फबाट उम्मेदवारी दर्ता गराउनुभएको छ ।",
      "link": "https://gorkhapatraonline.com/news/188805",
      "image": "https://gorkhapatraonline.com/storage/media/331838/conversions/Untitled-1-original-thumb.jpg"
    },
    {
      "slug": "188804",
      "title": "चुनावी रौनकले बढायो सेयर बजार",
      "timestamp": 1768953600000,
      "source": "gp",
      "content": "पछिल्लो समय निकै सुस्त रहेको सेयर बजारमा निर्वाचनको औपचारिक प्रव्रिmया सुरु भएसँगै हरियाली देखिएको छ । निर्वाचन सुनिश्चित भएसँगै लगानीकर्ताको मनोबल बढ्दा मनोनयन दर्ताको दि",
      "longContent": "गोरखापत्र समाचारदाताकाठमाडौँ, माघ ७ गते । पछिल्लो समय निकै सुस्त रहेको सेयर बजारमा निर्वाचनको औपचारिक प्रव्रिmया सुरु भएसँगै हरियाली देखिएको छ । निर्वाचन सुनिश्चित भएसँगै लगानीकर्ताको मनोबल बढ्दा मनोनयन दर्ताको दिन मङ्गलबार सेयर बजार मापक नेप्से परिसूचकसँगै कारोबार रकम पनि उच्च अङ्कले बढेको छ । मङ्गलबार सेयर बजार ४२ अङ्कले बढ्दा परिसूचक २७ सयमाथि लागेको छ भने कारोबार रकम पनि पछिल्ला केही दिनयताकै उच्च विन्दुमा पुगेको छ । पछिल्ला केही महिनादेखि सेयर बजारमा परिसूचक र कारोबारमा वृद्धिदर न्यून  थियो ।मनोनयन दर्ताको दिन बजारमा छाएको हरियालीले लगानीकर्ताको उत्साह दीर्घकालीन भरोसाभन्दा तत्कालीन राजनीतिक घटनाबाट सञ्चालित देखिएको सेयर विश्लेषक आदित्य शिवाकोटीले बताउन्ुभयो ।निर्वाचनसँगै आर्थिक नीति, सरकारी खर्च र तरलताप्रति बढेको अपेक्षाले सेयर बजारमा नयाँ ऊर्जा भरेको भन्दै उहाँले नेप्सेमा देखिएको उकालोले लगानीकर्ता चुनावपछि नीतिगत स्पष्टता र आर्थिक गतिविधिको तीव्रता खोजिरहेको उहाँको भनाइ छ ।विगतमा लगानीकर्तामा भएको अन्योलका कारण बजार सुधारमा सुस्तता आए पनि अब भने बजारले गति लिने ब्रोकर रामचन्द्र भट्टराईले बताउनुभयो । मुलुक निर्वाचनको माहोलमा होमिँदा धेरैको संशय हटेकाले त्यसको प्रभाव बजारमा देखिएको उहाँको बुझाइ छ । पछिल्ला दिनको माहोलले बजारको मनोबल उठेको छ, तरलता बजारमा जति पनि छ । त्यो जनताकै पैसा हो । लगानी गर्न ढुक्क वातावरण बने पैसा जति पनि आउँछ । सेयर बजारमा अहिले देखिएको उछाललाई आर्थिक आधारभन्दा बढी मनोवैज्ञानिक र राजनीतिक सङ्केतसँग जोडिएको प्रतिव्रिmयाका रूपमा हेर्नुपर्ने विश्लेषक शिवाकोटी बताउनुहुन्छ । निर्वाचनको औपचारिक प्रव्रिmया सुरु हुनासाथ बजारमा अनिश्चितता घट्दै गएको सन्देश प्रवाह भएको भन्दै यसले लगानीकर्ताको मनोबल बढाउन भूमिका खेलेको उहाँले बताउनुभयो । “बजारमा अस्थायी तर बलियो सकारात्मक सन्देश गएको छ । बजारलाई चुनावभन्दा पनि चुनावपछि के हुन्छ भन्नेले बढी असर गर्छ,” उहाँले भन्नुभयो, “चुनाव नजिकिँदा तरलता र कारोबार बढ्नु नेपालमा दोहोरिँदै आएको प्रवृत्ति हो ।”अहिलेको बजार नतिजामा नभई विश्वासमा आधारित रहेकाले लगानीकर्ताले भिडको मनोविज्ञानभन्दा जोखिम व्यवस्थापनमा ध्यान दिन जरुरी हुने उहाँको सुझाव छ । बजार बढ्नका लागि आवश्यक अधिकांश पक्ष अनुकूल अवस्थामा रहेको सेयर लगानीकर्ता सङ्घ नेपालका अध्यक्ष तारा फुलेल बताउनुभयो । त्यसमा पनि देशभर चुनावी माहोलले लगानीकर्तामा उत्साह बढेको उहाँको बुझाइ छ । समयमै चुनाव भएर नयाँ सरकार बने अर्थतन्त्र सही बाटोमा  फर्कने र पुँजी बजारले गति लिने लगानीकर्ताको अपेक्षा रहेको उहाँले बताउनु्भयो ।मङ्गलबार सेयर बजार मापक नेप्से ४२.२६ अङ्कले सुधारिँदा परिसूचक २७१४.८१ को विन्दुमा पुगेको छ । सेन्सेटिभ इन्डेक्स पनि ७.८२ अङ्क बढेर ४६७.२५ को विन्दुमा पुगेर अडिएको छ । समग्रमा तेस्रो दिनको नेप्से १.५८ प्रतिशत र सेन्सेटिभ इन्डेक्स पनि १.७० प्रतिशतले बढेको छ ।तेस्रो दिन ३३९ कम्पनीको दुई करोड ५१ लाख ८५ हजार ६४७ कित्ता सेयर एक लाख १५ हजार १८१ पटक खरिद बिव्रmी हुँदा ११ अर्ब ८५ करोड ८४ लाख २१ हजार ७० रुपियाँ बराबरको सेयर कारोबार भएको छ ।",
      "link": "https://gorkhapatraonline.com/news/188804",
      "image": "https://gorkhapatraonline.com/storage/media/331837/conversions/Untitled-1-original-thumb.jpg"
    },
    {
      "slug": "188802",
      "title": "अनुदान पाएका  कृषि फार्म अलपत्र",
      "timestamp": 1768953600000,
      "source": "gp",
      "content": "मुगुमा अनुदान पाएका दर्जनभन्दा बढी कृषि फार्महरू अलपत्र परेका छन् । प्रदेश र सङ्घीय सरकारको आर्थिक सहयोगमा कृषि विकास कार्यालय मुगु र राष्ट्रिय कृषि आधुनिकीकरण का",
      "longContent": "मुगु समाचारदातामुगु, माघ ७ गते । मुगुमा अनुदान पाएका दर्जनभन्दा बढी कृषि फार्महरू अलपत्र परेका छन् । प्रदेश र सङ्घीय सरकारको आर्थिक सहयोगमा कृषि विकास कार्यालय मुगु र राष्ट्रिय कृषि आधुनिकीकरण कार्यक्रम कार्यान्वयन एकाइ कार्यालय मुगुको सहजीकरणमा अनुदान पाएका फार्महरू यतिबेला अलपत्र छन् । मौसमी तथा बेमौसमी तरकारी तथा फलफूल उत्पादन गर्ने भनी अनुदान पाएका ती कृषि फार्म एक वर्षमै अलपत्र परेका हुन् । जिल्लाको खत्याड गाउँपालिका, मुगुमकार्मारोङ गाउँपालिका, सोरु गाउँपालिका र छायानाथ रारा नगरपालिकामा आर्थिक वर्ष २०७७÷७८ देखि आव २०८१÷०८२ सालसम्मका अनुदान पाएका तरकारी खेती फार्म, नर्सरी, बिउ बैङ्क, तरकारी सङ्कलन केन्द्र, स्याउखेती, बाख्रापालन र सेलार स्टोरका दर्जनौँ फर्म अहिले अलपत्र अवस्थामा भएको कृषि विकास कार्यालय मुगुले जनाएको छ । कृषि विकास कार्यालय मुगुका अधिकृत गणेश अधिकारीका अनुसार जिल्लामा अनुदान पाएका दर्जनौँ कृषि फार्म बाढीपहिरो र किसानले उत्पादनमा निरन्तरता नदिँदा अहिले अलपत्र अवस्थामा परेका हुन् । छायानाथ रारा नगरपालिका–५ का किसान कुसलाल कार्कीले जिल्लामा दर्जनभन्दा बढी अनुदान पाएका तरकारी फार्म अहिले झारपात र सिस्नोले भरिएको बताउनुभयो । “सेलार स्टोरका भवन छन् तर त्यो भवन मान्छे बस्न प्रयोगमा आएको छ,” कार्कीले भन्नुभयो, “राज्यले नक्कली किसानलाई अनुदान दिँदा यस्तो अवस्था सिर्जना भएको हो ।” पहुँचको भरमा ल्याएका अनुदानको दुरुपयोग गर्ने फर्मलाई राज्यले असुल उपर गर्नुपर्ने उहाँको धारणा छ । जिल्ला नागरिक समाजका अगुवा रूपबहादुर मल्लका अनुसार जिल्ला कृषि विकास कार्यालय, राष्ट्रिय कृषि आधुनिकीकरण कार्यव्रmम कार्यान्वयन एकाइ कार्यालयहरू कृषिमैत्री हुन नसक्दा अनुदान दुरुपयोग भएको छ । उहाँले जिल्लामा कृषिसम्बन्धी काम गर्ने यी कार्यालयले अनुदानका कार्यव्रmम मात्र कृषकसँग गरेको देखिएको बताउनुभयो । विगतका वर्षदेखि किसानलाई अनुदान दिएका कार्यव्रmमबारे कार्यालयहरुले कुनै पनि अनुगमन तथा मूल्याङ्कन नगरेको उहाँको भनाइ छ । अनुदान पाएका फर्मले बेरोजगारी कम गराउन पनि नसकेको छायानाथ रारा नगरपालिका–६ का  कृषक सर्पेबहादुर बोहोराले बताउनुभयो । उहाँले वास्तविक किसानलाई अनुदान नदिई नक्कली किसानलाई दिँदा अनुदान दुरुपयोग भएको धारणा राख्नुभयो ।",
      "link": "https://gorkhapatraonline.com/news/188802",
      "image": "https://gorkhapatraonline.com/storage/media/331835/conversions/Untitled-1-original-thumb.jpg"
    },
    {
      "slug": "188771",
      "title": "तिर्न बाँकी सरकारी ऋण २८ खर्ब नाघ्यो",
      "timestamp": 1768867200000,
      "source": "gp",
      "content": "नेपालको सार्वजनिक ऋण २८ खर्ब नाघेको छ ।",
      "longContent": "काठमाडौँ, माघ ६ गते । नेपालको सार्वजनिक ऋण २८ खर्ब नाघेको छ । चालु आर्थिक वर्ष २०८२र८३ को सुरु हुँदा कुल सार्वजनिक ऋण २६ खर्ब ७४ अर्ब चार करोड रहेकोमा पुस मसान्तसम्ममा  एक खर्ब ३२ अर्ब ३४ करोड थप वृद्धि भई  २८ खर्ब छ अर्ब ३९ करोड पुगेको हो । हाल सरकारले तिर्न बाँकी कुल सरकारी ऋण कुल गार्हस्थ्य उत्पादनको ४५ दशमलव ९५ प्रतिशत बराबर हुन आउँछ ।सार्वजनिक ऋण व्यवस्थापन कार्यालयका अनुसार गत कुल सार्वजनिक ऋणमा वैदेशिक ऋणको हिस्सा ५३ प्रतिशतअर्थात् १४ खर्ब ८७ अर्ब २६ करोड २२ लाख र आन्तरिक ऋणको हिस्सा ४७ प्रतिशतअर्थात्  १३ खर्ब १९ अर्ब १३ करोड १० लाख रहेको छ । कुल गार्हस्थ्य उत्पादनको आधारमा आन्तरिक ऋणको अनुपात २१ दशमलव ६० र बाह्य ऋणको अनुपात २४ दशमलव ३५ प्रतिशत रहेको छ ।सरकारले चालु आवका लागि पाँच खर्ब ९५ अर्ब बराबर सार्वजनिक ऋण उठाउने लक्ष्य राखेको छ ।अर्धवार्षिक समीक्षा अवधिसम्ममा  दुई खर्ब १४ अर्ब ५५ करोड प्राप्ति भइसकेको छ । जुन वार्षिक लक्ष्यको ३६ दशमलव ०२ प्रतिशत हुन आउँछ ।पछिल्लो छ महिनामा सरकारले उठाएको ऋणमा आन्तरिक ऋणको हिस्सा ८२ दशमलव ८१ र बाह्य ऋणको हिस्सा १७ दशमलव १९ प्रतिशत रहेको कार्यालयले जनाएको छ । सरकारले चालु आवका लागि  तीन खर्ब ६२ अर्ब आन्तरिक ऋण उठाउने लक्ष्य राखेकोमा पुस मसान्तसम्ममा  एक खर्ब ७७ अर्ब ६६ करोड ६९ लाख बराबर उठाइसकेको छ । त्यस्तै, बाह्य ऋणतर्फ  दुई खर्ब ३३ अर्ब ६६ करोड ३१ लाख उठाउने सरकारी लक्ष्य रहेकोमा हालसम्म ३६ अर्ब ८९ करोड २२ लाख मात्रै उठाएको छ ।सार्वजनिक ऋणको साँवा ब्याज भुक्तानीमा पनि पछिल्लो छ महिनामा ठुलो रकम खर्च भएको छ । सार्वजनिक ऋणको साँवा ब्याज तिर्न सरकारले चालु आवका लागि चार खर्ब ११ अर्ब एक करोड बजेट विनियोजन गरेकोमा गत पुस मसान्तसम्ममा  एक खर्ब ८७ अर्ब १२ करोड भुक्तानी भइसकेको छ । जसमध्ये आन्तरिक ऋणको साँवा ब्याज भुक्तानीका लागि  एक खर्ब ५५ अर्ब १३ लाख ५४ हजार र बाह्ण ऋण तिर्नका लागि  ३१ अर्ब ९९ करोड १२ खर्च भएको छ । त्यस्तै, आन्तरिक र बाह्य दुवै शीर्षकका ऋणको साँवा भुक्तानीका लागि पछिल्लो छ महिनामा  एक खर्ब ५२ अर्ब ८९ करोड र ब्याज भुक्तानीका लागि ३४ अर्ब २३ करोड खर्च भएको कार्यालयले जनाएको छ । कुल गार्हस्थ्य उत्पादनको आधारमा पुस मसान्तसम्मको कुल ऋण सेवा खर्च तीन दशमलव ०६ प्रतिशत हुन आउँछ । रासस",
      "link": "https://gorkhapatraonline.com/news/188771",
      "image": "https://gorkhapatraonline.com/storage/media/331800/conversions/loan-original-thumb.jpg"
    },
    {
      "slug": "188675",
      "title": "बुढीगण्डकीलाई जुट्यो एक खर्ब अठसट्ठी अर्ब",
      "timestamp": 1768867200000,
      "source": "gp",
      "content": "बुुढीगण्डकी जलविद्युुत् आयोजना निर्माणका लागि इन्धनबाट पूूर्वाधार विकास करबापत एक खर्ब ६८ अर्ब रुपियाँ सङ्कलन भएको छ ।  आर्थिक वर्ष २०७२/७३ देखि आव २०८",
      "longContent": "गोरखापत्र समाचारदाताकाठमाडौँ, माघ ६ गते । बुुढीगण्डकी जलविद्युुत् आयोजना निर्माणका लागि इन्धनबाट पूूर्वाधार विकास करबापत एक खर्ब ६८ अर्ब रुपियाँ सङ्कलन भएको छ ।  आर्थिक वर्ष २०७२/७३ देखि आव २०८२/८३ को पुुस १५ सम्म सो बराबरको रकम सङ्कलन भएको नेपाल आयल निगमले जनाएको छ । पूर्वाधार विकास र बुढीगण्डकी जलविद्युत् आयोजना निर्माण शीर्षकमा सो रकम सङ्कलन गरिँदै आएको छ । धादिङ र गोरखा जिल्लामा पर्ने एक हजार दुई सय मेगावाटको बुढीगण्डकी जलविद्युत् आयोजना निर्माण गर्ने भन्दै सरकारले पेट्रोलियम पदार्थमा कर लगाउन थालेको हो ।  आयोजना स्वदेशी लगानीमा बनाउने उद्देश्यसहित पेट्रोलियम पदार्थ आयात गर्दा सरकारले प्रतिलिटर पाँच रुपियाँ कर उठाउन सुरु गरेको थियो । जसलाई २०७८ फागुन १२ को मन्त्रीपरिषद् बैठकले १० रुपियाँ पु¥याएको थियो । त्यसयता सरकारले पूर्वाधार विकास कर शीर्षकमार्फत इन्धन आयातमा भन्सारविन्दुमै प्रतिलिटर १० रुपियाँ शुल्क उठाउँदै आएको छ । निगमका प्रवक्ता मनोजकुमार ठाकुरले पूर्वाधार विकास करबापत सङ्कलन गरिएको रकम सिधै सरकारको खातामा जम्मा हुने गरेको जानकारी दिनुभयो ।बुढीगण्डकीको वित्तीय लगानी ढाँचा स्वीकृत  सरकारले एक हजार दुुई सय मेगावाटको बुढीगण्डकी जलाशययुक्त जलविद्युत् आयोजनाको वित्तीय लगानी ढाँचा (मोडालिटी) स्वीकृत गरेको छ । आइतबार बसेको मन्त्रीपरिषद्को बैठकले राष्ट्रिय गौरवको बुढीगण्डकी जलाशययुक्त जलविद्युत् आयोजनाको वित्तीय लगानी ढाँचा स्वीकृत हो । ऊर्जा, जलस्रोत तथा सिँचाइ मन्त्रालयको प्रस्तावमा अर्थ मन्त्रालय र राष्ट्रिय योजना आयोगको सहमतिमा स्वीकृतिका लागि मोडालिटी मन्त्रीपरिषद्मा पेस गरिएको थियो । लामो समयदेखि चर्चामा रहेको राष्ट्रिय गौरवको जलविद्युुत् आयोजना मन्त्रीपरिषद्ले स्वीकृत गरेसँगै निर्माण कार्यको प्रव्रिmया अगाडि बढ्ने छ ।  बुुढीगण्डकी जलविद्युुत् कम्पनी लिमिटेडका प्रमुुख कार्यकारी अधिकृत अरुण रजौरियाले मन्त्रीपरिषद्बाट लगानी मोडालिटी स्वीकृत भएकाले आयोजनाको निर्माणका लागि स्थायी कार्यालय निर्माण, सडक र पुुल निर्माण गर्ने गरिने जानकारी दिनुुभयो । दुुई वर्षभित्रमा आयोजनाको पूर्वतयारी गरिने र सन् २०२८ जनवरीदेखि आयोजना निर्माणमा जाने तयारी गरिरहेको उहाँले बताउनुभयो । आयोजना निर्माण सम्पन्न गर्न करिब आठ वर्ष लाग्ने उहाँले जानकारी दिनुुभयो । स्वदेशी लगानीमा निर्माण हुुन लागेको आयोजनाको निर्माण अवधिको ब्याजसहित चार खर्ब छ अर्ब रुपियाँ कुुल लागत लाग्ने उहाँले जानकारी दिनुुभयो । आयोजनाको रणनीति योजना तयार गरी अन्तिम चरणमा पुगेको कम्पनीले जनाएको छ । धादिङ र गोरखाका सात हजार घरधुरीलाई ४९ हजार रोपनी जग्गाको ४२ अर्ब मुुआब्जा वितरण गरिसकेको कम्पनीले जनाएको छ । आयोजनाका लागि ७० प्रतिशत कर्जा र ३० प्रतिशत स्वपुुुँजी (इक्विटी) बाट जुुटाउने गरी लगानी मोडालिटी तयार पारिएको छ । सरकारको आयोजनामा इक्विटीबापत ९७ अर्ब ४७ करोड र सहुलियत कर्जाबापत एक खर्ब ५० अर्ब गरी कुुल दुुई खर्ब ४८ अर्ब रुपियाँ लगानी रहने छ । अर्थ मन्त्रालयको ३० प्रतिशत, ऊर्जा मन्त्रालयको ५० प्रतिशत र नेपाल विद्युुत् प्राधिकरणको २० प्रतिशत इक्विटी रहेको छ । यस्तै ३० अर्ब रुपियाँको ऊर्जा बन्ड जारी गर्ने कम्पनीले जनाएको छ ।",
      "link": "https://gorkhapatraonline.com/news/188675",
      "image": "https://gorkhapatraonline.com/storage/media/331602/conversions/Untitled-1-original-thumb.jpg"
    },
    {
      "slug": "189203",
      "title": "उम्मेदवारी फिर्ता  लिनेमा पूर्वप्रधानमन्त्रीदेखि पिआरधारीसम्म",
      "timestamp": 1769212800000,
      "source": "gp",
      "content": "फागुन २१ गते हुने प्रतिनिधि सभा निर्वाचन प्रयोजनका लागि उम्मेदवारी दर्ता गराएकामध्ये ८१ जनाले फिर्ता लिएका छन् ।   निर्वाचन आयोगका अनुसार निर्वाचनका लागि मुलुकभरबाट तीन हजार ४८७ जनाले उम्मेदवारी दर्ता गराएका थिए । उम्मेदवारी फिर्ता लिनेमा पूर्वप्रधानमन्त्रीदेखि विदेशमा स्थायी आवास अनुमति (पिआर) लिएका व्यक्तिसमेत छन् ।",
      "longContent": "काठमाडौँ, माघ १० गते । फागुन २१ गते हुने प्रतिनिधि सभा निर्वाचन प्रयोजनका लागि उम्मेदवारी दर्ता गराएकामध्ये ८१ जनाले फिर्ता लिएका छन् । निर्वाचन आयोगका अनुसार निर्वाचनका लागि मुलुकभरबाट तीन हजार ४८७ जनाले उम्मेदवारी दर्ता गराएका थिए । उम्मेदवारी फिर्ता लिनेमा पूर्वप्रधानमन्त्रीदेखि विदेशमा स्थायी आवास अनुमति (पिआर) लिएका व्यक्तिसमेत छन् । फिर्ता लिनेमध्ये केहीले उम्मेदवारी दिँदा कानुनी ज्ञान नभएको र पछि ज्ञान प्राप्त गरेपछि फिर्ता लिएको बताएका छन् । कतिपयले भने निर्वाचनमा प्रतिस्पर्धा गर्न हाल इच्छा नभएकाले उम्मेदवारी फिर्ता लिएको बताएका छन् । पूर्वप्रधानमन्त्री समेत रहनुभएका प्रगतिशील लोकतान्त्रिक पार्टी (प्रलोपा) का संरक्षक डा. बाबुराम भट्टराई यस्तै पात्रमध्येमा पर्नुहुन्छ । एउटा दलको मात्रै सांसद बनेर बस्दा भूमिका सङ्कुचित हुने भएकाले उम्मेदवारी फिर्ता लिएको भट्टराईले बताउनुभयो । उहाँले गोरखा क्षेत्र नं. २ मा उम्मेदवारी दिनुभएको थियो । उम्मेदवारी फिर्ताका लागि आयोगले शुक्रबार दिउँसो १ बजेसम्मको समय तोकेको थियो । त्यस्तै रुपन्देही निर्वाचन क्षेत्र नं. २ बाट प्रतिनिधि सभा सदस्यको उम्मेदवार बन्नुभएका कार्भिका थापाले पनि उम्मेदवारी फिर्ता लिनुभएको छ । उहाँ अमेरिकाको स्थायी आवास अनुमतिप्राप्त व्यक्ति हुनुहुन्छ । पञ्चायतकालीन गृहमन्त्री निरञ्जन थापाकी छोरी कार्भिकाले अध्ययन क्रममा १४ वर्ष अमेरिकामा बिताउनुभएको थियो । पछिल्लो आठ वर्षदेखि भने आफू नेपालमै रहेको उहाँले बताउनुभयो । तर नेपाल बसे पनि उहाँले अमेरिकाको स्थायी आवास अनुमति भने हालसम्म त्याग्नुभएको छैन । नेपालको संविधानको धारा २९१ ले त्यस्तो अनुमतिपत्र त्याग गरेको कम्तीमा तीन महिना पुगेपछि मात्रै निर्वाचनमा उम्मेदवारी दिन पाइने व्यवस्था गरेको छ । आफूले अध्ययनको सिलसिलामा स्थायी आवास अनुमति लिएको उहाँ स्वयम्ले स्विकार्नुभएको छ । नेपालबाहेक अन्य कुनै पनि मुलुकको नागरिकता वा राहदानी भने नलिएको उहाँले दाबी गर्नुभएको छ । उम्मेदवारी दर्ता गरेपछि मात्रै स्थायी आवास अनुमतिपत्र त्यागे पनि हुन्छ भन्ने बुझाइमा आफू रहेको तर संवैधानिक व्यवस्था अर्कै रहेको जानकारी पाएपछि उम्मेदवारी फिर्ता लिने निर्णय गरेको उहाँले सार्वजनिक गरेको विज्ञप्तिमा उल्लेख छ । उम्मेदवारी फिर्ता गरेकामध्ये अधिकांशले निर्वाचन कार्यालयमा बुझाएको पत्रमा भने हाललाई उम्मेदवार हुन इच्छा नभएको उल्लेख गरेका छन् । कतिपयले भने व्यक्तिगत कारणले फिर्ता लिएको बताएको निर्वाचन आयोगका प्रवक्ता नारायण भट्टराईले जानकारी दिनुभयो । उम्मेदवारी फिर्ता लिनेमा अधिकांश पुरुष छन् ।",
      "link": "https://gorkhapatraonline.com/news/189203",
      "image": "https://gorkhapatraonline.com/storage/media/332482/conversions/345-original-thumb.jpg"
    },
    {
      "slug": "189202",
      "title": "‘जीवनस्तर उकास्न सांसदको भूमिका महत्वपूर्ण’",
      "timestamp": 1769212800000,
      "source": "gp",
      "content": "राष्ट्रिय सभाका अध्यक्ष नारायणप्रसाद दाहालले देशको समग्र विकासलाई सरकारको नीति र विधिमार्फत निर्देशित गरी जनताको जीवनस्तर उकास्न सांसदको भूमिका महत्वपूर्ण हुने जिकिर गर्नुभएको छ । उहाँले राष्ट्रिय सभामा विगतदेखि हुँदै आएका असल अभ्यासलाई अझै सुदृढ र व्यवस्थित बनाउन सबैको योगदान हुने विश्वास व्यक्त गर्नुभयो ।",
      "longContent": "गोरखापत्र समाचारदाता काठमाडौँ, माघ १० गते । राष्ट्रिय सभाका अध्यक्ष नारायणप्रसाद दाहालले देशको समग्र विकासलाई सरकारको नीति र विधिमार्फत निर्देशित गरी जनताको जीवनस्तर उकास्न सांसदको भूमिका महत्वपूर्ण हुने जिकिर गर्नुभएको छ । उहाँले राष्ट्रिय सभामा विगतदेखि हुँदै आएका असल अभ्यासलाई अझै सुदृढ र व्यवस्थित बनाउन सबैको योगदान हुने विश्वास व्यक्त गर्नुभयो । राष्ट्रिय सभाको १९ औँ अधिवेशनको सुरुवातमा अध्यक्ष दाहालले प्रतिनिधि सभा निर्वाचन भएर त्यसले काम सुरु नगर्दासम्म सङ्घीय संसद्को जिम्मेवारी पूरा गर्न व्यवस्थित र मर्यादित भएर कार्य पूरा गर्न अपिल गर्नुभयो । उहाँले भन्नुभयो, “जेनजी पुस्ताको भ्रष्टाचारविरोधी आन्दोलनबाट उत्पन्न परिस्थितिलाई राष्ट्र र राष्ट्रिय एकता, संवैधानिक तथा लोकतान्त्रिक मान्यतालाई ध्यानमा राख्दै समाधान गर्नुपर्ने छ । युवाको माग सामाजिक न्याय र समावेशी लोकतन्त्रको विकाससँगै भ्रष्टाचार निवारण र सुशासन कायम गर्ने नै हो ।” अध्यक्ष दाहालले सङ्घीय संसद् यी लक्ष्य पूरा गर्ने केन्द्रबिन्दु भएकाले यसलाई त्यही रूपमा सदुपयोग गर्न अपिल गर्नुभयो । उहाँले राष्ट्रिय सभाको उपलब्धिबारे सभाका सदस्यलाई जानकारी गराउनुभयो । राष्ट्रिय सभामा हालसम्म ६८ वटा विधेयक उत्पत्ति भएका छन् । ३९ वटा विधेयक प्रमाणीकरण भएका छन् । १२ वटा विधेयक सरकारले फिर्ता लिएको छ । प्रतिनिधि सभा विघटित हुँदा राष्ट्रिय सभामा दर्ता भई सभाबाट पारित गरेर प्रतिनिधि सभामा विचाराधीन रहेका सातसहित १२ वटा विधेयक निष्व्रिmय भएका छन् । राष्ट्रिय सभामा हाल पाँच वटा विधेयक विचाराधीन छन् । एउटा विधेयक सभामा सैद्धान्तिक छलफल भई सभामा रहेको, एउटा विधेयक विधायन व्यवस्थापन समितिले पारित गरी सभामा प्रतिवेदन पेस गरेको र तीन वटा विधेयक विधायन व्यवस्थापन समितिमा दफाबार छलफलमा छन् । संविधान र सभाका नियमावलीबमोजिम प्रतिनिधि सभा विघटन हुँदा वा कार्यकाल पूरा हुँदा विचाराधीन विधेयक निष्क्रिय हुन जान्छ । तर राष्ट्रिय सभामा उत्पत्ति भई सभा र समितिमा विचाराधीन विधेयक मात्र जीवन्त रहन्छ । सभाका अध्यक्ष दाहालले भन्नुभयो, “लामो समय र ठुलो स्रोत साधन खर्चेर राष्ट्रको आवश्यकता पूरा गर्ने उद्देश्यले सदनमा पेस भई विधायिकी प्रक्रियाका अन्तिम चरणमा पुगेका विधेयक निष्क्रिय हुनु दुःखद हो । आगामी दिनमा सदनमा विधेयक प्रस्तुत गर्दा, संविधान संशोधन हुने समयमा महत्वपूर्ण विधेयकको निरन्तरता कायम हुन सक्ने पक्षमा ध्यान दिन जरुरी छ ।”सभामा जेनजी आन्दोलनको चर्चानेपाली कांग्रेसका नेता एवं राष्ट्रिय सभाका सदस्य कृष्णप्रसाद सिटौलाले आमनिर्वाचनका उम्मेदवार तथा राजनीतिक दलका नेतालाई विचारको माध्यमले जनताको विश्वास जितेर प्रतिनिधि चयन हुन अपिल गर्नुभएको छ । शान्तिपूर्ण रूपमा निर्वाचन सम्पन्न भई देश निर्माणको अभियानले गति लिने सोचसाथ अगाडि बढ्न उहाँले आग्रह गर्नुभयो । राष्ट्रिय सभाको १९ औँ अधिवेशनको प्रारम्भमा शुभकामना मन्तव्य राख्दै सभाका सदस्य सिटौलाले गत भदौ २३ र २४ गतेको घटनालाई छुट्टाछुट्टै रूपमा व्याख्या गर्नुपर्ने बताउनुभयो । युवाको भदौ २३ गतेको आन्दोलन सुशासन कायम गर्न र सामाजिक सञ्जाल सञ्चालन गर्नका लागि केन्द्रित भएको विचार उहाँले व्यक्त गर्नुभयो । तर आन्दोलनमा घुसपैठ भएर जिउधनको ठुलो क्षति हुन पुगेको र यसबारे जाँचबुझ आयोगको प्रतिवेदनले थप प्रस्ट्याउने नेता सिटौलाको धारणा थियो । नेपाली कम्युनिस्ट पार्टीका डा. वेदुराम भुसालले जुन हिसाबको राजनीतिक परिवर्तन भयो सो आधारमा आर्थिक, सामाजिक र सांस्कृतिक रूपान्तरण हुन नसक्दा व्यवस्था बदले पनि जनताको अवस्था नबदलेको भाष्य निर्माण भइरहेकोतर्फ आफूले छ वर्ष अघि नै सचेत गराएको स्मरण गराउनुभयो । नेकपा (एमाले) का नेता देवेन्द्र दाहालले भदौ २३ गते १९ जनाको मृत्यु भएको बहानामा भदौ २४ गते आन्दोलनमा घुसपैठ गराएर देशलाई खरानी बनाउने आपराधिक कार्य भएको टिप्पणी गर्नुभयो ।तीन वटा अध्यादेश पेस राष्ट्रिय सभाको शुक्रबारको बैठकमा नेपाल सरकारका प्रवक्तासमेत रहनुभएका गृहमन्त्री ओमप्रकाश अर्यालले तीन वटा अध्यादेश सभासमक्ष पेस गर्नुभयो । सभामा मतदाता नामावली ऐन, २०७३ लाई संशोधन गर्न बनेको अध्यादेश, प्रतिनिधि सभा सदस्य निर्वाचन पहिलो संशोधन अध्यादेश, २०८२ र नेपाल विशेष सेवा ऐन दोस्रो संशोधन अध्यादेश, २०८२ सभासमक्ष पेस गर्नुभयो । निर्वाचनसम्बन्धी केही कानुनलाई संशोधन गर्नुपर्ने भएकाले सरकारको सिफारिसमा राष्ट्रपतिले मतदाता नामावली ऐनलाई संशोधन गर्न बनेको अध्यादेश र प्रतिनिधि सभा सदस्य निर्वाचन पहिलो संशोधन अध्यादेश जारी गर्नुभएको थियो । त्यसै गरी प्रधानमन्त्रीको कार्यालयमातहत रहेको राष्ट्रिय अनुसन्धान विभागलाई गृह मन्त्रालयमातहत ल्याउन नेपाल विशेष सेवा ऐन दोस्रो संशोधन अध्यादेश जारी भएको थियो । बैठकमा विकास, आर्थिक मामिला तथा सुशासन समितिका सभापति कमला पन्तले राष्ट्रिय सदाचार नीतिसम्बन्धी अध्ययन प्रतिवेदन, २०८२ र विधायन व्यवस्थापन समितिका सभापति तुलसाकुमारी दाहालले पर्यटन विधेयक, २०८१ सम्बन्धी समितिको प्रतिवेदन सभासमक्ष प्रस्तुत गर्नुभयो । सभाको अर्को बैठक माघ १३ गते मङ्गलबार बस्ने गरी स्थगित भएको छ ।",
      "link": "https://gorkhapatraonline.com/news/189202",
      "image": "https://gorkhapatraonline.com/storage/media/332481/conversions/dahal-original-thumb.jpg"
    },
    {
      "slug": "189201",
      "title": "कार्बन व्यापारमा नेपाल एसियामै पहिलो",
      "timestamp": 1769212800000,
      "source": "gp",
      "content": "नेपालले औपचारिक रूपमा कार्बन व्यापार सुरु गरेको छ । नेपालको ४६ प्रतिशत वन पैदावरमा संरक्षित कार्बन व्यापार सुरु भएको हो । कार्बन उत्सर्जन न्यूनीकरण तथा वन पैदावरमार्फत कार्बन शोषित गर्दै विश्वबजारमा कार्बन व्यापारलाई औपचारिकता दिने एसियाको पहिलो मुलुक बनेको हो ।",
      "longContent": "काठमाडौँ, माघ १० गते । नेपालले औपचारिक रूपमा कार्बन व्यापार सुरु गरेको छ । नेपालको ४६ प्रतिशत वन पैदावरमा संरक्षित कार्बन व्यापार सुरु भएको हो । कार्बन उत्सर्जन न्यूनीकरण तथा वन पैदावरमार्फत कार्बन शोषित गर्दै विश्वबजारमा कार्बन व्यापारलाई औपचारिकता दिने एसियाको पहिलो मुलुक बनेको हो ।शुक्रबार कार्बन व्यापार तथा वन पैदावर संरक्षण गरेबापत आर्थिक लाभ पाउने ‘लिफ कोलिसन’ नामको ऐतिहासिक सम्झौतापत्रमा हस्ताक्षर गरेसँगै कार्बन व्यापारबाट औपचारिक रूपमा लाभ लिने एसियाको पहिलो मुलुक बनेको हो । यस सम्झौतासँगै कम्तीमा ५५ लाख अमेरिकी डलरबराबरको जलवायु वित्त नेपाल भित्रने भएको छ । यसअघि विगतमा नेपालमा नमुना परियोजनाका रूपमा केही सामुदायिक वनले संरक्षित वनमा शोषित कार्बन मापनका आधारमा पुरस्कारस्वरूप अनौपचारिक रूपमा केही रकम पाएका थिए । सम्झौतापत्रमा नेपालस्थित बेलायतका राजदूत रब फेन, नर्वेका राजदूत ड्यानी मेजोस, लिफलाई नेतृत्व गर्ने इमरजेन्ट संस्थाका कार्यकारी प्रमुख एरोन ब्लुम गार्डेनसहितका साझेदारले हस्ताक्षर गर्नुभएको थियो । यो सम्झौता नेपालका लागि अत्यधिक महत्वको रहेको वन तथा वातावरणमन्त्री माधवप्रसाद चौलागाईंले बताउनुभयो । वन संरक्षण गरेर पनि आम्दानी हुन्छ । त्यसले देशको समृद्धिमा सघाउँछ भन्ने मान्यता सम्झौताले स्थापित गरेको उहाँले बताउनुभयो । विगत लामो समयदेखि अल्झिएर रहेको कार्बन सम्झौतालाई सरकारले प्राथमिकतासाथ अघि बढाएकोे र यसले देशको समग्र विकाससँगै तल्लो वर्गसम्म लाभको फल दिने पनि प्रस्ट पार्नुभयो ।काठमाडौँमा आयोजित हस्ताक्षर समारोहमा दिइएको जानकारी अनुसार लिफ अर्थात् ३० भन्दा बढी प्रमुख कम्पनी, नर्वे, बेलायत, संयुक्त राज्य अमेरिका र दक्षिण कोरिया सरकारसमेत सामेल एक नवीन विश्वव्यापी सार्वजनिक–निजी पहलका रूपमा रहेको कार्बन उत्सर्जन तथा व्यापारबारे काम गरिरहेको रेड प्लस कार्यक्रमका प्रमुख नवराज पुडासैनीले जानकारी दिनुभयो । पुडासैनीका अनुसार सम्झौतासँगै समुदाय तथा निजी क्षेत्रलाई समेत लाभ उपलब्ध गराउने नेपाल पहिलो सरकार पनि बनेको छ । सिङ्गापुरले उड्डयनमा लगाएको कार्बन कर जस्तै नेपालले पनि सुरु गरेर निजी क्षेत्रलाई लाभ पु¥याउन सक्ने छ ।चार दशकअघि वन फँडानी उच्च हुँदा खुइलिएका वनपाखा समुदायलाई संरक्षण गर्न दिने नीति सरकारले लिएसँगै हरियाली बढ्दै ४६ प्रतिशतभन्दा माथि पुगेको हो । उहाँले भन्नुभयो, “नेपाल अहिले आफैँ कार्बन उत्सर्जन कम गर्ने मुलुक मात्र हैन, वन पैदावरमार्फत अरूले बढाएको कार्बन शोषित गरेर वातावरण स्वच्छ पार्ने मुलुकमा दरिएको छ । नेपालले पछिल्लो तथ्य अनुसार २.१८ लाख कार्बन उत्सर्जन घटाउन सफल भएको सुखद पक्ष छ ।”सम्झौता अनुसार ५५ लाख डलर जलवायु वित्त चार लाख कार्बन उत्सर्जन घटाउने प्रतिबद्धता अनुसार पाउन थालेको हो । यसका लागि आवश्यक मापदण्ड नेपालले आफ्नो तेस्रो राष्ट्रिय रूपमा निर्धारित योगदानमा स्पष्ट उल्लेख गरिसकेको छ । दिगो वन व्यवस्थापनको नीति अपनाउँदै भविष्यमा ९६ लाख अमेरिकी डलरसम्मको जलवायु वित्त भित्र्याउने योजना रहेको पुडासैनीले जानकारी दिनुभयो । सम्झौताबाट प्राप्त रकमले स्थानीय सामुदायिक विकास, वन गुणस्तर अभिवृद्धि र जैविक विविधता संरक्षणमा योगदान पु¥याएर राष्ट्रिय रूपमा निर्धारित योगदानमा सघाउन पुग्नुका साथै नेपालमा सामुदायिक वन व्यवस्थापनमा संलग्न ३० लाखभन्दा बढी घरपरिवारको जीविकोपार्जनमा सघाउन खर्च गरिने छ । वन क्षेत्र बढाउने सफलतासँगै नेपालले सन् २०२२ देखि २०२६ सम्म कार्बन खरिदकर्तालाई लाखौँ टन कार्बन उत्सर्जनमा सघाउने गरी बिक्री गरिरहेको छ ।  बेलायत र नर्वेका सरकारले प्रारम्भिक १० लाख टन कार्बन कटौती गर्न खरिद गर्ने तय भएको छ । त्यस्तै अन्य व्यापारिक निकायका खरिदकर्तालाई विस्तारित खरिदका बाटा खोल्दै आम्दानी बढाउँदै लगिने नीति रहेको छ ।",
      "link": "https://gorkhapatraonline.com/news/189201",
      "image": "https://gorkhapatraonline.com/storage/media/332480/conversions/carbon-original-thumb.jpg"
    },
    {
      "slug": "189199",
      "title": "रुकुमपूर्वमा प्रचण्डको परीक्षा",
      "timestamp": 1769212800000,
      "source": "gp",
      "content": "नेपाली कम्युनिस्ट पार्टी (नेकपा) का संयोजक तथा पूर्वप्रधानमन्त्री पुष्पकमल दाहाल ‘प्रचण्ड’ फागुन २१ गते हुने प्रतिनिधि सभा सदस्यको निर्वाचनमा रुकुमपूर्वबाट उम्मेदवार बन्नुभएको छ । उहाँको उम्मेदवारीसँगै रुकुमपूर्वको चुनावी माहोल तातेको छ ।",
      "longContent": "जयमान बुढामगररुकुमपूर्व, माघ १० गते । नेपाली कम्युनिस्ट पार्टी (नेकपा) का संयोजक तथा पूर्वप्रधानमन्त्री पुष्पकमल दाहाल ‘प्रचण्ड’ फागुन २१ गते हुने प्रतिनिधि सभा सदस्यको निर्वाचनमा रुकुमपूर्वबाट उम्मेदवार बन्नुभएको छ । उहाँको उम्मेदवारीसँगै रुकुमपूर्वको चुनावी माहोल तातेको छ । माओवादी आन्दोलनको केन्द्र रहेकाले रुकुमप्रति प्रचण्डको विश्वास छ तर यस पटकको चुनाव त्यति सहज भने छैन । विगतमा अन्य क्षेत्रबाट संसद्मा पुग्नुभएका पूर्वप्रधानमन्त्री प्रचण्डका लागि रुकुमपूर्वबाट प्रत्यक्ष निर्वाचनमा उत्रिनु राजनीतिक रूपमा परीक्षण जस्तै बनेको छ । माओवादी केन्द्रका कार्यकर्ता यसलाई आन्दोलनको सम्मान र ऐतिहासिक निरन्तरताको प्रतीकका रूपमा व्याख्या गरेका छन् भने विपक्षी दलहरू प्रचण्डको राजनीतिक भविष्यसँग जोडेर हेरेका छन् ।प्रतिनिधि सभाको एक मात्र निर्वाचन क्षेत्र रहेको रुकुमपूर्वमा प्रचण्डसहित ११ जना चुनावी मैदानमा होमिएका छन् । शुक्रबार मुख्य निर्वाचन अधिकृतको कार्यालयले प्रकाशन गरेको अन्तिम नामावलीमा एक जना स्वतन्त्र उम्मेदवार अमरसिंह पुनले उम्मेदवारी फिर्ता लिनुभएको छ । सहायक निर्वाचन अधिकृत ईश्वरीप्रसाद सुवेदीका अनुसार नेकपाका संयोजक प्रचण्डसहित नेपाली कांग्रेसबाट कुसुमदेवी थापामगर, नेकपा (एमाले) बाट लीलामणि गौतम, राष्ट्रिय स्वतन्त्र पार्टीबाट लखनकुमार थापा र प्रगतिशील लोकतान्त्रिक पार्टीबाट सन्दीप पुन उम्मेदवार हुनुहुन्छ । यसै गरी राष्ट्रिय जनमोर्चाबाट चन्द्रप्रसाद शाही, मङ्गोल नेसनल अर्गनाइजेसनबाट ज्योति रोकामगर, नेसनल रिपब्लिक नेपालबाट धर्मकुमार बुढा, जनता समाजवादी पार्टीबाट शिरबहादुर बुढा, राप्रपाबाट रोशन शाह र नेकपा माओवादीबाट जुद्धबहादुर बुढा मगर उम्मेदवार हुनुहुन्छ । रुकुमपूर्वमा मुख्य प्रतिस्पर्धा माओवादी केन्द्र र नेकपा (एमाले) बिच हुने देखिन्छ । एमालेले स्थानीय रूपमा प्रभाव जमाएका, सङ्गठनमा बलियो पकड भएका लीलामणि गौतमलाई उम्मेदवारका रूपमा अघि सारेपछि प्रतिस्पर्धा तीव्र हुने देखिएको छ । २०७९ मङ्सिर ४ गते सम्पन्न प्रतिनिधि सभा निर्वाचनमा रुकुमपूर्वबाट तत्कालीन नेकपा माओवादी केन्द्रका उम्मेदवार पूर्णबहादुर घर्ती विजयी हुनुभएको थियो । उहाँले १२ हजार २६२ मत प्राप्त गरेर विजय हासिल गर्नुभएको थियो । उहाँका प्रतिस्पर्धी नेकपा (एमाले) का उम्मेदवार कैलाशकुमार मल्लले पाँच हजार २११ मत प्राप्त गर्नुभएको थियो भने स्वतन्त्र उम्मेदवार चन्द्रराज झाँक्रीले ८९६ मत प्राप्त गर्नुभएको थियो ।सङ्घीयतामा गएपछि नयाँ जिल्लाका रूपमा स्थापित रुकुमपूर्वलाई समाजवाद विकासको मोडेलमा लैजाने प्रचण्डले बताउनुभएको छ । युद्धकालीन राजनीतिक क्रान्तिको भूमिलाई अब समाजवादी क्रान्तिभूमिको पहिचान दिने उहाँको भनाइ छ । आगामी निर्वाचन जितेपछि रुकुमपूर्वका सडक निर्माणलाई प्रमुख प्राथमिकता दिने उहाँको भनाइ छ । “मेरो मुख्य प्राथमिकता भनेको अन्य सडकसँगै सिस्नेदेखि डोल्पासम्म सडक सञ्जाल विस्तार गर्नु हो,” उहाँले भन्नुभयो । पुथाउत्तरगङ्गा गाउँपालिका–१० का दुर्गा बुढाले राष्ट्रिय नेतृत्व जिल्लाले पाउनु भनेको गर्वको कुरा रहेको र विकासले मुहार फेर्ने अपेक्षा राखेको बताउनुभयो । अन्य दलका उम्मेदवारले भने जिल्लाकै उम्मेदवारलाई मत दिनुपर्ने तर्क गरिरहेका छन् । रास्वपाका उम्मेदवार लखन थापाले मत परिवर्तन गरी नयाँ प्रतिनिधि छान्ने समय आएको बताउनुभयो । कांग्रेसका उम्मेदवार कुसुमदेवी थापामगर र एमालेका उम्मेदवार लीलामणि गौतमले जिल्लाकै मान्छेलाई मत दिएमा मात्र जिल्लाको विकास हुने बताउनुभएको छ । कांग्रेस यस क्षेत्रमा कमजोर देखिए पनि कतिपय वडामा उसको परम्परागत मताधार कायम छ । यसबाहेक स्वतन्त्र उम्मेदवारहरूको उपस्थितिले पनि मत विभाजनको सम्भावना बढाएको छ ।रुकुमपूर्वमा जनयुद्धको स्मृति अझै ताजा छ । धेरै परिवार प्रत्यक्ष रूपमा त्यस आन्दोलनसँग जोडिएका छन् । यही भावनात्मक सम्बन्ध प्रचण्डको ठुलो शक्ति मानिएको छ तर नयाँ पुस्ताले भने सामाजिक सञ्जालमार्फत फरक प्रश्न सोधिरहेका छन्, “युद्धपछि हामीले के पायौँ ?” सामाजिक सञ्जाल र चिया पसलका बहसमा यो प्रश्न बारम्बार उठ्ने गरेको छ ।लुम्बिनी प्रदेशका १२ जिल्लामध्ये रुकुमपूर्व सबैभन्दा कम मतदाता रहेको जिल्ला हो । यहाँ ३४ हजार ७७२ मतदाता छन् । तीमध्ये १७ हजार ५८२ पुरुष र १७ हजार १९० महिला मतदाता छन् । रुकुमपूर्वमा ४४ मतदानस्थल र ५६ मतदान केन्द्र तोकिएका छन् । यहाँ ८५१ जना नयाँ मतदाता थपिएका छन् ।",
      "link": "https://gorkhapatraonline.com/news/189199",
      "image": "https://gorkhapatraonline.com/storage/media/332477/conversions/324-original-thumb.jpg"
    },
    {
      "slug": "189196",
      "title": "निर्वाचनमा एक थोपा रगत  बग्नु भएन : प्रधानमन्त्री कार्की",
      "timestamp": 1769126400000,
      "source": "gp",
      "content": "प्रधानमन्त्री सुशीला कार्कीले निर्वाचनमा एक थोपा पनि रगत बग्नु नहुने र कोही पनि घाइते हुन नहुने बताउनु भएको छ । उहाँले त्यसैअनुसार सुरक्षा व्यवस्थापन गर्न निर्देशन जोड पनि दिनु भएको छ ।",
      "longContent": "काठमाडौं, माघ ९ गते । प्रधानमन्त्री सुशीला कार्कीले निर्वाचनमा एक थोपा पनि रगत बग्नु नहुने र कोही पनि घाइते हुन नहुने बताउनु भएको छ । उहाँले त्यसैअनुसार सुरक्षा व्यवस्थापन गर्न निर्देशन जोड पनि दिनु भएको छ । शुक्रवार सशस्त्र प्रहरी बलको २५ औं सशस्त्र प्रहरी दिवसको अवसरमा आयोजित कार्यक्रमलाई सम्बोधन गर्दै उहाँले यस्तो बताउनुभएको हो । उहाँले सुरक्षा चुनौतीहरु समयानुसार परिवर्तन भइरहेको बताउनु भयो । उहाँले विगतका निर्वाचनहरुलाई स्वतन्त्र, निष्पक्ष र भयरहित वातावरणमा सम्पन्न गर्न सशस्त्र प्रहरी बलले खेलेको भूमिका प्रशंसनीय रहेकाले फागुन २१ हुने प्रतिनिधि सभाको निर्वाचनलाई लक्षित गर्दै सम्भावित सुरक्षा चुनौतिहरुको सूक्ष्म अध्ययन गरी उच्च सतर्कता र व्यावसायिकताका साथ कार्य सम्पादन गर्न निर्देशन दिनुभयो । निर्वाचनका लागि सबै सुरक्षा अंग परिचालनको निर्णय पनि गरिसकेको बताउनु भयो । उहाँले भन्नुभयो, ‘सुरक्षा चुनौतिहरु समयानुसार परिवर्तन हुँदै गएका छन् । विगतका निर्वाचनहरुलाई स्वतन्त्र, निष्पक्ष र भयरहित वातावरणमा सम्पन्न गर्न सशस्त्र प्रहरी बलले खेलेको भूमिका प्रशंसनीय छ ।  प्रतिनिधि सभाको निर्वाचनलाई लक्षित गर्दै सम्भावित सुरक्षा चुनौतिहरुको सुक्ष्म अध्ययन गरी उच्च सतर्कता र व्यावसायिकताका साथ कार्य सम्पादन गर्न म यहाँहरुलाई निर्देशन दिन चाहन्छु । वर्तमान संक्रमणकाल अन्त्य गरी मुलुकमा दिगो स्थायित्व कायम गर्न सरकारले सम्पूर्ण शक्ति लगाएको छ । सबै सुरक्षा अंग परिचालनको निर्णय पनि गरिसकेको छ । निर्वाचनमा एक थोपा पनि रगत बग्नु हुँदैन, कोही पनि घाइते हुनु हुँदैन ।’प्रधानमन्त्री कार्कीले निर्वाचन सफल पार्न सबै सुरक्षा निकायले उच्च स्तरको व्यवसायिकता प्रस्तुत गर्ने जिकिर गर्नुभयो ।[२५ औँ सशस्त्र प्रहरी दिवस तथा रजत महोत्सव-२०८२ समारोह]सम्माननीय प्रधानमन्त्री सुशीला कार्कीज्यूको मन्तव्यसम्माननीय राष्ट्रपतिज्यू,सम्माननीय उपराष्ट्रपतिज्यू,सम्माननीय प्रधानन्यायाधीशज्यू,सम्मानीय राष्ट्रिय सभाका अध्यक्षज्यू,नेपाल सरकारका माननीय मन्त्रीज्यूहरू,संवैधानिक निकायका प्रमुख तथा सदस्यज्यूहरू,मुख्य सचिवसहित सबै राष्ट्रसेवकहरु,Excellencies तथा कूटनीतिक नियोगका प्रतिनिधिहरू,उपस्थित विशिष्ट अतिथिवर्ग,सशस्त्र प्रहरी बल, नेपालका सम्पूर्ण राष्ट्रसेवक कर्मचारीहरूर, सञ्चारकर्मी मित्रहरू ।सर्वप्रथम, राष्ट्रको सुरक्षा व्यवस्थामा विशिष्ट भूमिका निर्वाह गर्दै आएको सशस्त्र प्रहरी बल, नेपालको २५ औँ स्थापना दिवस तथा रजत जयन्तीको ऐतिहासिक अवसरमा यस संगठनमा आबद्ध सम्पूर्ण सुरक्षाकर्मी तथा परिवारजनप्रति हार्दिक बधाई तथा शुभकामना व्यक्त गर्दछु। यस गौरवमय समारोहमा मलाई विशिष्ट अतिथिको रूपमा आमन्त्रण गर्नुभएकोमा धन्यवाद पनि ज्ञापन गर्दछु।राष्ट्रको सार्वभौमिकता, स्वाधीनता र भौगोलिक अखण्डताको रक्षा गर्दै सीमा सुरक्षा, विपद् व्यवस्थापन तथा नागरिक सुरक्षाका क्षेत्रमा सशस्त्र प्रहरी बलले विगत २५ वर्षदेखि निर्वाह गर्दै आएको समर्पित भूमिकाको नेपाल सरकारको तर्फबाट म उच्च मूल्याङ्कन गर्दछु। चुनौतीपूर्ण परिस्थितिमा पनि अनुशासन, निष्ठा, पेशागत कौशल र व्यावसायिकताको उच्च उदाहरण प्रस्तुत गर्दै राष्ट्रसेवामा निरन्तर खटिनु सशस्त्र प्रहरी बलको परिचय बनेको छ।सशस्त्र प्रहरी बल एउटा विशिष्टीकृत सुरक्षा संगठन हो, जसको संरचना सैन्य प्रकृतिको र कार्यक्षेत्र सैन्य तथा प्रहरी दुवै प्रकृतिका छन्। देशमा चलेको सशस्त्र द्वन्द्वदेखि पछिल्ला दशकहरूमा पूर्वी पहाड, तराई तथा अन्य संवेदनशील क्षेत्रमा देखिएका सुरक्षा चुनौतीहरूको सामना गर्न यस बलले निर्वाह गरेको भूमिका स्मरणीय छ।एउटा सार्वभौम राज्य बलियो हुन त्यसको भूगोल, जनता, अर्थतन्त्र र शासन प्रणाली बलियो हुनुपर्छ। सीमामा खटिएर राष्ट्रिय भूगोलको रक्षा गर्नुका साथै राजस्व संकलनमार्फत राष्ट्रिय अर्थतन्त्रलाई सुदृढ बनाउन सशस्त्र प्रहरी बलले पुर्‍याउँदै आएको योगदान उल्लेखनीय छ। कठिन भौगोलिक अवस्था, जोखिमपूर्ण कार्यक्षेत्र र प्रतिकूल परिस्थितिमा पनि निष्ठाका साथ राष्ट्रसेवामा समर्पित रहनु यस बलको विशेष पहिचान हो।यस संगठनले प्रदर्शन गरेको साहस, शौर्य र पेशागत निष्ठाले नै सशस्त्र प्रहरी बललाई जनताको भरोसायोग्य सुरक्षा निकायका रूपमा स्थापित गरेको छ।सुरक्षा चुनौतीहरू समयअनुसार परिवर्तन हुँदै गएका छन्। विगतका निर्वाचनहरूलाई स्वतन्त्र, निष्पक्ष र भयरहित वातावरणमा सम्पन्न गर्न सशस्त्र प्रहरी बलले खेलेको भूमिका प्रशंसनीय छ। आसन्न प्रतिनिधि सभाको निर्वाचनलाई लक्षित गर्दै सम्भावित सुरक्षा चुनौतीहरूको सूक्ष्म अध्ययन गरी उच्च सतर्कता र व्यावसायिकताका साथ कार्यसम्पादन गर्न म यहाँहरूलाई निर्देशन दिन चाहन्छु। वर्तमान संक्रमणकाल अन्त्य गरी मुलुकमा दिगो स्थायित्व कायम गर्न नेपाल सरकारले सम्पूर्ण शक्ति लगाएको छ र सबै सुरक्षा अंग परिचालनको निर्णय पनि गरिसकेको छ।यस सन्दर्भमा मैले भन्ने गरेकी छु- निर्वाचनमा एक थोपा पनि रगत बग्नु हुँदैन, कोही पनि घाइते हुनुहुँदैन।यस कुरालाई मनमा राखी सम्पूर्ण सुरक्षा निकायबीच आवश्यक समन्वय र सहकार्य गर्दै निर्वाचन सफल पार्न सशस्त्र प्रहरी बलसहित सबै सुरक्षा निकायले उच्चस्तरको व्यावसायिक कुशलता प्रदर्शन गर्नेछन् भन्नेमा सरकार विश्वस्त छ ।सीमित स्रोत–साधनका बीच पनि यहाँहरूले कार्यसम्पादन गरिरहनुभएको यथार्थ सरकारलाई अवगत छ। र, सुरक्षाकर्मीहरूको खाने गाँस, बस्ने बास र लगाउने कपासको सुनिश्चितता सरकारको प्राथमिकतामा रहेको स्पष्ट गर्न चाहन्छु । आन्तरिक सुरक्षा प्रभावकारी हुँदा मात्र विकास सम्भव हुने भएकाले राज्यका सुरक्षा संयन्त्रलाई सरकारले विशेष महत्त्वका साथ हेर्छ। महानिरीक्षकज्यूसहित सम्पूर्ण दर्जालाई ढुक्कसाथ कर्तव्य निर्वाह गर्न म आग्रह गर्दछु ।रजत जयन्तीका सन्दर्भमा तपाईँहरुलाई मेरो विशेष आग्रह छ- विगत २५ वर्षको समीक्षा गर्दै संस्थागत सुदृढीकरण र भावी दिशाको स्पष्ट मार्गचित्र कोर्ने अवसरका रुपमा पनि उपयोग गरौँ । बदलिँदो सुरक्षा चुनौती, प्रविधिको विकास र नागरिकको अपेक्षालाई ध्यानमा राख्दै यस बललाई अझ सक्षम, पारदर्शी, मानव अधिकारमैत्री र जनमुखी सुरक्षा निकायका रूपमा विकास गरौँ ।यस विशेष अवसरमा कर्तव्यपालनका क्रममा आफ्नो अमूल्य जीवन उत्सर्ग गर्नुहुने वीर सहिदहरूप्रति भावपूर्ण श्रद्धाञ्जली अर्पण गर्दछु। घाइते भई राष्ट्रसेवामा योगदान पुर्‍याइरहनु भएका बहादुर योद्धाहरूप्रति उच्च सम्मान प्रकट गर्दछु। उहाँहरूको त्याग, बलिदान र साहसले वर्तमान तथा भावी पुस्तालाई राष्ट्रप्रेम, कर्तव्यबोध र अनुशासनको मार्गमा सदैव प्रेरणा दिइरहनेछ। अन्त्यमा, २५ औँ सशस्त्र प्रहरी दिवस तथा रजत जयन्तीले सशस्त्र प्रहरी बल, नेपाललाई अझ एकताबद्ध, अनुशासित र सशक्त बनाओस् भन्ने कामना गर्दै राष्ट्रसेवाको यात्रामा सदा अडिग रहिरहन शुभेच्छा व्यक्त गर्दछु। पुनः एकपटक हार्दिक बधाई तथा शुभकामना।धन्यवाद।",
      "link": "https://gorkhapatraonline.com/news/189196",
      "image": "https://gorkhapatraonline.com/storage/media/332472/conversions/pm-arm-ff-original-thumb.jpg"
    },
    {
      "slug": "189184",
      "title": "टाइगर कप भलिबलमा एपिएफको विजयी सुरुवात",
      "timestamp": 1769126400000,
      "source": "gp",
      "content": "पोखरामा शुक्रबारदेखि सुरु भएको टाइगर कप राष्ट्रिय तथा अन्तर्राष्ट्रिय आमन्त्रित भलिबल प्रतियोगितामा विभागीय टोली एपिएफ, त्रिभुवन आर्मी क्लब र न्यू डायमन्ड स्पोर्टस् क्लबले विजयी सुरुवात गरेको छ ।",
      "longContent": "माधवप्रसाद बरालमाछापुच्छ्रे (कास्की), माघ ९ गते । पोखरामा शुक्रबारदेखि सुरु भएको टाइगर कप राष्ट्रिय तथा अन्तर्राष्ट्रिय आमन्त्रित भलिबल प्रतियोगितामा विभागीय टोली एपिएफ, त्रिभुवन आर्मी क्लब र न्यू डायमन्ड स्पोर्टस् क्लबले विजयी सुरुवात गरेको छ ।प्रतियोगिताको उद्घाटन खेलमा पुरुषतर्फ विभागीय टोली एपिएफ क्लबले गण्डकी प्रदेश भलिबल संघलाई ३–१ को सेटमा पराजित गरेको छ । खेलमा एपिएफले पहिलो सेट २६–२४, दोस्रो सेट २७–२५ र चौँथो सेट २५–१९ ले जित्यो भने तेस्रो सेट गण्डकीले २५–१९ ले जितेको थियो । पोखरा रङ्गशालास्थित भलिबल कोर्टमा भएको पहिलो खेलमा पुरुषतर्फ आर्मी र दोस्रो खेलमा महिलातर्फ न्यू डायमन्ड विजयी भए । आर्मीले माल्दिभ्स भलिबल एसोसिएसनलाई सोझो सेटमा पराजित गरेको हो । आर्मीले पहिलो सेट २५–१५, दोस्रो सेट २५–२२ र तेस्रो सेट २५–१० ले जितेको थियो । महिलातर्फ न्यू डायमन्डले त्रिभुवन आर्मी क्बलाई पराजित गरेको छ । न्यू डायमन्डले पहिलो सेट २५–१३, दोस्रो सेट २५–१६ र तेस्रो सेट २५–८ ले जित निकाल्यो । पुरुषतर्फ ६ र महिलातर्फ ५ टोलीले सहभागी टाइगर कप माघ १७ गतेसम्म चल्नेछ ।   प्रतियोगितामा पुरुष र महिला दुबैतर्फ विजेता हुने टोलीले ६ लाख ६६ हजार ६६६ रुपियाँ र उपविजेता हुने टोलीले ३ लाख ६६ हजार ६६६ रुपियाँ पाउने छन् । तेस्रो हुने टोलीलाई एक लाख ६६ हजार ६६६ नगद प्रदान गरिने आयोजक टाइगर गु्रप अफ पोखरा नेपालका अध्यक्ष नारायण शर्माले जानकारी दिनुभयो । सर्वोत्कृष्ट हुने खेलाडीले २६ हजार ६ सय ६६ र विधागतमा उत्कृष्ट हुने खेलाडीले ११ हजार ६६६ नगद प्राप्त गर्नेछन् । प्रतियोगिताको उद्घाटन गण्डकी प्रदेशको प्रमुख डिल्ल्लीराज भट्टले गर्नुभएको थियो ।",
      "link": "https://gorkhapatraonline.com/news/189184",
      "image": "https://gorkhapatraonline.com/storage/media/332450/conversions/6-th-tiger-cup-apf-vs-gpv-original-thumb.jpg"
    },
    {
      "slug": "189181",
      "title": "बर्दियामा तीन जनाको उम्मेदवारी फिर्ता",
      "timestamp": 1769126400000,
      "source": "gp",
      "content": "बर्दियामा प्रतिनिधि सभाको निर्वाचनका लागि तीन जनाले उम्मेदवारी फिर्ता लिएका छन् । एक जना उम्मेदवारको उम्मेदवारी खारेज भएको छ ।",
      "longContent": "यज्ञप्रसाद सापकोटागुलरिया (बर्दिया), माघ ९ गते । बर्दियामा प्रतिनिधि सभाको निर्वाचनका लागि तीन जनाले उम्मेदवारी फिर्ता लिएका छन् । एक जना उम्मेदवारको उम्मेदवारी खारेज भएको छ । बर्दिया क्षेत्र १ मा प्रगतिशील लोकतान्त्रिक पार्टीका उम्मेदवार राजु रानाभाटले उम्मेदवारी फिर्ता लिनुभएको छ । क्षेत्र २ मा प्रगतिशील लोकतान्त्रिक पार्टीकै उम्मेदवार नेत्रराज आचार्य र स्वतन्त्र उम्मेदवार नुतनकुमार चौधरीले उम्मेदवारी फिर्ता लिनु भएको हो । त्यसैगरी आम जनता पार्टीका उम्मेदवार रामेश्वर चौधरीको उम्मेदवारी खारेज भएको छ । चौधरीको नाम सरकारी निकायमा कालोसुचीमा रहेकाले उम्मेदवारी खारेज भएको बर्दिया क्षेत्र २ निर्वाचन कार्यालयले जनाएको छ । उम्मेदवारी खारेजीपछि बर्दिया क्षेत्र २ मा १५ जना उम्मेदवारबिच प्रतिस्पर्धा हुने भएको छ  । १५ जनामध्ये उम्मेदवार नेकपा (एमाले) बाट विमला विक. र नेपाल कम्युनिष्ट पार्टी (संयुक्त) बाट निता शर्मा महिला उम्मेदवार रहेका छन् । बर्दिया क्षेत्र १ मा एक जनाको उम्मेदवारी फिर्ता भएपछि २१ जना उम्मेदवारबिच प्रतिस्पर्धा हुने भएको छ । २१ जना उम्मेदवारमध्ये नेपाल मजदुर किसान पार्टीबाट पवित्रा शाही, नेकपा (माओवादी) बाट तिमोथी चौधरी, नेपाल जनमुक्ति पार्टीबाट चन्द्राकुमारी राजगुरु र मंगोल नेशनल अर्गनाइजेसनबाट ज्योती योन्जन गरी चार जना महिला उम्मेदवार छन् ।",
      "link": "https://gorkhapatraonline.com/news/189181",
      "image": "https://gorkhapatraonline.com/storage/media/332445/conversions/nirwachan-adhikrit-(2)-original-thumb.jpg"
    },
    {
      "slug": "189173",
      "title": "बदल्यौं कांग्रेस, बदल्छौं देश : सभापति गगन थापा",
      "timestamp": 1769126400000,
      "source": "gp",
      "content": "नेपाली कांग्रेसका सभापति गगनकुमार थापाले आफूहरुले कांग्रेस बदलेको र अब देश बदल्ने बताउनुभएको छ ।",
      "longContent": "काठमाडौँ, माघ ९ गते । नेपाली कांग्रेसका सभापति गगनकुमार थापाले आफूहरुले कांग्रेस बदलेको र अब देश बदल्ने बताउनुभएको छ । शुक्रबार पार्टी कार्यालय सानेपामा सभापति पदको कार्यभार सम्हाले लगत्तै उहाँले यस्तो बताउनुभएको हो । ‘बदल्यौं कांग्रेस, बदल्छौं देश’ उहाँले भन्नुभएको छ, ‘यही संकल्पका साथ नयाँ यात्रा प्रारम्भ गर्दैछौँ हामी । हाम्रो केवल एक ध्येय छ–देशको सम्मुन्नति ।’त्यसैगरी कांग्रेस केन्द्रीय कार्यसमितिले सभापति थापालाई प्रधानमन्त्रीको उम्मेदवारको रुपमा चुनावमा जाने निर्णयसमेत गरेको छ । कांग्रेस उपसभापति विश्वप्रकाश शर्माको प्रस्ताव र उपसभापति पुष्पा भुसालको समर्थनमा सभापति गगनकुमार थापालाई पार्टीबाट प्रधानमन्त्रीको उम्मेदवारका रुपमा गर्नुभएको प्रस्ताव केन्द्रीय समितिले पारित गरेको हो । विशेष महाधिवेशनबाट नयाँ पदाधिकारी र केन्द्रीय सदस्य चयन गरेपछि  पार्टी सभापतिसहितका पदाधिकारीले शुक्रबार पदबहाली गरेका छन् । पदाधिकारी र केन्द्रीय सदस्यको पदबहालीपछि बसेको केन्द्रीय कार्यसमिति बैठकले सभापति थापालाई प्रधानमन्त्रीको उम्मेदवारका रुपमा अगाडि सार्ने निर्णय गरेको हो । राससका अनुसार, सभापति थापाले नेपाली कांग्रेस बदलिनुपर्छ भनेर नागरिकले गरेको आह्वानलाई आफूहरूले सम्मान गरेको बताउनुभएको छ ।नेपाली कांग्रेसको केन्द्रीय कार्यालयमा शुक्रबार पदभार ग्रहण भएपछि बाहिरिने क्रममा सञ्चारकर्मीहरूलाई प्रतिक्रिया दिँदै सभापति थापाले विशिष्ट परिस्थितिमा पार्टीको विशेष महाधिवेशन सम्पन्न गरेर यो जिम्मेवारी लिने परिस्थितिमा आइपुगेको बताउनुभयो । उहाँले आफूहरूका बारेमा हिसाबकिताब गरेर महाधिवेशन गरेको नभई नागरिकहरूको कुरा सुनेको धारणा राख्नुभयो ।“कांग्रेस बदलिनै पर्छ भन्ने आह्वानलाई हामीले सम्मान गरेको हो । त्यो गर्नै पथ्र्यो, हाम्रो पार्टीका संस्थापकहरूले हामीलाई सिकाएको कुरा यही नै हो, अधिवेशनबाट जिम्मेवारी लिएको केही दिनपछि नै हामीले निर्वाचनका लागि उम्मेदवारी चयन गर्ने जिम्मेवारी सम्पन्न गर्नुप¥यो, सजिलो थिएन, निर्वाचन आयोगमा भएको वैधानिकताको परीक्षण, सम्मानित सर्वोच्च अदालतभित्र प्रवेश गरेको विषय प्रवेश, निवर्तमान सभापतिलगायत नेताहरूसँग गरिरहेको छलफल र संवादले आज यो ठाउँमा आइपुगेका छौँ”, उहाँले भन्नुभयो ।सभापति थापाले विशेष महाधिवेशनले विधानमा परिवर्तन गरेको व्यवस्थाअनुसार अर्को पटकदेखि उम्मेदवार चयन गर्दा सम्बन्धित क्षेत्रका पार्टीको सदस्य र आमनागरिकले मतदान गरेर तलैबाट चयन गर्ने व्यवस्था गरिनुपर्छ भन्दै यो वर्ष समय अभावका कारण सम्बन्धित क्षेत्रबाट उम्मेदवार चयन गर्न सम्भव नभएको बताउँदै अर्को पटकदेखि लागू हुने बताउनुभयो ।उपसभापति विश्वप्रकाश शर्माले विगतमा कांग्रेसले चुनाव जितेर आएपछि मात्रै प्रधानमन्त्रीको उम्मेदवार घोषणा गर्ने गरेको बताउँदै विगतमा भन्दा भिन्न परिस्थितिमा निर्वाचन हुन गइरहेकाले आममतदातालाई भोलिको उम्मेदवारको बारेमा परिचित गराएको स्पष्ट पार्नुभयो । पार्टीप्रति नागरिकको विश्वास जगाउन चुनाव अगावै प्रधानमन्त्रीको उम्मेदवार घोषणा उहाँको भनाइ छ । उहाँले निर्वाचन अगावै प्रधानमन्त्रीको उम्मेदवार चयन गर्दा नेतृत्व गर्ने व्यक्तिको पृष्ठभूमि, व्यक्तिको संस्कार, नेतृत्व क्षमता र योग्यताको बारेमा जानकारी हुनुका साथै देशलाई कसरी हाँकेर जान सक्छ भन्ने विषयको ज्ञान हुने बताउनुभयो । उपसभापति शर्माले जेनजी विद्रोहले माग गरेको परिवर्तनलाई कांग्रेसले सम्बोधन गर्ने तागत राखेको तर्क गर्दै पार्टीभित्र परिवर्तनको अभ्यास गरेको बताउनुभयो ।",
      "link": "https://gorkhapatraonline.com/news/189173",
      "image": "https://gorkhapatraonline.com/storage/media/332462/conversions/Gagan-Thapa-cover-original-thumb.jpg"
    },
    {
      "slug": "189171",
      "title": "मन्त्रिपरिषद् बैठकका नौ निर्णय (सूचीसहित)",
      "timestamp": 1769126400000,
      "source": "gp",
      "content": "बिहीबार बसेको मन्त्रिपरिषद् बैठकका निर्णय सरकारका प्रवक्ता एवम् गृहमन्त्री ओमप्रकाश आर्यालले शुक्रबार पत्रकार सम्मेलनमार्फत् सार्वजनिक गर्नुभएको हो ।",
      "longContent": "काठमाडौँ, माघ ९ गते । सरकारले मन्त्रिपरिषद् बैठकका निर्णय सार्वजनिक गरेको छ । बिहीबार बसेको मन्त्रिपरिषद् बैठकका निर्णय सरकारका प्रवक्ता एवम् गृहमन्त्री ओमप्रकाश आर्यालले शुक्रबार पत्रकार सम्मेलनमार्फत् सार्वजनिक गर्नुभएको हो । सरकारले जेनजी आन्दोलनको छानबिन गर्न बनेको आयोगको म्याद २० दिन थप गर्नेसहित नौ वटा निर्णय गरेको छ ।",
      "link": "https://gorkhapatraonline.com/news/189171",
      "image": "https://gorkhapatraonline.com/storage/media/332431/conversions/Omprakash-Aryal-original-thumb.jpg"
    },
    {
      "slug": "189166",
      "title": "मोटरसाइकल ठोक्किँदा दुईजनाको मृत्यु",
      "timestamp": 1769126400000,
      "source": "gp",
      "content": "रौतहटमा दुई मोटरसाइकल एक आपसमा ठोक्किँदा दुई जनाको मृत्यु भएको छ । गौर गङा–पिपरा सडकखण्ड अन्तर्गत राजदेवी नगरपालिका –१ पथरामा दुईवटा मोटरसाइकल आपसमा ठोक्किँदा दुई जनाको मृत्यु भएको जिल्ला प्रहरी कार्यालय रौतहटले जनाएको छ।",
      "longContent": "प्रवीणकुमार शर्मा रौतहट, माघ ९ गते । रौतहटमा दुई मोटरसाईकल एक आपसमा ठोक्किँदा दुई जनाको मृत्यु भएको छ । गौर गङा–पिपरा सडकखण्ड अन्तर्गत राजदेवी नगरपालिका –१ पथरामा दुईवटा मोटरसाइकल आपसमा ठोक्किँदा दुई जनाको मृत्यु भएको जिल्ला प्रहरी कार्यालय रौतहटले जनाएको छ ।दुर्घटनामा बीआर ३० ए एफ २३७० नम्बरको मोटरसाइकल चालक दुर्गाभगवती गाउँपालिका –२ का अशोक महतो र प्र ०२–०३–०१८ प २३४६ नम्बरको मोटरसाइकल चालक राजदेवी नगरपालिका –२ का  २९ वर्षीय अरबिन्द महतोको मृत्यु भएको जिल्ला प्रहरी कार्यालय रौतहटका प्रवक्ता प्रहरी नायब उपरीक्षक विष्णुप्रदीप बस्यालले जानकारी दिनुभयो।दुर्घटनामा घाइते दुवैलाई अस्पताल लैजाँदा डाक्टरले मृत घोषणा गरेको उहाँले बताउनुभयो। दुबै मोटरसाईकल तीव्र गतिमा रहेकोले दुर्घटना भएको प्रहरीको अनुमान छ । घटनाबारे अनुसन्धान भइरहेको जिल्ला प्रहरी कार्यालय रौतहटले जनाएको छ ।",
      "link": "https://gorkhapatraonline.com/news/189166",
      "image": "https://gorkhapatraonline.com/storage/media/332422/conversions/Bike-accident-original-thumb.jpg"
    },
    {
      "slug": "189162",
      "title": "नदीमा बेपत्ता युवाको शव भेटियो",
      "timestamp": 1769126400000,
      "source": "gp",
      "content": "नारायणी नदीमा बेपत्ता एक युवाको शव शुक्रवार भेटिएको छ। नारायणी नदीमा बिहीवार दिउँसो बेपत्ता भएका भरतपुर महानगर पालिका वडा २९ बस्ने  बर्ष  २९ का  सुदिप थापा मगरको शव शुक्रवार दिउँसो भेटिएको शसस्त्र प्रहरी हवल्दार गोताखोर ललितबहादुर खाम्चाले जानकारी दिनुभयो ।",
      "longContent": "वसन्त पराजुलीनारायणगढ, माघ ९ गते । नारायणी नदीमा बेपत्ता एक युवाको शव शुक्रवार भेटिएको छ। नारायणी नदीमा बिहीवार दिउँसो बेपत्ता भएका भरतपुर महानगरपालिका वडा २९ बस्ने  वर्ष  २९ का  सुदीप थापा मगरको शव शुक्रवार दिउँसो भेटिएको सशस्त्र प्रहरी हवल्दार गोताखोर ललितबहादुर खाम्चाले जानकारी दिनुभयो ।  थापा भरतपुर महानगरपालिका –१ स्थित नारायणी नदी किनारबाट बेपत्ता भएका थिए। सशस्त्र प्रहरीको सहायक निरीक्षक लोकेन्द्रप्रसाद भट्टको नेतृत्वमा रहेको टोलीले नदीमा खोजतलास गरी नदीमा शव फेला पारेको थियो ।",
      "link": "https://gorkhapatraonline.com/news/189162",
      "image": "https://gorkhapatraonline.com/storage/media/332410/conversions/chitwan--original-thumb.jpg"
    },
    {
      "slug": "189159",
      "title": "गगनको उदय यात्रा : विद्यार्थी राजनीतिबाट सभापतिसम्म",
      "timestamp": 1769126400000,
      "source": "gp",
      "content": "नेपाली कांग्रेसको दोस्रो विशेष महाधिवेशनबाट निर्विरोध निर्वाचित सभापति गगनकुमार थापाले पदभार ग्रहण गर्नुभएको छ ।",
      "longContent": "ललितपुर, माघ ९ गते । नेपाली कांग्रेसको दोस्रो विशेष महाधिवेशनबाट निर्विरोध निर्वाचित सभापति गगनकुमार थापाले पदभार ग्रहण गर्नुभएको छ । पार्टी केन्द्रीय कार्यालय सानेपामा शुक्रबार आयोजित एक समारोहबीच उहाँले सभापतिको पदभार ग्रहण गर्नुभएको हो । उहाँ नेपाली कांग्रेसका नेता तथा कार्यकर्ताको बाक्लो उपस्थितिबिच पार्टी कार्यालय पुग्नुभएको थियो । यसअघि उहाँ पार्टीको महामन्त्रीका रूपमा कार्यरत हुनुहुन्थ्यो ।विद्यार्थी राजनीतिबाट केन्द्रीय नेतृत्वसम्मनेपाल विद्यार्थी सङ्घ (नेविसङ्घ) हुँदै नेपाली कांग्रेसको केन्द्रीय राजनीतिमा उदाउनुभएका थापा नेपाली राजनीतिको प्रभावशाली युवा नेतामध्ये एकका रूपमा परिचित हुनुहुन्छ । युवा पुस्तामाझ लोकप्रिय छवि बनाउन सफल थापाको राजनीतिक यात्रा विद्यार्थी राजनीतिबाट प्रारम्भ भएको हो ।मातापिता महेन्द्रकुमार थापा र रामेश्वरी थापाका छोरा गगनकुमार थापाको जन्म २०३३ सालमा काठमाडौंमा भएको हो । सिद्धार्थ वनस्थली माध्यमिक विद्यालयमा अध्ययन गर्नुभएका थापाको प्रारम्भिक चाहना डाक्टर वा इन्जिनियर बन्ने थियो । तर कक्षा ९ मा अध्ययनरत रहँदा २०४६ सालको जनआन्दोलनले उहाँलाई राजनीतिप्रति आकर्षित गर्‍यो ।त्रिचन्द्र क्याम्पसमा अध्ययन थालेसँगै उहाँ विद्यार्थी राजनीतिमा सक्रिय हुनुभयो । नेविसङ्घको सदस्य बनेका थापा २०५१ सालमा त्रिचन्द्र क्याम्पस स्वतन्त्र विद्यार्थी युनियन (स्ववियु) को सदस्यमा निर्वाचित हुनुभयो । त्यसपछि विद्यार्थी राजनीतिमा उहाँको सक्रियता अझै बढ्दै गयो ।स्ववियुमा सदस्य सचिव हुँदै सभापति बन्नुभएका थापा २०५५ सालमा स्ववियु सभापतिमा निर्वाचित भएपछि नेविसङ्घको केन्द्रीय राजनीतिमा प्रवेश गर्नुभयो । नेविसङ्घको उपाध्यक्ष र महामन्त्री हुँदै उहाँले सङ्गठनभित्र महत्वपूर्ण भूमिका निर्वाह गर्नुभयो । यही कालखण्डमा विभिन्न आन्दोलनका क्रममा पटक–पटक हिरासतमा पर्नुभएका उहाँ राजनीतिक सङ्घर्षका अनुभवी पात्र बन्नुभयो ।आन्दोलन, सङ्घर्ष र राष्ट्रिय राजनीतिमा उदयवि.सं. २०५९ असोज १८ पछि तत्कालीन प्रधानमन्त्री सूर्यबहादुर थापाको सरकारद्वारा थापासहित विद्यार्थी नेता गुरुराज घिमिरे र पुरुषोत्तम पौडेलमाथि राजकाज मुद्दा लगाइएको थियो । तत्कालीन राजा ज्ञानेन्द्र शाहको माघ १९ को कदमपछि पनि उहाँमाथि राजद्रोहसम्बन्धी मुद्दा लगाइयो ।त्यसपछिको लोकतान्त्रिक आन्दोलनमा प्रखर वक्ताका रूपमा उहाँको प्रभाव व्यापक रह्यो । आन्दोलनका क्रममा उहाँको भाषण शैली र स्पष्ट विचारले आम नागरिक र राजनीतिक वृत्तमा विशेष ध्यान खिच्यो ।नेपाली कांग्रेसको निर्वाचित केन्द्रीय सदस्य बनेपछि उहाँ १३ औँ महाधिवेशनबाट महामन्त्री पदमा विजयी हुनुभयो । साथै, स्वास्थ्य तथा जनसङ्ख्या मन्त्रीका रूपमा काम गर्दै केन्द्रीय शासन प्रणालीको अनुभवसमेत उहाँले प्राप्त गर्नुभएको छ ।संसदीय यात्रा र हालको जिम्मेवारी२०७९ सालमा सम्पन्न प्रतिनिधि सभा सदस्य निर्वाचनमा उहाँ काठमाडौं क्षेत्र नम्बर ४ बाट अत्यधिक मतका साथ विजयी हुनुभयो । थापाले २१ हजार ३०१ मत प्राप्त गर्दै नेकपा (एमाले) का उम्मेदवार डा. राजन भट्टराईलाई ७ हजार ४४६ मत अन्तरले पराजित गर्नुभएको हो । यही क्षेत्रमा २०७४ सालको निर्वाचनमा पनि उहाँले भट्टराईलाई पराजित गर्नुभएको थियो । यो विजय उहाँको संसदीय यात्राको तेस्रो सफल यात्रा हो ।विद्यार्थी राजनीतिबाट केन्द्रीय नेतृत्वसम्मको लामो सङ्घर्षपूर्ण यात्रापछि नेपाली कांग्रेसको सभापति बनेका गगनकुमार थापाबाट पार्टीभित्र सङ्गठन सुदृढीकरण र समसामयिक राजनीतिक नेतृत्वमा नयाँ ऊर्जा आउने अपेक्षा गरिएको छ ।उहाँले २०८२ फागुन २१ गते हुने प्रतिनिधि सभा सदस्य निर्वाचनमा सर्लाही निर्वाचन क्षेत्र नं. ४ बाट उम्मेदवारी दिनुभएको छ ।",
      "link": "https://gorkhapatraonline.com/news/189159",
      "image": "https://gorkhapatraonline.com/storage/media/332463/conversions/gagan-final-ff33-original-thumb.jpg"
    },
    {
      "slug": "189151",
      "title": "पुल बनेसँगै हट्यो प्रहरीको चौबिस घण्टा पहरा",
      "timestamp": 1769126400000,
      "source": "gp",
      "content": "नारायणघाट-बुटवल सडक खण्ड अन्तर्गत नवलपुरको चोरमारामा निर्माण गरिएको नयाँ पुल सञ्चालनमा आएको छ । बिहीबारदेखि नयाँ पुल सञ्चालनमा आएसँगै प्रहरीको चौबिस घण्टे ड्युटी पनि हटाएको जिल्ला प्रहरी कार्यालयले जनाएको छ ।",
      "longContent": "बोमलाल गिरीनवलपुर, माघ ९ गते । नारायणघाट-बुटवल सडक खण्ड अन्तर्गत नवलपुरको चोरमारामा निर्माण गरिएको नयाँ पुल सञ्चालनमा आएको छ । बिहीबारदेखि नयाँ पुल सञ्चालनमा आएसँगै प्रहरीको चौबिस घण्टे ड्युटी पनि हटाएको जिल्ला प्रहरी कार्यालयले जनाएको छ ।साढे आठ महिनाअघि गत वैशाख ३० गते पुरानो पुल भाँचिएपछि त्यसैलाई मर्मत गरी गाडी सञ्चालन गरिएको थियो । एकै पटक धेरै भार बोकेका गाडी नियमन गर्न प्रहरीले चौबिसै घण्टा ड्युटी गर्ने गरेको थियो । नयाँ पुल सञ्चालनमा आएकाले प्रहरीको २४ घण्टे पहरा पनि हटाईएको जिल्ला प्रहरी कार्यालयका प्रमुख, प्रहरी उपरीक्षक युवराज खड्काले जानकारी दिनुभयो ।अब यो सडक खण्डमा आरुङ्खोलाबाहेक सडक विस्तार आयोजनाअन्तर्गत पूर्वी खण्डमा ३३ वटा पुल निर्माणको काम सकिएको छ। आयोजनाको पूर्वी खण्ड नवलपुरमा पर्ने ३३ वटा पुल निर्माणको काम सकिएको सडक विस्तार आयोजनाका सूचना अधिकारी शिव खनालले जानकारी दिनुभयो । गैँडाकोटदेखि दाउन्नेसम्मको पूर्वी खण्डमा ३४ वटा पुल निर्माण गर्नुपर्नेमा थियो ।यस खण्डमा २५ मिटर लम्बाइसम्मका छोटा २२ वटा पुल र २५ मिटरभन्दा लामा १२ वटा पुल निर्माण गर्नुपर्नेमा एउटा आरुङ्खोलाको पुलमात्र निर्माणको काम बाँकी रहेको सूचना अधिकारी खनालको भनाइ छ। उक्त पुल निर्माणको कामलाई पनि तिब्रता दिईएको खनालले बताउनुभयो ।‘पुलहरू बनाउने काम लगभग अन्तिम चरणमा पुगेको छ, एउटा अरुणखोलाको पुलमा केही काम बाँकी छ, त्यो पनि चाँडै सकिन्छ’, सूचना अधिकारी खनालले भन्नुभयो । दाउन्ने खण्डमा केही कल्भर्टको काम बाँकी रहेकाले ती कल्भर्ट निर्माणसमेत अन्तिम चरणमा चलिरहेको आयोजनाले जनाएको छ ।आयोजनाका अनुसार नारायणघाट-बुटवल सडक विस्तार आयोजनाको हालसम्म भौतिक प्रगति ७६ प्रतिशत पुगेको छ। पूर्वी खण्डमा दाउन्नेबाहेकका क्षेत्रमा कालोपत्रको लगभग सबै काम सकिएकाले यात्रा सहज बनेको छ। दाउन्ने क्षेत्रमा भने अझै सडक ढलानको काम बाँकी रहेकाले यात्रा सहज हुन सकेको छैन।नारायणघाट-बुटवल सडक विस्तारको काम २०७५ माघ २४ गते सम्झौता भएर २०७९ साउन २२ गते सम्पन्न गर्नेगरी चाइना स्टेट कन्स्ट्रक्सन कर्पोरेसन प्रालिले काम सुरु गरेको थियो। यो सडकको कुल एक सय १३ किलोमिटरलाई दुई खण्डमा विभाजन गरी काम अघि बढाइएको थियो। निर्धारित समयमा काम नसकिएपछि चौथोपटक २०८३ असारसम्म म्याद थप गरिएको छ।",
      "link": "https://gorkhapatraonline.com/news/189151",
      "image": "https://gorkhapatraonline.com/storage/media/332383/conversions/Untitled-3-original-thumb.jpg"
    },
    {
      "slug": "189121",
      "title": "सरस्वती पूजामा अक्षरारम्भ संस्कार (फोटो फिचर)",
      "timestamp": 1769126400000,
      "source": "gp",
      "content": "प्रत्येक वर्ष माघ शुक्ल पञ्चमीका दिन मनाइने श्रीपञ्चमी विद्याकी अधिष्ठात्री देवी सरस्वतीको विधिपूर्वक पूजा आराधना गरी शुक्रबार देशभर मनाइँदैछ ।",
      "longContent": "काठमाडौँ, माघ ९ गते । प्रत्येक वर्ष माघ शुक्ल पञ्चमीका दिन मनाइने श्रीपञ्चमी विद्याकी अधिष्ठात्री देवी सरस्वतीको विधिपूर्वक पूजा आराधना गरी शुक्रबार देशभर मनाइँदैछ ।वसन्त पञ्चमीका दिन सरस्वतीको पूजा गरे विद्या बुद्धि बढ्ने विश्वास रहेको छ । आज देशभरका सरस्वती मन्दिरमा पूजा आराधना गर्न श्रद्धालुको भीड लाग्छ । विद्यालय नपठाइएका साना बालबालिकालाई आजकै दिनदेखि अक्षरारम्भ गराउने चलन छ । आजका दिन लेखपढ गर्न सिकाए राम्रो विद्या आउने धार्मिक विश्वास छ ।चन्द्रमाजस्तो गोरो वर्ण भएकी तथा हातमा वीणा र पुस्तक लिएकी विद्याकी देवी सरस्वतीलाई भक्तजनहरूले भारती, शारदा, हंशवाहिनी, जगन्माता, वागीश्वरी, कौमारी, वरदायिनी, बुद्धिदात्री, ब्रह्मचारिणी, चन्द्रघण्टा र भुवनेश्वरीजस्ता नामले पुकार्छन् ।विद्या र सृजनाकी देवी भएकाले विशेषगरी साहित्यकार, कलाकार, पत्रकार, शिक्षक र विद्यार्थी आआफ्ना कला–साधनाका वस्तु कलम, कापी, कुची र वाद्ययन्त्र आदिलाई सरस्वतीका रूपमा पूजा आराधना गर्छन् भने तान्त्रिकहरू तन्त्र सिद्धिका लागि तारादेवीका रूपमा आराधना गर्छन् ।सूर्य उत्तरतिर लागी दिन लामो हुने र वसन्त ऋतु प्रारम्भ हुने विश्वासका साथ आजका दिनलाई ‘वसन्त पञ्चमी’ पनि भन्ने गरिन्छ । ऋग्वेदमा वाग्देवीका नामले प्रसिद्धि पाएकी ब्रह्माकी अर्धाङ्गिनी ब्रह्मायणीको पूजा उपासनाले सबै प्रकारको ज्ञान, सिद्धि र सद्बुद्धि प्राप्त हुने भएकाले सरस्वती पूजाको ठूलो महत्व छ । गान्धर्व पुराणमा आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने उल्लेख छ ।आजका दिन विवाह, व्रतबन्ध, गुफा राख्ने र बेलविवाह (इही)जस्ता सामाजिक तथा धार्मिककार्य गर्न साइत हेर्नुपर्दैन भन्ने विश्वास छ । तर यस वर्ष शुक्र अस्त भएकाले यी शुभकर्म भने गरिँदैन । यस दिन बालबालिकालाई शिक्षा आरम्भका साथै नाक, कान छेडिदिने गरिन्छ ।उपत्यकाका स्वयम्भू, मैतीदेवी र गैरीधारास्थित नीलसरस्वती, ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन, खासगरी छात्रछात्राको घुइँचो लाग्ने गर्छ । सरस्वतीलाई चढाइएको सात गेडा अक्षता दाँतले नछोई निलेमा विद्या र बुद्धि स्फुरण भई विद्यादेवीबाट चेतनाको ज्योति पाइन्छ भन्ने धार्मिक विश्वास छ ।",
      "link": "https://gorkhapatraonline.com/news/189121",
      "image": "https://gorkhapatraonline.com/storage/media/332336/conversions/Untitled-1-original-thumb.jpg"
    },
    {
      "slug": "189078",
      "title": "शून्य लागतमा आठ सय श्रमिक मलेसिया जाने",
      "timestamp": 1769126400000,
      "source": "gp",
      "content": "शून्य लागतमा वैदेशिक रोजगारीमा गएर मासिक ६० देखि ६५ हजार रुपियाँ कमाइ हुन्छ भन्दा जोकोहीलाई पत्याउन गाह्रोे पर्छ । अधिकांश युवाले खाडी र मलेसियामा मासिक ३०/३५ हजार कमाउन जानका लागि दुई/तीन लाख रुपियाँसम्म तिरेर गइरहेको बेलामा शून्य लागतमा विदेश जान पाइन्छ भन्दा नपत्याउनु स्वाभाविक पनि हो तर मलेसियाको विस्ट्रोन टेक्नोलोजी एसडिएनबिएचडी नामक कम्पनीले नेपालबाट शून्य लागतमा यो वर्ष आठ सय श्रमिक लैजाने गरी माग गरेको छ ।",
      "longContent": "गोरखापत्र समाचारदाता काठमाडौँ, माघ ९ गते । शून्य लागतमा वैदेशिक रोजगारीमा गएर मासिक ६० देखि ६५ हजार रुपियाँ कमाइ हुन्छ भन्दा जोकोहीलाई पत्याउन गाह्रोे पर्छ । अधिकांश युवाले खाडी र मलेसियामा मासिक ३०/३५ हजार कमाउन जानका लागि दुई/तीन लाख रुपियाँसम्म तिरेर गइरहेको बेलामा शून्य लागतमा विदेश जान पाइन्छ भन्दा नपत्याउनु स्वाभाविक पनि हो तर मलेसियाको विस्ट्रोन टेक्नोलोजी एसडिएनबिएचडी नामक कम्पनीले नेपालबाट शून्य लागतमा यो वर्ष आठ सय श्रमिक लैजाने गरी माग गरेको छ ।नेपालमा रहेका आकर्षण इन्टरनेसनल र लालधनुष इन्टरनेसनल सर्भिसेज प्रालिमार्फत शून्य लागतमा न्यायोचित भर्ती प्रणालीमार्फत छ सय महिला र दुई सय पुरुष गरी आठ सय नेपाली श्रमिक लैजान लागेको हो । सन् २०२२ मा विस्ट्रोन टेक्नोलोजी एसडिएनबिएचडीले शून्य लागत तथा अन्तर्राष्ट्रिय श्रम मापदण्ड अनुसार नैतिक भर्ती प्रणाली अवलम्बन गर्दै नेपाली श्रमिकलाई शून्य लागतमा रोजगारीमा लैजाने प्रतिबद्धता गरेको थियो ।विस्ट्रोन टेक्नोलोजीले श्रमिक विदेश जाने प्रक्रिया राहदानी बनाउनेदेखि श्रम स्वीकृति लिन आउन जाने टिकट, स्वास्थ्य परीक्षण, बिमा, सामाजिक सुरक्षा एवं कल्याणकारी कोष, पूर्वप्रस्थान अभिमुखीकरण तालिमलगायतको खर्चस्वरूप प्रतिश्रमिक एक लाख २० हजार रुपियाँ पठाउने गरेको आकर्षण इन्टरनेसनलका सञ्चालक विष्णु केसीले जानकारी दिनुभयो । उहाँका अनुसार सो कम्पनीले नेपाली श्रमिकलाई सुरक्षित, मर्यादित र ऋणमुक्त रोजगारी प्रदान गर्ने दीर्घकालीन प्रतिबद्धतासमेत जनाउँदै आएको छ । मलेसियाले देशभित्र देखिएको श्रमिक अभावको परिपूर्ति गर्न दक्षिण एसियाका विभिन्न देशलाई स्रोत मुलुकका रूपमा चयन गरी श्रमिक आपूर्ति गर्दै आइरहेको पनि आकर्षणका सञ्चालक केसीले जानकारी दिनुभयो ।  नेपाल सरकार र मलेसिया सरकारबिच सन् २९ अक्टोबर २०१८ मा श्रम सम्झौता भएको थियो । उक्त सम्झौतापछि मलेसियाका उत्पादन, निर्माण, सेवा, कृषि तथा अन्य विभिन्न क्षेत्रमा नेपालबाट श्रमिक वैधानिक र व्यवस्थित रूपमा जाने गरेका छन् । प्रमुख केसीले शून्य लागत प्रणालीमार्फत विदेश गएका नेपाली श्रमिकले आफ्नो आम्दानी ऋण तिर्न खर्चिनु नपरी औपचारिक माध्यमबाट विप्रेषण नेपाल पठाउन सक्षम हुने गरेको बताउनुभयो । उहाँका अनुसार वेस्टर्न टेक्नोलोजी बहुराष्ट्रिय कम्पनी भएकाले श्रमिकसँग कुनै पनि किसिमको शुल्क लिन नपाइने स्पष्ट नीति रहेको छ । कम्पनीमा जाने श्रमिकले आफ्नो राहदानी आफैँ राख्न पाउने, कम्पनी मन नपरे १५ दिनभित्र नेपाल फर्किन सक्ने व्यवस्था पनि गरिएको छ । आकर्षणले विगत १० वर्षदेखि शून्य लागतमा वैदेशिक रोजगारी उपलब्ध गराउँदै आएको छ । गत वर्ष दुई हजार ७०६ जनालाई शून्य लागतमा रोजगारीका लागि मलेसिया पठाएको सो कम्पनीले जनाएको छ । मलेसियामा हाल न्यूनतम तलब एक हजार सात सय रिङ्गिट तोकिएको छ । मलेसिया सरकारले आफ्ना नागरिक र आप्रवासी श्रमिकबिच न्यूनतम तलब समान रूपमा लागु गर्दै आएको छ । नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले वैदेशिक रोजगारमा जानेमध्ये हाल करिब १० प्रतिशत शून्य लागतमा गइरहेको र १५ देखि २० प्रतिशत सहुलियत शुल्कमा विदेश गएको जानकारी दिनुभयो । उहाँका अनुसार पछिल्ला केही वर्षयता मलेसियाका बहुराष्ट्रिय कम्पनीले नेपाली श्रमिकलाई शून्य लागतमा लैजान थालेका हुन् । श्रमविज्ञ रामेश्वर नेपालले मलेसियाका बहुराष्ट्रिय कम्पनीले सप्लाई चेनमा रोजगारीका लागि आउने श्रमिकले कुनै शुल्क नतिरेको यकिन गर्न कडाइ गरेपछि विशेष गरी मलेसियामा रहेका इलेक्ट्रोनिक्स कम्पनीले रोजगारीका लागि जाने श्रमिकको सम्पूर्ण लागत खर्च उपलबध गराउन थालेको बताउनुभयो । उहाँको बुझाइमा अन्य सामान्य कम्पनीमा जानेभन्दा बहुराष्ट्रिय कम्पनीमा काम गर्न जाने श्रमिकको कार्यस्थल सुरक्षित, मर्यादित र व्यवस्थितका साथै कमाइ र सेवा सुविधा धेरै राम्रो हुन्छ ।",
      "link": "https://gorkhapatraonline.com/news/189078",
      "image": "https://gorkhapatraonline.com/storage/media/332291/conversions/Malisa-original-thumb.jpg"
    },
    {
      "slug": "189075",
      "title": "विकासको बाधक अस्थिरता",
      "timestamp": 1769126400000,
      "source": "gp",
      "content": "विसं २०१३ देखि नै योजनाबद्ध विकासको थालनी भएको नेपाल सात दशकको प्रयासमा पनि तुलनात्मक रूपमा मानव विकास सूचकाङ्कमा धेरै पछाडि परेको छ । भारत र चीनभन्दा केही वर्षपछि र दक्षिण कोरियाभन्दा पाँच वर्षअघि नेपालमा योजनाबद्ध विकासको थालनी भएको थियो तर मुलुक आज पनि अति कम विकसित मुलुकको सूचीमा अङ्कित छ । नेपाल अहिले अति कम विकसित राष्ट्रको अध्यक्षको जिम्मेवारीमा छ ।",
      "longContent": "काठमाडौँ, माघ ९ गते । विसं २०१३ देखि नै योजनाबद्ध विकासको थालनी भएको नेपाल सात दशकको प्रयासमा पनि तुलनात्मक रूपमा मानव विकास सूचकाङ्कमा धेरै पछाडि परेको छ । भारत र चीनभन्दा केही वर्षपछि र दक्षिण कोरियाभन्दा पाँच वर्षअघि नेपालमा योजनाबद्ध विकासको थालनी भएको थियो तर मुलुक आज पनि अति कम विकसित मुलुकको सूचीमा अङ्कित छ । नेपाल अहिले अति कम विकसित राष्ट्रको अध्यक्षको जिम्मेवारीमा छ । फागुन २१ गते हुन गइरहेको प्रतिनिधि सभा निर्वाचनमार्फत नेपाली नागरिकले मुलुकको यो छवि सुधार गर्ने एवं विकासका निम्ति अपरिहार्य राजनीतिक स्थायित्व र सुशासनका लागि हस्तक्षेप गर्न सक्ने भएका छन् । २०१३ सालको तुलनामा अहिले मुलुकमा पूर्वाधार विकास, आर्थिक विकासका साथै शिक्षा, स्वास्थ्य, औसत आयु, साक्षरता, प्रतिव्यक्ति आयलगायतका सूचकमा सुधार देखिए पनि अन्य मुलुकको तुलनामा धेरै कम रहेको देखिन्छ, विकासको गति सुस्त देखिन्छ । दक्षिण एसियाली मुलुककै दाँजोमा नेपाल पछाडि छ । राष्ट्रिय योजना आयोगका उपाध्यक्ष डा. प्रकाशकुमार श्रेष्ठ एसियासहित विश्वका अन्य मुलुकको तुलनामा नेपालले योजनाबद्ध विकास बेलैमा सुरु गरे पनि भौगोलिक बनावट, राजनीतिक परिवर्तन र अस्थिरता, भूराजनीतिक परिवेशका कारण मुलुकले अपेक्षित रूपमा विकास गर्न नसकिएको बताउनुहुन्छ । कतिपय आन्तरिक, कतिपय बाह्य र कतिपय भौगोलिक कारणले गर्दासमेत नेपालले अपेक्षा गरे अनुरूपको विकास हासिल गर्न नसकेको उहाँको धारणा छ । मुलुक विकासमा अगाडि बढे पनि गति धेरै नै सुस्त रहेको उहाँ बताउनुहुन्छ । उहाँ भन्नुहुन्छ, “भौगोलिक रूपमा नेपाल भूपरिवेष्टित मुलुक हो । भूपरिवेष्टित मुलुकका आफ्नै कठिनाइ हुन्छन् । समुद्रसम्म पहुँच नपुग्दा अन्तर्राष्ट्रिय व्यापार महँगो हुन जान्छ । निर्यात गर्ने क्षमता कमजोर हुन्छ । अरू मुलुकमाथि निर्भर हुनुपर्ने हुन्छ । कम समयमा विकास गरेका मुलुक भूपरिवेष्टित छैनन् ।” अन्य मुलुकको तुलनामा कम समयमा धेरै राजनीतिक परिवर्तन र अस्थिरताका कारण पनि सात दशकको अवधिमा नेपाल अगाडि बढ्न नसकेको उहाँ बताउनुहुन्छ । उपाध्यक्ष डा. श्रेष्ठ भन्नुहुन्छ, “कम समयमा एकपछि अर्को राजनीतिक परिवर्तन भइरह्यो । बहुदलीय व्यवस्था सुरु भइसकेपछि झन् बढी सरकार र नेतृत्व फेरिने गरेको छ । यस्तो राजनीतिक अस्थिरताले गर्दा कर्मचारी संयन्त्रमा नै अस्थिरता भयो, जसले गर्दा नीतिगत अस्थिरता भए । संस्थागत विकास भएनन् जसले गर्दा हाम्रो कार्यसम्पादन र कार्य क्षमताको स्तर कमजोर रहन गयो, जसको प्रभाव मुलुकको समग्र विकासमा पर्न गएको हो ।” त्यसै गरी राजनीतिक अस्थिरतासँगै जोडिएका सुशासनका कारण पनि मुलुक विकासको आजको अवस्थामै रहनु परेको उहाँको तर्क छ । राजनीतिक अस्थिरताकै कारण छिटो छिटो निर्वाचन हुनु र महँगो निर्वाचन प्रणालीका कारण पनि विकास लक्ष्य प्राप्तिमा कठिनाइ भएको उहाँ बताउनुहुन्छ । अनियमितताको धेरै कारणमध्ये निर्वाचन पनि एक रहेको उहाँको ठम्याइ छ ।नेपालले यस अवधिमा सोचे जस्तो विकास गर्न नसक्नुमा भूराजनीतिक परिवेश पनि धेरै कारणमध्ये एक रहेको उहाँको धारणा छ । दक्षिण कोरियाको उदाहरण दिँदै उहाँ भन्नुहुन्छ, “भूराजनीतिक परिवेशले गर्दा संयुक्त राज्य अमेरिकाले दक्षिण कोरियालाई राम्रो सहयोग गरेको छ । नेपालले सन् १९५१ देखि नै वैदेशिक सहयोग पाउन सुरु गरे पनि जुन रणनीतिक ढङ्गले सहयोग पाउनु पर्दथ्यो, त्यति पाइरहेको छैन ।” मुलुकले सन् २०२२ सम्म हरेक क्षेत्रमा वार्षिक करिब ४२ प्रतिशत प्रगति हासिल गर्दै आएकामा त्यसपछि त्यसमा ह्रास हुँदै आएको उहाँ बताउनुहुन्छ । नेपालको दुई छिमेकी मुलुकको आआफ्नै विकास रणनीति रहेको र ती रणनीतिले नेपाललाई कहिलेकाहीँ सहयोग पु¥याउन नसकेको बताउँदै उपाध्यक्ष डा. श्रेष्ठ भन्नुहुन्छ, “यी मुुलुक कुनै वस्तुको ठुलो मात्रा (मास स्केल) मा उत्पादन गर्छन्, जसले गर्दा उत्पादन लागत कम हुन्छ तर नेपालको परिप्रेक्ष्यमा उनीहरूको तुलनामा उत्पादन लागत कम हुन सक्दैन, जसले गर्दा उनीहरूसँग बजार प्रतिस्पर्धा गर्न सक्दैन । छिमेकी मुलुकको उत्पादनले नेपालको बजार लिइरहेका कारण पनि यहाँको अर्थतन्त्र समग्रमा पछाडि परेको हो ।”त्यसै गरी नेपालले योजनाबद्ध विकासको थालनी गर्दा अन्य धेरै जसो मुलुकको विकास सूचकाङ्क त्यस बेला नै नेपालभन्दा धेरै क्षेत्रमा अगाडि थियो । विकासको सुरुवाती चरणमा नेपाल कमजोर नै रहेको उहाँको भनाइ छ । नेपालले कमजोर अवस्था र क्षमताबाट योजनाबद्ध विकास सुरु गरेका कारणले पनि अन्य मुलुकको तुलनामा पछि परेको उहाँको तर्क छ । उहाँ भन्नुहुन्छ, “१०४ वर्षको राणाशासनकालमा शिक्षा, स्वास्थ्य र पूर्वाधारको क्षेत्रमा केही विकास भएको थिएन । हिमाल र पहाडको भौगोलिक बनावटका कारण पनि यहाँको पूर्वाधार विकास खर्चिलो र झन्झटिलो हुँदा त्यसको असर समग्र विकासमा नै परेको हो ।”त्यसो त नेपालमा राणाशासनको अन्त्य भएसँगै स्थापित छिमेकी जनगणतन्त्र चीनको कहालीलाग्दो अवस्थाको गरिबी निवारण भई मुलुक विकास समृद्धि चरणमा प्रवेश गरेको छ, उसले दिगो विकास लक्ष्य अन्तर्गत गरिबी निवारण लक्ष्य लक्षित समयभन्दा १० वर्षअगावै पूरा ग¥यो । भारत समृद्धिको प्रतिस्पर्धामा छ । गरिबी निवारणका लागि पूर्वसर्त मानिने पूर्वाधार विकासमा नेपालले पछिल्ला वर्षमा मात्र केही गति लिएको देखिन्छ । राष्ट्रिय योजना आयोगका पूर्वउपाध्यक्ष प्राडा पुष्पराज कँडेल राजनीतिक अस्थिरतालाई विकासको सबभन्दा ठुलो बाधक बताउनुहुन्छ । जति पनि योजनाबद्ध कार्यक्रम अगाडि सारिए पनि राजनीतिक स्थिरताबिना मुलुकले कुनै क्षेत्रमा विकास गर्न नसक्ने उहाँको स्पष्ट धारणा छ । राजनीतिक स्थिरताबिना संसारका कुनै पनि मुलुकले विकास गर्न नसकेको उल्लेख गर्दै उहाँ भन्नहुन्छ, “यहाँ सधैँ राजनीतिक अस्थिरता छ । राजनीतिक स्थिरता नभई आर्थिक विकास सम्भव छैन । राजनीतिक स्थिरता नभईकन नीतिगत स्थिरता पनि हुन सक्दैन । नीतिगत स्थिरता नभईकन लगानी गर्नेले लगानी पनि गर्दैन ।”  राजनीतिक स्थिरता भएका मुलुकले मात्र अहिलेसम्म कम समयमा विकासमा फड्को मारेको उहाँले बताउनुभयो । मुलुक २०५० सालपछि स्थिरता र विकासको गतिमा जान खोजे पनि माओवादी द्वन्द्वबाट भएको अर्बौंको भौतिक संरचनाको विध्वंस, शान्ति प्रक्रिया व्यवस्थापनमा अर्बौं रुपियाँ खर्च, क्षतिपूर्ति र सुरक्षामा भएको खर्चले गर्दा मुलुक पुनः पछाडि फर्कनु परेको, त्यसपछि आएको भूकम्पबाट क्षति भएको भौतिक संरचनाको पुनर्निर्माण, भारतीय नाकाबन्दी, पटक पटक हुँदै आएको निर्वाचनलगायतका कारणले मुलुकले विकास लक्ष्य प्राप्त गर्न नसकेको उहाँको भनाइ छ ।मुलुकले गति लिने विश्वासयोजना आयोगका उपाध्यक्ष डा. श्रेष्ठले जेनजी आन्दोलनपछि हुन लागेको निर्वाचनले राजनीतिक स्थिरता भएमा मुलुकको समग्र विकासले गति लिन सक्ने बताउनुहुन्छ । उहाँ भन्नुहुन्छ, “स्थायित्व भएपछि धेरै कुरामा सुधार हुँदै जान्छ । स्थायित्व भएपछि सुशासन हुने सम्भावना हुन्छ । सुशासन भएपछि विकासका काम हुन्छन् ।”मुलुकमा स्थायित्व र सुशासनको तय आसन्न निर्वाचनको परिणामले सुनिश्चित गर्न सक्ने बताउँदै उहाँ भन्नुहुन्छ, “कुनै राजनीतिक दलको बहुमत आउने सम्भावना भयो भने स्थायित्व र सुशासन सम्भव हुन सक्छ । बहुमत आएन भने फेरि राजनीतिक अस्थिरता हुन सक्छ ।”आमजनताले निर्वाचनमार्फत मुलुकमा स्थायित्व र सुशासनका लागि हस्तक्षेप गर्न सक्ने बताउँदै उहाँले निर्वाचनपछि आन्दोलन गर्नुभन्दा निर्वाचनमा नै विवेक पु¥याउनुपर्नेमा जोड दिनुहुन्छ । उहाँ निर्वाचनमा मतदान गरिसकेपछि अर्को निर्वाचनसम्मका लागि सहेर तथा धैर्य गरेर बस्नुपर्ने उहाँको भनाइ छ । निर्वाचनका बेला विवेक नपु¥याउने र पछि उकुसमुकुस गर्न नहुने उहाँको सुझाव छ । आफूले के खोजेको र त्यसको ‘डेलिभरी’ कुन राजनीतिक दल र नेताले गर्न सक्छन् भन्ने कुरालाई मनन गरेर मतदान गर्नुपर्ने उहाँको भनाइ छ ।",
      "link": "https://gorkhapatraonline.com/news/189075",
      "image": "https://gorkhapatraonline.com/storage/media/332288/conversions/345-original-thumb.jpg"
    },
    {
      "slug": "189073",
      "title": "सभापति थापालाई प्रधानमन्त्री उम्मेदवार प्रस्ताव गरिने",
      "timestamp": 1769126400000,
      "source": "gp",
      "content": "नेपाली कांग्रेस केन्द्रीय कार्यसमितिको बैठक शुक्रबार बस्दै छ । कांग्रेसका सचिव प्रकाश शर्माका अनुसार पार्टी केन्द्रीय कार्यालय सानेपामा बैठक बस्ने भएको हो । कांग्रेसको दोस्रो विशेष महाधिवेशनबाट निर्वाचित केन्द्रीय कार्यसमितिका पदाधिकारी र केन्द्रीय सदस्य पहिलो पटक केन्द्रीय कार्यालय सानेपा पुग्नुहुने छ ।",
      "longContent": "गोरखापत्र समाचारदाता ललितपुर, माघ ९ गते  । नेपाली कांग्रेस केन्द्रीय कार्यसमितिको बैठक शुक्रबार बस्दै छ । कांग्रेसका सचिव प्रकाश शर्माका अनुसार पार्टी केन्द्रीय कार्यालय सानेपामा बैठक बस्ने भएको हो । कांग्रेसको दोस्रो विशेष महाधिवेशनबाट निर्वाचित केन्द्रीय कार्यसमितिका पदाधिकारी र केन्द्रीय सदस्य पहिलो पटक केन्द्रीय कार्यालय सानेपा पुग्नुहुने छ ।उपसभापति पुष्पा भुसालले सभापति गगनकुमार थापासहित पदाधिकारीले पदभार ग्रहण गरेपछि बैठक बस्ने बताउनुभयो । उहाँका अनुसार फागुन २१ गते तय भएको प्रतिनिधि सभा सदस्य निर्वाचनलाई दृष्टिगत गरी सभापति थापालाई प्रधानमन्त्रीको उम्मेदवार घोषणा गर्ने प्रस्ताव बैठकमा प्रस्तुत हुने छ । उहाँले निर्वाचन अभियानसँग सम्बन्धित समिति गठन गर्ने र समसामयिक राजनीतिक सन्दर्भमा पनि छलफल हुने बताउनुभयो । मुख्य सचिवको राजीनामा नेपाली कांग्रेसका मुख्य सचिव कृष्णप्रसाद पौडेलले राजीनामा दिनुभएको छ । उहाँलाई पूर्वसभापति शेरबहादुर देउवाले १३ औँ महाधिवेशनमा नेतृत्वमा निर्वाचित भएपछि पार्टीको मुख्य सचिव पदमा नियुक्त गर्नुभएको थियो ।राष्ट्रिय सभा सदस्य पौडेलले पार्टीको मुख्य सचिवबाट बिहीबार राजीनामा दिनुभएको हो । उहाँले मुख्य सचिवबाट राजीनामा दिए पनि कांग्रेस पार्टीमा निरन्तर क्रियाशील रहने प्रस्ट पार्नुभयो ।",
      "link": "https://gorkhapatraonline.com/news/189073",
      "image": "https://gorkhapatraonline.com/storage/media/332286/conversions/gagan-bishow-original-thumb.jpg"
    },
    {
      "slug": "189072",
      "title": "समानुपातिकतर्फको पचहत्तर प्रतिशत मतपत्र छपाइ",
      "timestamp": 1769126400000,
      "source": "gp",
      "content": "आगामी फागुन २१ गतेका लागि निर्धारण गरिएको प्रतिनिधि सभा निर्वाचनका लागि मतपत्र छपाइ कार्यलाई तीव्रता दिइएको छ । सरकारी स्वामित्वको जनक शिक्षा सामग्री केन्द्र लिमिटेडले मतपत्र छपाइ गरिरहेको छ ।",
      "longContent": "गोरखापत्र समाचारदाताकाठमाडौँ, माघ ९ गते । आगामी फागुन २१ गतेका लागि निर्धारण गरिएको प्रतिनिधि सभा निर्वाचनका लागि मतपत्र छपाइ कार्यलाई तीव्रता दिइएको छ । सरकारी स्वामित्वको जनक शिक्षा सामग्री केन्द्र लिमिटेडले मतपत्र छपाइ गरिरहेको छ । केन्द्रका अनुसार अहिले समानुपातिकतर्फको मतपत्र छपाइ भइरहेको छ । केन्द्रका प्रबन्ध सञ्चालक यदुनाथ पौडेलका अनुसार समानुपातिकतर्फको करिब ७५ प्रतिशत मतपत्र छपाइ सकिएको छ । केन्द्रले समानुपातिकतर्फ दुई करोड आठ लाख ५० हजार मतपत्र छाप्ने योजना बनाएको छ । जसमध्ये बिहीबार साँझसम्ममा एक करोड ५० लाख थान मतपत्र छपाइ सकिएको छ । उहाँले भन्नुभयो, “अबको चार दिनमा समानुपातिकतर्फको मतपत्र छपाइ सकिन्छ । त्यसपछि प्रत्यक्षतर्फको मतपत्र छपाइ सुरु हुन्छ ।”प्रत्यक्षतर्फको पनि दुई करोड १० लाखको हाराहारीमा मतपत्र छाप्ने योजना केन्द्रको छ । समानुपातिकतर्फको मतपत्रमा ५८ वटा चिह्न रहेको छ । जसका कारण यो मतपत्र छपाइ प्रत्यक्षको भन्दा केही झन्झटिलो हुन्छ । प्रत्यक्षतर्फको भने जिल्ला अनुसार चिह्नको सङ्ख्या पनि फरक फरक रहने छ । फरक फरक चिह्न हुने भएका कारण प्रत्यक्षतर्फको मतपत्रको आकार पनि जिल्लागत रूपमा फरक नै हुने छ । मतपत्र छपाइका लागि केन्द्रको तीन सय जनशक्ति खटाइएको छ भने चार वटा छापाखानाबाट छपाइ भइरहेको छ । छपाइ भएको मतपत्र केन्द्रले आफ्नै गोदाममा राखेको छ । प्रत्यक्षतर्फको पनि छपाइ भएपछि निर्वाचन आयोगले विभिन्न जिल्लामा लैजाने योजना बनाएको छ । ढुवानीमा सहजता होस् भनेर आयोगले समानुपातिक र प्रत्यक्षतर्फको मतपत्र एकैसाथ लैजान लागेको हो । केन्द्रले मतपत्रसँगै विद्यालय तहको पाठ्यपुस्तक छपाइलाई पनि निरन्तरता दिएको छ । प्रबन्ध सञ्चालक पौडेलका अनुसार पाठ्यपुस्तक छपाइका लागि १५० जना कर्मचारी खटाइएको छ । उहाँका अनुसार मतपत्र र पाठ्यपुस्तक छाप्ने छापाखाना पनि फरक फरक रहेको छ ।",
      "link": "https://gorkhapatraonline.com/news/189072",
      "image": "https://gorkhapatraonline.com/storage/media/332285/conversions/namuna-matpatra-1-original-thumb.jpg"
    },
    {
      "slug": "189071",
      "title": "निपाह भाइरस रोक्न उच्च सावधानी",
      "timestamp": 1769126400000,
      "source": "gp",
      "content": "भारतको पश्चिम बङ्गालमा निपाह भाइरसको सङ्क्रमण देखिएपछि नेपालमा पनि उच्च सावधानी अपनाइएको छ । स्वास्थ्य तथा जनसङ्ख्या मन्त्रालयले भारतको पश्चिम बङ्गालमा निपाह भाइरस देखिएपछि त्यस क्षेत्रबाट भित्रिने नाकामा उच्च सावधानी अपनाउन सुरु गरेको छ ।",
      "longContent": "गोरखापत्र समाचारदाताकाठमाडौँ, माघ ९ गते । भारतको पश्चिम बङ्गालमा निपाह भाइरसको सङ्क्रमण देखिएपछि नेपालमा पनि उच्च सावधानी अपनाइएको छ । स्वास्थ्य तथा जनसङ्ख्या मन्त्रालयले भारतको पश्चिम बङ्गालमा निपाह भाइरस देखिएपछि त्यस क्षेत्रबाट भित्रिने नाकामा उच्च सावधानी अपनाउन सुरु गरेको छ । स्वास्थ्य तथा जनसङ्ख्या मन्त्रालयका प्रवक्ता डा. प्रकाश बुढाथोकीले पश्चिम बङ्गालमा देखिएको भाइरस नेपालमा पनि देखिन सक्ने भएकोले उच्च सतर्कता अपनाएको जानकारी दिनुभयो । छिमेकी मुलुकमा भाइरस फैलिएपछि नेपालमा पनि उच्च जोखिममा रहेको जानकारी दिँदै उहाँले सङ्क्रमणको शङ्का लागेका व्यक्तिलाई विशेष निगरानी गरिएको बताउनुभयो । उहाँले निपाह भाइरसको शङ्का लागेका व्यक्ति नेपाल प्रवेश गरेमा उपचारका लागि अस्पताल पनि तोकिएको जानकारी दिनुभयो ।प्रवक्ता बुढाथोकीले भारतको सीमाक्षेत्रमा रहेका हेल्थ डेस्कमा सङ्क्रमणको लक्षण भएका बिरामीलाई निगरानीमा राख्ने काम गरिएको जानकारी दिनुभयो । उहाँले निपाह भाइरस चमेरो, सुँगुर वा सङ्क्रमित व्यक्तिबाट मात्र सर्ने जानकारी दिनुभयो । विश्वको तथ्याङ्क हेर्दा निपाह भाइरसले ३३ प्रतिशतको मृत्यु हुने गरेको उल्लेख गर्दै उहाँले नेपालमा सावधानी अपनाउनुपर्ने बताउनुभयो । वरिष्ठ सरुवा रोग विशेषज्ञ डा. शेरबहादुर पुनले पछिल्ला वर्षमा विश्वका विभिन्न मुलुकमा निपाह भाइरस देखिएको जानकारी दिँदै नेपाल पनि उच्च जोखिममा रहेको बताउनुभयो । निपाह भाइरस घातक र छिटो फैलिन सक्ने सङ्क्रामक रोग हो भन्दै उहाँले यसको उपचार लक्षणका आधारमा गरिने बताउनुभयो । यो भाइरस जनावरबाट मानिसमा सर्ने रोग हो, जसका कारण मृत्यु दर उच्च रहेको छ ।डा. पुनले भाइरसको सङ्क्रमणपछि चार देखि १४ दिनभित्र लक्षण देखिन सक्ने बताउनुभयो । उहाँले सुरुमा सामान्य देखिने लक्षण क्रमशः गम्भीर बन्दै जान सक्ने बताउनुभयो । ज्वरो आउने, टाउको दुख्ने, खोकी र घाँटी दुख्ने, बान्ता र वाकवाकी लाग्ने, अत्यधिक थकान हुने, सास फेर्न गाह्रो हुनु, मानसिक अवस्था बिग्रने जस्ता लक्षण देखिने उहाँले जानकारी दिनुभयो । यस्तै मस्तिष्क सुन्निनु, मस्तिष्कमा असर पुगेका बिरामीमा मृत्युको जोखिम अत्यन्तै हुने उहाँले बताउनुभयो । डा. पुनले निपाह भाइरस फलफूल खाने चमेराको ¥याल, पिसाब वा दिसाबाट सर्ने भन्दै चमेराले खाएको वा दूषित पारेको फलफूल तथा काँचो रस सेवन गर्दा भाइरस सर्ने बताउनुभयो । सङ्क्रमित सुँगुर वा अन्य जनावरसँग सम्पर्क हुँदा रोग सर्ने बताउनुभयो । उहाँले हालसम्म निपाह भाइरसको निश्चित उपचार वा खोप उपलब्ध नभएको बताउनुभयो ।",
      "link": "https://gorkhapatraonline.com/news/189071",
      "image": "https://gorkhapatraonline.com/storage/media/332284/conversions/nipah-virus-original-thumb.jpg"
    },
    {
      "slug": "189070",
      "title": "धोका खाएका मतदातालाई उपनिर्वाचनको अवसर",
      "timestamp": 1769126400000,
      "source": "gp",
      "content": "स्थानीय तहका जनप्रतिनिधिको कार्यकाल बाँकी छँदै पदबाट राजीनामा दिएर प्रतिनिधि सभा सदस्यका लागि उम्मेदवारीको मनोनयन दर्ता गराएपछि ती स्थानीय तहमा उपनिर्वाचन गर्नुपर्ने बाध्यकारी बनेको छ । बिचैमा पदीय जिम्मेवारी छाडेर हिँडेका प्रतिनिधिको सट्टा अर्का प्रतिनिधि छनोट गर्ने अधिकार संविधानले दिएको छ । संविधान अनुसार एक वर्षभन्दा बढी पदावधि बाँकी भएका पदाधिकारीको पदावधि बाँकी हुँदा रिक्त स्थानीय तहमा उपनिर्वाचन गर्नुपर्ने बाध्यकारी व्यवस्था छ ।",
      "longContent": "काठमाडौँ, माघ ९ गते । स्थानीय तहका जनप्रतिनिधिको कार्यकाल बाँकी छँदै पदबाट राजीनामा दिएर प्रतिनिधि सभा सदस्यका लागि उम्मेदवारीको मनोनयन दर्ता गराएपछि ती स्थानीय तहमा उपनिर्वाचन गर्नुपर्ने बाध्यकारी बनेको छ । बिचैमा पदीय जिम्मेवारी छाडेर हिँडेका प्रतिनिधिको सट्टा अर्का प्रतिनिधि छनोट गर्ने अधिकार संविधानले दिएको छ । संविधान अनुसार एक वर्षभन्दा बढी पदावधि बाँकी भएका पदाधिकारीको पदावधि बाँकी हुँदा रिक्त स्थानीय तहमा उपनिर्वाचन गर्नुपर्ने बाध्यकारी व्यवस्था छ । संविधानको धारा २१६ को उपधारा ६ मा प्रमुख, उपप्रमुख वडाध्यक्ष र सदस्यको पदवधि निर्वाचित भएको मितिले पाँच वर्ष हुने छ भन्ने उल्लेख गरिएको छ । प्रमुख र उपप्रमुखको एक वर्षभन्दा बढी पदावधि बाँकी रहेको अवस्थामा उपधारा ८ बमोजिम पद रिक्त हुन गएमा बाँकी अवधिका लागि रिक्त पदको पूर्ति उपनिर्वाचनद्वारा गरिने संविधानमा स्पष्ट व्यवस्था छ । त्यस्तै प्रमुखले उपप्रमुखसमक्ष र उपप्रमुखले प्रमुखसमक्ष लिखित राजीनामा दिएमा, निजको पदावधि समाप्त भएमा, निजको मृत्यु भएमा पद रिक्त हुने छ भन्ने संविधानमा व्यवस्था छ । उक्त संवैधानिक व्यवस्था अनुसार अब स्थानीय तहका १५ पदाधिकारीको उपनिर्वाचन गर्नुपर्ने कानुनविद्को तर्क छ । २०७९ साल वैशाखमा सम्पन्न स्थानीय तहको दोस्रो निर्वाचनको २०८४ वैशाखमा मात्र पाँच वर्ष कार्यकाल पूरा हुन्छ । सङ्घीय कानुन निर्माणमा भूमिका निर्वाह गर्ने भन्दै स्थानीय तहका प्रमुख र अध्यक्ष गरी नौ, उपप्रमुख तथा उपाध्यक्ष दुई, वडाध्यक्ष तीन र वडा सदस्य एक गरी जम्मा १५ जनाले पदबाट राजीनामा दिई प्रतिनिधि सभा सदस्यका लागि उम्मेदवारीको मनोनयन दर्ता गराएका छन् । वरिष्ठ अधिवक्ता डा. चन्द्रकान्त ज्ञवालीले एक वर्षभन्दा बढी समयावधि बाँकी भएपछि संविधानले उपनिर्वाचनद्वारा पदपूर्ति गर्नुपर्ने बाध्यकारी व्यवस्था भएको बताउनुभयो । उहाँले भन्नुभयो, “२०७९ वैशाख ३१ गते स्थानीय तहको निर्वाचन भयो । २०८२ माघ ६ गतेसम्म पद रिक्त भएका जनप्रतिनिधिको पाँच वर्षको कार्यकालको अब बाँकी समय एक वर्ष तीन महिना २५ दिन रहन्छ ।” संविधानको धारा २१६ मा प्रमुख, उपप्रमुख र वडाध्यक्ष र सदस्यको पदावधि निर्वाचित भएको मितिले पाँच वर्ष हुने भएकाले अब सरकारले स्थानीय तहको उपनिर्वाचन गराउनुको विकल्प छैन । अब सरकारले निर्विकल्प रूपमा स्थानीय तहको उपनिर्वाचन गराउनु पर्छ, त्यसका लागि सरकारले तयारी गर्नुपर्ने तर्क ज्ञवालीको छ । अर्का वरिष्ठ अधिवक्ता टीकाराम भट्टराईले संविधानले नै एक वर्षभन्दा बढी समय पदावधि बाँकी रहेपछि रिक्त पदमा उपनिर्वाचन गराउनुपर्ने व्यवस्था गरेकाले सरकारले उपनिर्वाचन गराउनैपर्ने बताउनुभयो । “व्यावहारिक रूपमा बाँकी कार्यकालका लागि स्थानीय तहको उपनिर्वाचन गराउनु उपयुक्त हुन्छ वा हुँदैन अर्को पाटो हो तर संविधानतः निर्वाचन गराउनु पर्छ,” उहाँले भन्नुभयो । विगतमा सरकारले कतिपय रिक्त पदमा उपनिर्वाचन नगराएको पनि अभ्यास छ तर संविधानलाई आधार मान्ने हो भने उपनिर्वाचन गराउनु पर्छ । आफ्नो कार्यकाल बाँकी छँदै पाँच वर्षका लागि निर्वाचित भएका जनप्रतिनिधिले बिचैमा राजीनामा दिनु नैतिक प्रश्नको विषय पनि हो र अवसरवादको आरोपसमेत उहाँहरूले खेप्नुपर्ने तर्क उहाँको छ । निर्वाचन आयोगका सूचना अधिकारी सुमन घिमिरेले संविधानमा उपनिर्वाचन गर्नुपर्ने व्यवस्था भए पनि यो सरकारले उपनिर्वाचन गराउन सक्ने सम्भावना नभएको बताउनुभयो । नयाँ आउने सरकारले उपनिर्वाचन गराउने हो भने निर्वाचन आयोगलाई उपनिर्वाचन तयारी गर्न १२० दिन लाग्छ, उक्त समयावधि बाँकी हुँदा मात्र स्थानीय तहको उपनिर्वाचन सम्भव हुने उहाँले स्पष्ट पार्नुभयो । रिक्त स्थानीय तहकाठमाडौँ महानगरपालिकाका प्रमुख बालेन्द्र शाहले राजीनामा गरी झापा–५ निर्वाचन क्षेत्रबाट राष्ट्रिय स्वतन्त्र पार्टीको उम्मेदवार बन्नुभएको छ । भरतपुर महानगरपालिकाका प्रमुख रेनु दाहाल चितवन–३ बाट नेपाली कम्युनिस्ट पार्टीको उम्मेदवार भई चुनावी मैदानमा हुनुहुन्छ । धरान उपमहानगरपालिकाका प्रमुख हर्क साम्पाङ सुनसरी–१ बाट श्रम संस्कृति पार्टीको, धुलिखेल नगरपालिकाका प्रमुख अशोककुमार ब्याञ्जू श्रेष्ठ काभ्रेपलाञ्चोक–२ बाट नेकपा (एमाले) को, इलामको सूर्योदय नगरपालिकाका प्रमुख रणबहादुर राई इलाम–१ बाट श्रम संस्कृति पार्टीको र कैलालीको टीकापुर नगरपालिकाका प्रमुख रामलाल डगौरा कैलाली–१ मा नागरिक उन्मुक्ति पार्टीको उम्मेदवार भई चुनावी मैदानमा होमिनुभएको छ ।",
      "link": "https://gorkhapatraonline.com/news/189070",
      "image": "https://gorkhapatraonline.com/storage/media/332283/conversions/mahila-original-thumb.jpg"
    },
    {
      "slug": "189069",
      "title": "विद्यार्थी राजनीतिबाट उदाएका उम्मेदवार",
      "timestamp": 1769126400000,
      "source": "gp",
      "content": "फागुन २१ गते हुन लागेको प्रतिनिधि सभा निर्वाचनमा विद्यार्थी सङ्गठनको राजनीतिबाट उदाएका व्यक्ति उम्मेदवार बन्नुभएको छ । चुनावी प्रतिस्पर्धामा विद्यार्थी सङ्गठनको वर्तमान नेतृत्वमा रहेकादेखि विगतमा नेतृत्व तहमा रहेका व्यक्ति उल्लेख्य रूपमा होमिएका छन् । मुख्य गरी नेपाली कांग्रेस, नेकपा (एमाले), नेपाली कम्युनिस्ट पार्टीलगायतमा यस्तो सङ्ख्या धेरै देखिएको छ ।",
      "longContent": "काठमाडौँ, माघ ९ गते । फागुन २१ गते हुन लागेको प्रतिनिधि सभा निर्वाचनमा विद्यार्थी सङ्गठनको राजनीतिबाट उदाएका व्यक्ति उम्मेदवार बन्नुभएको छ । चुनावी प्रतिस्पर्धामा विद्यार्थी सङ्गठनको वर्तमान नेतृत्वमा रहेकादेखि विगतमा नेतृत्व तहमा रहेका व्यक्ति उल्लेख्य रूपमा होमिएका छन् । मुख्य गरी नेपाली कांग्रेस, नेकपा (एमाले), नेपाली कम्युनिस्ट पार्टीलगायतमा यस्तो सङ्ख्या धेरै देखिएको छ । सर्लाही निर्वाचन क्षेत्र नं. ४ बाट उम्मेदवारी दिनुभएका नेपाली कांग्रेसका नवनिर्वाचित सभापति गगनकुमार थापा आफैँ विद्यार्थी सङ्गठन हुँदै केन्द्रीय राजनीतिमा उदाएका व्यक्ति हुनुहुन्छ । नेपाल विद्यार्थी सङ्घ (नेविसङ्घ) का तर्फबाट त्रिचन्द्र क्याम्पसको स्वतन्त्र विद्यार्थी युनियनको सभापति हुँदै थापा नेविसङ्घका महामन्त्री र उपाध्यक्षसमेत हुनुभएको थियो । भर्खरै नेपाली कांग्रेसको महामन्त्रीमा निर्वाचित हुनुभएका प्रदीप पौडेल पनि नेविसङ्घका पूर्वअध्यक्ष हुनुहुन्छ । उहाँ हाल काठमाडौँ निर्वाचन क्षेत्र नं. ५ बाट प्रतिनिधि सभा सदस्यको उम्मेदवार बन्नुभएको छ । सोही सङ्गठनका पूर्वअध्यक्षहरू विमलेन्द्र निधि धनुषा क्षेत्र नं. ३, ज्ञानेन्द्रबहादुर कार्की सुनसरी क्षेत्र नं. ४, गोविन्द्र भट्टराई तनहुँ क्षेत्र नं. १, एनपी साउद कञ्चनपुर क्षेत्र नं. १ बाट प्रतिनिधि सभा सदस्यको उम्मेदवार बन्नुभएको छ । डडेलधुराबाट प्रतिनिधि सभा सदस्यको उम्मेदवार बन्नुभएका नैनसिंह महर पनि नेविसङ्घकै पूर्वअध्यक्ष हुनुहुन्छ । यस जिल्लामा २०४८ सालदेखि पूर्वप्रधानमन्त्री शेरबहादुर देउवाले नेपाली कांग्रेसका तर्फबाट निरन्तर निर्वाचन जित्दै आउनुभएको थियो । त्यस्तै नेविसङ्घकै पूर्वअध्यक्ष गुरुराज घिमिरे मोरङ क्षेत्र नं. ४ बाट प्रतिनिधि सभा सदस्यको उम्मेदवार बन्नुभएको छ । नेपाल कम्युनिस्ट पार्टी एमालेका महासचिव शङ्कर पोखरेलको राजनीतिक पृष्ठभूमि पनि विद्यार्थी सङ्गठनबाटै सुरु भएको थियो । उहाँ पार्टीको भ्रातृ सङ्गठन अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) का पूर्वअध्यक्ष हुनुहुन्छ । उहाँ अहिले दाङ क्षेत्र नं. २ बाट प्रतिनिधि सभा सदस्यको उम्मेदवार बन्नुभएको छ । अनेरास्ववियुका वर्तमान अध्यक्ष दीपक धामीले डोटी जिल्लाबाट एमालेका तर्फबाट प्रतिनिधि सभाको निर्वाचनमा उम्मेदवारी दर्ता गराउनुभएको छ ।अनेरास्ववियुकै पूर्वअध्यक्षहरू ठाकुरप्रसाद गैरे पाल्पा क्षेत्र नं. २, खिमलाल भट्टराई रुपन्देही क्षेत्र नं. ५, भानुभक्त ढकाल तेह्रथुम, माधव ढुङ्गेल रामेछाप जिल्लाबाट प्रतिनिधि सभा सदस्यको उम्मेदवार बन्नुभएको छ । सोही सङ्गठनका पूर्वअध्यक्ष ऐन महर पनि एमालेबाटै बझाङबाट प्रतिनिधि सभा सदस्यमा उम्मेदवार बन्नुभएको छ । यी सबै जिल्लामा प्रतिनिधि सभा सदस्यका लागि एक÷एक निर्वाचन क्षेत्र रहेको छ । त्यस्तै सोही सङ्गठनका पूर्वउपाध्यक्ष रश्मि आचार्य कास्की निर्वाचन क्षेत्र नं. २ बाट प्रतिनिधि सभा सदस्यमा उम्मेदवार बन्नुभएको छ । अनेरास्ववियुकै पूर्ववरिष्ठ उपाध्यक्ष आरसी लामिछाने गोरखा क्षेत्र नं. १ बाट उम्मेदबार बन्नुभएको छ भने अनेरास्ववियुकै नेतृत्व तहमा रहेर काम गर्नुभएका गोकुल घर्ती रोल्पाबाट प्रतिनिधि सभा सदस्यको उम्मेदवार हुनुहुन्छ । मकवानपुर क्षेत्र नं. २ बाट एमालेको प्रतिनिधि सभा सदस्यको उम्मेदवार बन्नुभएका महेश बर्तौला पनि अनेरास्ववियुकै पूर्वउपाध्यक्ष हुनुहुन्छ । सोही सङ्गठनका पूर्वअध्यक्षहरू योगेश भट्टराई, रामकुमारी झाँक्री, नवीना लामा, सुनिता बराल, समिक बडाललगायत भने यस पटक प्रतिनिधि सभा सदस्यको निर्वाचनमा उम्मेदवार बन्नुभएको छैन । नेपाली कम्युनिस्ट पार्टी (नेकपा) मा समाहित हुनुअघि रहेको नेकपा (माओवादी) को विद्यार्थी सङ्गठन अखिल (क्रान्तिकारी) का पूर्वअध्यक्ष लेखनाथ न्यौपाने गोरखा क्षेत्र नं. २ बाट प्रतिनिधि सभा सदस्यको उम्मेदवार बन्नुभएको छ । सोही सङ्गठनका पूर्वअध्यक्षहरू देवेन्द्र पौडेल पश्चिम नवलपरासी–२ बाट उम्मेदवार बन्नुभएको छ । सोही सङ्गठनका पूर्वअध्यक्षहरू हितमान शाक्य काठमाडौँ–१०, हिमाल शर्मा काठमाडौँ–६, कृष्णध्वज खड्का प्युठान, रमेश मल्ल सल्यान, रञ्जित तामाङ झापा क्षेत्र नं.–५, पूर्वउपाध्यक्ष विजय गौतम मकवानपुर क्षेत्र नं. १, पूर्वकोषाध्यक्ष इन्द्र भुसाल काठमाडौँ–४ बाट प्रतिनिधि सभा सदस्यको उम्मेदवार हुनुहुन्छ । नेकपाका अध्यक्ष पुष्पकमल दाहाल ‘प्रचण्ड’ की बुहारीसमेत रहेकी बिना मगर पनि विद्यार्थी राजनीतिबाटै केन्द्रीय राजनीतिमा आउनुभएको हो । उहाँ हाल कञ्चनपुर क्षेत्र नं. १ बाट उम्मेदवार हुनुहुन्छ । अन्य साना दलमा पनि प्रतिनिधि सभा सदस्यको उम्मेदवार हुने थुप्रै व्यक्तिको राजनीतिक यात्रा विद्यार्थी सङ्गठनबाटै सुरु भएको छ ।",
      "link": "https://gorkhapatraonline.com/news/189069",
      "image": "https://gorkhapatraonline.com/storage/media/332281/conversions/stu-neta-original-thumb.jpg"
    },
    {
      "slug": "189068",
      "title": "दुर्घटनामा स्कुटर चालकको मृत्यु",
      "timestamp": 1769040000000,
      "source": "gp",
      "content": "हेटौँडा–काठमाडौं जोड्ने कान्ति लोकपथ सडकअन्तर्गत बकैया गाउँपालिका–११ आपचौरको मोडमा ट्रकको ठक्करबाट स्कुटर चालकको मृत्यु भएको छ ।",
      "longContent": "अनिल पराजुली\tहेटौँडा, माघ ८ गते । हेटौँडा–काठमाडौं जोड्ने कान्ति लोकपथ सडकअन्तर्गत बकैया गाउँपालिका–११ आपचौरको मोडमा ट्रकको ठक्करबाट स्कुटर चालकको मृत्यु भएको छ ।बिहीबार दिउँसो भएको दुर्घटनामा पर्सा, बीरगन्ज महानगरपालिका –१० पानीट्याङकीका ५० वर्षीय अनुराग श्रेष्ठको मृत्यु भएको मकवानपुर प्रहरीले जनाएको छ । जितपुर भन्ज्याङबाट ठिंगनतर्फ जाँदै गरेको बा.प्र.०३–००१ क ०९५२ नम्बरको बलगर ट्रकले म.प्र.०३–०३९ प ५६४४ नम्बरको स्कुटरलाई ठक्कर दिएको थियो ।ठक्करबाट गम्भीर घाइते भएका श्रेष्ठलाई उद्धार गरी उपचारका लागि हेटौँडा अस्पताल लगिएकोमा चिकित्सकले मृत घोषणा गरेको जिल्ला प्रहरी कार्यालय मकवानपुरका प्रहरी नायब उपरीक्षक पुष्कर बोगटीले जानकारी दिनुभयो । मृतकको शव हेटौँडा अस्पतालमा राखिएको छ । दुर्घटनामा संलग्न ट्रक र चालक प्रहरी नियन्त्रणमा रहेको प्रहरीले जनाएको छ ।",
      "link": "https://gorkhapatraonline.com/news/189068",
      "image": "https://gorkhapatraonline.com/storage/media/332280/conversions/Bike-accident-original-thumb.jpg"
    },
    {
      "slug": "189066",
      "title": "करेन्ट लागेर एक जनाको मृत्यु",
      "timestamp": 1769040000000,
      "source": "gp",
      "content": "मकवानपुरमा करेन्ट लागेर एक युवकको मृत्यु भएको छ । बिहीवार दिउँसो हेटौँडा उपमहानगरपालिका –१७ सानोगङटेमा विद्युतको ट्रान्समिटरमा काम गर्ने क्रममा करेन्ट लाग्दा मनहरी गाउँपालिका–५ बसन्तपुरका २७ वर्षीय निरज भन्ने आदर्श भट्टराईको मृत्यु भएको प्रहरीले जनाएको छ ।",
      "longContent": "अनिल पराजुली\tहेटौँडा, माघ ८ गते । मकवानपुरमा करेन्ट लागेर एक युवकको मृत्यु भएको छ । बिहीवार दिउँसो हेटौँडा उपमहानगरपालिका –१७ सानोगङटेमा विद्युतको ट्रान्समिटरमा काम गर्ने क्रममा करेन्ट लाग्दा मनहरी गाउँपालिका–५ बसन्तपुरका २७ वर्षीय निरज भन्ने आदर्श भट्टराईको मृत्यु भएको प्रहरीले जनाएको छ ।करेन्ट लागेर गम्भीर घाइते भएका भट्टराईलाई उपचारका लागि हेटौँडा अस्पताल ल्याइएको थियो । उपचारका क्रममा उहाँको मृत्यु भएको जिल्ला प्रहरी कार्यालय मकवानपुरका प्रहरी नायब उपरीक्षक पुष्कर बोगटीले जानकारी दिनुभयो । घटनास्थल अस्थायी प्रहरी चौकी हटियाबाट करिब २ किलोमिटर पूर्वतर्फ रहेको प्रहरीले जनाएको छ ।",
      "link": "https://gorkhapatraonline.com/news/189066",
      "image": "https://gorkhapatraonline.com/storage/media/332278/conversions/death-1-original-thumb.jpg"
    },
    {
      "slug": "189059",
      "title": "सरस्वतीको मूर्ति शृङ्गारिनेक्रम जारी",
      "timestamp": 1769040000000,
      "source": "gp",
      "content": "सरस्वती पूजाको पूर्वसन्ध्यामा मूर्तिकारहरूले मूर्तिलाई शृङ्गारिने काम अन्तिम चरणमा पुगेको छ । एक महिनादेखि लगातार मूर्ति बनाउन व्यस्त रहेका मूर्तिकार पर्खाइको समय अन्तिम भइसकेकाले धमाधम श्रृङ्गार गरी मूर्ति ग्राहकलाई दिने पर्खाइमा रहेको विष्णुपुर गाउँपालिका –५ का ४० वर्षिय प्रभु मण्डलले बताउनुभयो ।",
      "longContent": "सुधा देवभारदह (सप्तरी), माघ ८ गते । सरस्वती पूजाको पूर्वसन्ध्यामा मूर्तिकारहरूले मूर्तिलाई शृङ्गारिने काम अन्तिम चरणमा पुगेको छ । एक महिनादेखि लगातार मूर्ति बनाउन व्यस्त रहेका मूर्तिकार पर्खाइको समय अन्तिम भइसकेकाले धमाधम श्रृङ्गार गरी मूर्ति ग्राहकलाई दिने पर्खाइमा रहेको विष्णुपुर गाउँपालिका –५ का ४० वर्षिय प्रभु मण्डलले बताउनुभयो ।उहाँले भन्नुभयो, “यसपाली एकसय मूर्ति बनाएकोमा सबैको अर्डरआएको र भोलि सरस्वती पूजा भएकाले आजै (बिहीबार) बेलुकी पूजा स्थानमा लाने भएपछि आजदेखि सहज हुनेछ ।ग्राहकहरू आउन सुरू गरेको उहाँले बताउनुभयो । उहाँले भन्नुभयो, “यसपालिको मूर्तिहरू अधिकांश ठुलो र डिजाइन दिएकाले आम्दानी राम्रो हुने विश्वास छ ।”",
      "link": "https://gorkhapatraonline.com/news/189059",
      "image": "https://gorkhapatraonline.com/storage/media/332264/conversions/sarswati-original-thumb.jpg"
    }
  ]
}