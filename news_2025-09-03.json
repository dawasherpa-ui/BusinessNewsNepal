{
  "date": "2025-09-03T15:39:53.156Z",
  "news": [
    {
      "slug": "170426",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1756857600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ,  भदौ १८  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ७५, गोलभेँडा सानो (लोकल) प्रतिकिलो रु ३३, गोलभेँडा सानो (टनेल) प्रतिकिलो रु ४७, आलु रातो प्रतिकिलो रु ५३, आलु रातो (भारतीय) प्रतिकिलो रु २७, आलु रातो (मुडे) प्रतिकिलो रु ४५, आलु सेतो प्रतिकिलो रु ४०, प्याज सुकेको भारतीय प्रतिकिलो रु ३८, गाजर (लोकल) प्रतिकिलो रु १२०, गाजर (तराई) प्रतिकिलो रु ९०, लोकल बन्दा प्रतिकिलो रु ५५, काउली स्थानीय प्रतिकिलो रु ७५, काउली (तराई) प्रतिकिलो रु ६५, रातो मूला प्रतिकेजी रु ६०, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु ९५, मकै बोडी प्रतिकिलो रु ८० कायम भएको छ । त्यसैगरी, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु ९०, टाटे सिमी प्रतिकिलो रु ८०, भटमास कोसा प्रतिकिलो रु १२०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ६०, परबर (तराई) प्रतिकिलो रु ६०, चिचिण्डो प्रतिकिलो रु ३५, घिरौँला प्रतिकिलो रु ६५, झिगुनी प्रतिकिलो रु ६०, फर्सी पाकेको प्रतिकिलो रु ५५, फर्सी हरियो (लाम्चो) प्रतिकिलो रु ४५, हरियो फर्सी (डल्लो) प्रतिकिलो रु ५५, सलगम प्रतिकिलो रु १००, भिण्डी प्रतिकिलो रु ५५ कायम गरिएको छ । त्यसैगरी, पिँडालु प्रतिकिलो रु ८०, स्कूस प्रतिकिलो रु २५, रायोसाग प्रतिकिलो रु १३०, पालुङ्गो साग प्रतिकिलो रु १३०, तोरीको साग प्रतिकिलो रु ९०, हरियो प्याज प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु २८०, चुकुन्दर प्रतिकिलो रु ७०, सजीवन प्रतिकिलो रु २००, रातो बन्दा प्रतिकिलो रु २७०, जिरीको साग प्रतिकिलो रु १३०, सेलरी प्रतिकिलो रु २५०, पार्सले प्रतिकिलो रु ११००, सौफको साग प्रतिकिलो रु २५०, पुदिना प्रतिकिलो रु ७५०, इमली प्रतिकिलो रु १९०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १२५, कागती प्रतिकिलो रु १५०, अनार प्रतिकिलो रु ३५०, सुन्तला (भारतीय) प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु १००, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १८० र लप्सी प्रतिकिलो रु ६०, किबी प्रतिकिलो रु ४००, सरिफा प्रतिकिलो रु १८० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु १३५, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ५५, खुर्सानी हरियो (बुलेट) प्रतिकिलो रु ४५, खुर्सानी हरियो माछे प्रतिकिलो रु ७५, खुर्सानी अकबरे प्रतिकिलो रु २२०, भेडे खुर्सानी प्रतिकिलो रु ७५, लसुन हरियो प्रतिकिलो रु १५०, हरियो धनियाँ प्रतिकिलो रु २००, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु ३००, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २२०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/170426",
      "image": "https://gorkhapatraonline.com/storage/media/300779/conversions/adrhs-original-thumb.jpg"
    },
    {
      "slug": "170411",
      "title": "दैलेखमा ग्यास उत्पादनको पूर्वतयारीबारे स्थलगत अध्ययन",
      "timestamp": 1756857600000,
      "source": "gp",
      "content": "दैलेखको जलजले भूसतहमा पत्ता लागेको मिथेन ग्यास उत्पादन, प्रशोधन र उपयोगको खाका तय गर्ने पूर्वतयारी थालिएको छ । त्यसका लागि उद्योग, वाणिज्य तथा आपूर्ति मन्त्रालयले गठन गरेको प्राविधिक सामितिले ग्यास उत्खनन हुने स्थलको अध्ययन अवलोकन गरी उत्पादन, प्रशोधन र ढुवानीका लागि आर्थिक र प्राविधिक पक्षको जानकारी लिएको छ ।",
      "longContent": "दैलेख समाचारदातादैलेख, भदौ १८ गते । दैलेखको जलजले भूसतहमा पत्ता लागेको मिथेन ग्यास उत्पादन, प्रशोधन र उपयोगको खाका तय गर्ने पूर्वतयारी थालिएको छ । त्यसका लागि उद्योग, वाणिज्य तथा आपूर्ति मन्त्रालयले गठन गरेको प्राविधिक सामितिले ग्यास उत्खनन हुने स्थलको अध्ययन अवलोकन गरी उत्पादन, प्रशोधन र ढुवानीका लागि आर्थिक र प्राविधिक पक्षको जानकारी लिएको छ ।नेपाल आयल निगमको इन्जिनियरिङ परियोजना विभागका निर्देशक विनितमणि उपाध्यायको नेतृत्वमा गठित समितिले परीक्षण उत्पादन कसरी अघि बढाउने, प्रशोधन, मिथेन ग्यासको खपतलगायतका विषयमा स्थलगत अध्ययन गरी एक महिनाभित्र सरकारलाई प्रतिवेदन बुझाउने कार्यादेश दिइएको थियो । समितिमा खानी तथा भूगर्भ विभागका जिओलोजिस्ट धर्मराज खड्का, पेट्रोलियम अन्वेषण परियोजनाका मनिष कर्ण, नेपाल आयल निगमका केमिकल इन्जिनियर दीप्ति पौड्याल, मेकानिकल इन्जिनियर भक्त भण्डारी हुनुहुन्छ । समितिका सदस्य तथा खानी वा भूगर्भ विभागका प्रवक्ता धर्मराज खड्काले मल कारखाना सञ्चालन र अन्य प्रयोजनका लागि ग्यास कसरी उपयोग गर्न सकिन्छ भन्ने विषयमा स्थलगत अध्ययन गरी सरकारलाई आवश्यक सुझाव दिने बताउनुभयो ।उहाँले चाइनाको जिओलोजिकल सर्भेले गरेको अध्ययनको प्रारम्भिक प्रतिवेदन अनुसार ११२ अर्ब घन मिटर प्राकृतिक मिथेन ग्यास भनिएको भए पनि त्यसको अन्तिम प्रतिवेदन आउनुअगावै त्यसका लागि आवश्यक पर्ने विविध पक्षको अध्ययन गर्ने उद्देश्यले स्थलगत निरीक्षण गरिएको बताउनुभयो ।उहाँले भन्नुभयो, “अन्तिम रिपोर्ट प्राप्त भएपछि विस्तृत डिजाइन, प्रशोधन प्लान्ट, ढुवानी र वितरणको मोडिलिटी तय गरी सोही अनुसार पूर्वाधार बनाउने काम सुरु हुने छ ।” पेट्रोलियम अन्वेषणमा सहयोग गरिरहेको चीनलाई उत्पादनमा पनि आर्थिक तथा प्राविधिक सहयोग गर्न आग्रह गरिएको खानी तथा भूगर्भ विभाग अन्तर्गतको पेट्रोलियम अन्वेषण परियोजनाले जनाएको छ । खानी तथा भूगर्भ विभागका महानिर्देशक दिनेशकुमार नापितले सरकारले पठाएको पत्रको जवाफ आइनसकेको जानकारी दिनुभयो । दैलेखको जलजले क्षेत्रमा पेट्रोलियम अन्वेषण गरिरहेको चिनियाँ सरकारी कम्पनीले उक्त क्षेत्रमा ११२ अर्ब घनमिटर मिथेन ग्यास रहेको प्रारम्भिक प्रतिवेदन दिएको थियो । उक्त रिपोर्टबाट उत्साही नेपालले परीक्षण उत्पादनका लागि पूर्वतयारीमा जुटेको हो ।रिपोर्ट प्राप्त गरेलगत्तै उद्योग, वाणिज्य तथा आपूर्ति मन्त्रालय, खानी तथा भूगर्भ विभाग र पेट्रोलियम अन्वेषण परियोजनाको टिमलाई प्रधानमन्त्री केपी शर्मा ओलीले आगामी मङ्सिरभित्र परीक्षण उत्पादनको पूर्वतयारी सक्न निर्देशन दिनुभएको थियो ।",
      "link": "https://gorkhapatraonline.com/news/170411",
      "image": "https://gorkhapatraonline.com/storage/media/300763/conversions/Dailekh---oil-nigam-Toli-Dailekh-Kamal-original-thumb.jpg"
    },
    {
      "slug": "170409",
      "title": "सङ्घीय संरचना जस्तै तहगत नगदे बाली",
      "timestamp": 1756857600000,
      "source": "gp",
      "content": "घरसँगैको बारीमा धान खेती हुँदैन । अलि डाँडो बारी भएकाले पहिले १६ कट्ठा बारीमा उखु थियो । उखुलाई स्याहार बढी चाहिने तर गाउँमा कृषि मजदुरको अभाव हुने ।",
      "longContent": "हरिप्रसाद कोइराला उर्लाबारी, भदौ १८ गते । घरसँगैको बारीमा धान खेती हुँदैन । अलि डाँडो बारी भएकाले पहिले १६ कट्ठा बारीमा उखु थियो । उखुलाई स्याहार बढी चाहिने तर गाउँमा कृषि मजदुरको अभाव हुने । त्यसैले लक्ष्मीप्रसाद दुलालले उखु मासेर सुपारी रोप्नुभयो अनि सुपारी रोपेको दुई वर्षपछि मरीच । त्यसको १६ महिनापछि तिनै सुपारीका बिच बिचमा सिउँडी फल (ड्र्यागन फ्रुट) लगाउनुभएको छ । यसरी उहाँको बारीमा अहिले तीन तहका नगदेबाली छन्, नेपालको सङ्घीय संरचना जस्तै ।त्यसको आम्दानी बेग्लाबेग्लै सिजनमा आउँछ । अहिले ड्र्यागन फलको पालो छ । त्यो सकिनेबित्तिकै सुपारीले आम्दानी दिन्छ अनि मरीच निस्किन्छ । लगनशील भएर काम गर्ने हो भने थोरै जमिनमा कम मेहनतबाट वैदेशिक रोजगारीभन्दा राम्रो कमाइ लिन मोरङको पथरीशनिश्चरे–१० का किसान लक्ष्मीप्रसाद दुलाल सफल बन्नुभएको छ । सुरुका दिनमा भने उहाँको सबै बाली जुवा खेलाइ जस्तै थियो । उहाँले भन्नुभयो, “कतै पढेर, हेरेर बुझेर खेती सुरु गरेको होइन । मैले सामाजिक सञ्जाल हेरेर नै यो सिकेको हुँ ।”दुई दशकअघिसम्म युट्युब, फेसबुकमा कृषि प्रविधिका विषय अध्ययन गर्न सकिँदैन थियो । नफले थोरै लगानी खेर जाला भनेर दुलालले २०५८ सालमा १२ कट्ठामा सुपारी लगाउनुभएको हो ।  अहिले सात सय बोट सुपारीबाट वार्षिक तीन लाख रुपियाँ आम्दानी लिइरहेका दुलाल भन्नुहुन्छ, “अघिल्लो वर्ष २०८०/८१ झ्याङ बोटबाट मरीच एक मन उत्पादन भएको थियो । स्थानीय मसला उद्योगले किलोको एक हजार दुई सय रुपियाँमा हालेर घरबाटै लग्यो ।”मरीच भारत र तेस्रो देशबाट आयात हुने मसलाबाली हो । उहाँका अनुसार भारतबाट आउने मरीच किलोको दुई हजार पाँच सय रुपियाँसम्म थोक मूल्यमा आउँदो रहेछ । जति उत्पादन भए पनि मरीचलाई बजारको समस्या नरहेको दुलालको ठम्याइ छ । सुपारीका बोटमा मरीच लगाएर सफलतापूर्वक आम्दानी लिएपछि उहाँले १६ महिनाअघि ड्र्यागन फ्रुट लगाउनुभयो । चार कट्ठा जति जग्गा खालि थियो । त्यो जग्गासँगै लामो दुरीमा रोपिएका सुपारीका बिचमा पनि उहाँले ड्र्यागन लगाउनुभयो । व्यावसायिक ड्र्यागन खेती गरिरहेका पथरी शनिश्चरे–८ का चन्द्र लिम्बूसँग उहाँले सुपारीका बिरुवा साट्नुभयो । दुलाल हरेक वर्ष सुपारीको नर्सरी राख्नुहुन्छ । समान मूल्य राखेर साटिएका ८८० बिरुवाले यस वर्ष पहिलो पटक आम्दानी दिए । हालसम्म दुई सय किलो फल बजार पठाइसकेका दुलालले एक सिजनमा पाँच पटक उत्पादन दिने बताउनुभयो । बिरुवा दिनेले किसानले अब एक पटक फल्छ भन्नुभएको छ । हेरौँ के हुन्छ ? प्रतिकेजी तीन सय रुपियाँमा बजार पठाएका दुलालले हालसम्म ६० हजारको सिउँडी फल बेचिसक्नुभएको छ । उहाँको समृद्धि कृषि फार्ममा उहाँ आफैँ खट्नुहुन्छ । एक जना सहयोगी र श्रीमतीले फार्मको भरथेग गरिरहनुभएको छ । उहाँले भन्नुभयो, “महìवाकाङ्क्षी नहुने हो भने कृषि व्यवसायबाट राम्रो लाभ लिन सकिन्छ तर कृषि क्षेत्रलाई राज्यले सम्मान गर्नु पर्छ अनि मात्र युवाको आकर्षण बढ्छ ।”",
      "link": "https://gorkhapatraonline.com/news/170409",
      "image": "https://gorkhapatraonline.com/storage/media/300761/conversions/SIUDI-सिउँडी-फल-original-thumb.jpg"
    },
    {
      "slug": "170408",
      "title": "उच्च आर्थिक वृद्धिदर हुने गरी सहयोग गर्ने प्रतिबद्धता",
      "timestamp": 1756857600000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेल र विश्‍व बैङ्कका दक्षिण एसिया क्षेत्र हेर्ने उपाध्यक्ष जोहानेस जुटबिच अर्थतन्त्र, सहरी भौतिक पूर्वाधार, लगानी, पर्यटन, वातावरणलगायतका विषयमा छलफल भएको छ ।",
      "longContent": "गोरखापत्र समाचारदाताकाठमाडौँ, भदौ १८ गते । उपप्रधानमन्त्री एवं अर्थमन्त्री विष्णुप्रसाद पौडेल र विश्‍व बैङ्कका दक्षिण एसिया क्षेत्र हेर्ने उपाध्यक्ष जोहानेस जुटबिच अर्थतन्त्र, सहरी भौतिक पूर्वाधार, लगानी, पर्यटन, वातावरणलगायतका विषयमा छलफल भएको छ ।मङ्गलबार भएको भेटवार्तामा अर्थमन्त्री पौडेलले गत वर्षको तुलनामा अर्थतन्त्रका सूचकमा उल्लेखनीय सुधार आएको जानकारी दिँदै नेपालले नीतिगत, संरचनागत, निर्णय र कार्यान्वयन प्रक्रियामा सुधार गरेको बताउनुभयो । उहाँले विश्व बैङ्कले आगामी छ वर्षका लागि तयार पारेको नेपाल साझेदारी कार्यढाँचा नेपालमा विकासको आवश्यकता र सरकारको प्राथमिकतासँग तादात्म्य राख्ने रहेको उल्लेख गर्दै कार्यढाँचा अनुसारका आयोजना तथा कार्यक्रम तर्जुमा गर्न सरकारले विश्व बैङ्कसँग मिलेर काम गर्न चाहेको बताउनुभयो । अर्थमन्त्री पौडेलले वैकल्पिक विकास वित्त परिचालन विधेयक प्रतिनिधि सभाबाट पारित भई राष्ट्रिय सभामा छलफलमा रहेको जानकारी गराउँदै विधेयक पारित भएसँगै निजी क्षेत्रसँग मिलेर प्रतिफल दिने आयोजनामा लगानी गर्ने बताउनुभयो । उहाँले विधेयकको लक्ष्य अनुसार अघि बढ्न विश्व बैङ्कबाट सहयोगको अपेक्षा गर्नुभयो । विश्‍व बैङ्कका दक्षिण एसिया क्षेत्र हेर्ने उपाध्यक्ष जुटले नेपालमा उच्च आर्थिक वृद्धिदर हुने गरी विश्व बैङ्कले सहयोग गर्ने बताउनुभयो । उहाँले विश्व बैङ्कले लुम्बिनी, काठमाडौँ उपत्यकाको सहरी पूर्वाधार, वातावरणीय प्रदूषण न्यूनीकरण र आर्थिक वृद्धिका लागि सहयोग गर्ने भन्दै निजी क्षेत्रलाई पनि साथमा लिएर अघि बढ्नुपर्ने धारणा व्यक्त गर्नुभयो । उपाध्यक्ष जुटले नेपालको अर्थतन्त्रका परिसूचक सुधार हुनु सकारात्मक भएको उल्लेख गर्दै नेपालका लागि लगानी अझ बढाउन जरुरी भएको बताउनुभयो । उहाँले वैकल्पिक विकास वित्त परिचालनसम्बन्धी कानुन बनेसँगै पूर्वाधार क्षेत्रमा लगानीका लागि थप नयाँ क्षेत्र पहिचान हुन सक्ने विश्वास व्यक्त गर्दै निजी क्षेत्रको लगानी आकर्षित गर्न र आर्थिक वृद्धिका लागि महत्वपूर्ण भूमिका निर्वाह गर्न सहयोग पुग्ने बताउनुभयो । उहाँले लगानी र उत्पादकत्व वृद्धिमा केन्द्रित हुन पनि सुझाव दिनुभएको थियो ।",
      "link": "https://gorkhapatraonline.com/news/170408",
      "image": "https://gorkhapatraonline.com/storage/media/300760/conversions/Bhet-PHOTO-2025-09-02-12-36-52-original-thumb.jpg"
    },
    {
      "slug": "170407",
      "title": "वैदेशिक रोजगारीमा महिलाको आकर्षण बढ्दो",
      "timestamp": 1756857600000,
      "source": "gp",
      "content": "वैदेशिक रोजगारीका लागि विदेश जाने महिला बर्सेनि बढेका छन् । वैदेशिक रोजगार विभागका अनुसार आव २०७७/७८ देखि वैदेशिक रोजगारीमा जाने महिलाको सङ्ख्या बढ्दै गएको हो । विभागका अनुसार आव २०८०/८१ मा ८० हजार १७२ र आव २०८१/८२ मा ९४ हजार ४५५ महिलाले श्रम स्वीकृति लिएर वैदेशिक रोजगारीका लागि विदेश गएका छन् ।",
      "longContent": "काठमाडौँ, भदौ १८ गते । वैदेशिक रोजगारीका लागि विदेश जाने महिला बर्सेनि बढेका छन् । वैदेशिक रोजगार विभागका अनुसार आव २०७७/७८ देखि वैदेशिक रोजगारीमा जाने महिलाको सङ्ख्या बढ्दै गएको हो । विभागका अनुसार आव २०८०/८१ मा ८० हजार १७२ र आव २०८१/८२ मा ९४ हजार ४५५ महिलाले श्रम स्वीकृति लिएर वैदेशिक रोजगारीका लागि विदेश गएका छन् । यस्तै आव २०७९/८० मा ७२ हजार १३४, आव २०७८/७९ मा ४९ हजार १२८ र आव २०७७/७८ मा ११ हजार ४५६ महिलाले श्रम स्वीकृति लिएर वैदेशिक रोजगारीमा गएका छन् । पछिल्लो पाँच वर्षको तथ्याङ्क अनुसार रोजगारीका लागि विदेश जाने महिला बढेको देखिएको हो । पाँच वर्षअघिको तुलनामा वैदेशिक रोजगारीमा जाने महिलाको सङ्ख्या आठ प्रतिशतले वृद्धि भएर गत वर्ष ११.२५ प्रतिशत पुगेको छ । पाँच वर्षअघि विदेश जाने नेपालीमध्ये पाँच प्रतिशत मात्र महिलाले श्रम स्वीकृति लिएका थिए । बिदेसिने महिलाको सङ्ख्या प्रतिवर्ष एक/एक प्रतिशतका दरले वृद्धि भएको देखिन्छ । कोभिड सङ्क्रमणअघि २०७४/७५ मा ३२ हजार ९६४ महिलाले विदेश जान श्रम स्वीकृति लिएकोमा गत आव २०८१/८२ मा साढे ९४ हजार पुगेको छ ।तथापि यो सङ्ख्या श्रम स्वीकृति लिएका महिलाको मात्रै हो । श्रम स्वीकृति नलिई भारत, बङ्गलादेशको बाटो हुँदै खाडी र मलेसियामा घरेलु काम जानेको सङ्ख्या योभन्दा धेरै भएको अनुमान छ । सरकारले औपचारिक रूपमा खाडी र मलेसियामा विगत नौ वर्षदेखि घरेलु श्रमिकमा जाने महिलालाई प्रतिबन्ध लगाएको छ । २०७४ सालमा संसद्को परराष्ट्र तथा श्रम सम्बन्ध समितिको अध्ययनले घरेलु श्रमिकका रूपमा जाने महिला असुरक्षित रहेको जनाउँदै रोक्न सरकारलाई निर्देशन दिएपछि रोकिएको थियो । विभागका अनुसार अछिल्लो आवमा सात लाख ४१ हजार २९७ जनाले श्रम स्वीकृति लिएकोमा ८० हजार १७२ जना (१०.८० प्रतिशत) महिलाले श्रम स्वीकृति लिएका थिए भने गत आवमा आठ लाख ३९ हजार २६६ जनाले श्रम स्वीकृति लिएकोमा ९४ हजार ४५५ (११.२५ प्रतिशत) महिला थिए । विभागले सार्वजनिक गरेको प्रतिवेदनमा खाडी र मलेसियामा घरेलु कामबाहेकका उत्पादन उद्योग, डिपार्टमेन्ट स्टोरमा प्याकेजिङ, होटेलमा जाने महिलाको सङ्ख्या बढेको देखिन्छ भने पछिल्लो समयमा इजरायल, दक्षिण कोरिया, जोर्डन, बेलायत, माल्टालगायतका देशमा नर्स, केयरगिभर, कृषि उत्पादन, घरेलु श्रमिक र गार्मेन्टमा काम गर्न जाने गरेका छन् । विगत पाँच वर्षको तुलनामा गत आव २०८१/८२ मा सबैभन्दा बढी महिलाले विदेश जान श्रम स्वीकृति लिएका छन् । वैदेशिक रोजगारी विभागका महानिर्देशक कमलप्रसाद भट्टराईले रोजगारीका अवसर बढेसँगै संयुक्त अरब इमिरेटस् (युएई), कतार, कुवेत, साइप्रस, मलेसिया उत्पादन उद्योग तथा सरकारी तवरबाट कोरिया तथा इजरायल जान श्रम स्वीकृति लिनेको सङ्ख्या बढेको बताउनुभयो । वैदेशिक रोजगारीका लागि सयभन्दा बढी देश खुला गरिएको भए पनि नेपाली महिलाका लागि मलेसिया, कतार, साउदी अरेबिया, युएई र कुवेत नै संस्थागत वैदेशिक रोजगारीका मुख्य गन्तव्य रहेको देखिन्छ । त्यसमा पनि युएई र कतारले मात्रै ६० प्रतिशतभन्दा बढी हिस्सा ओगटेको पाइन्छ । संस्थागत (म्यानपावर) बाट वैदेशिक रोजगारीमा जानेमध्ये महिलाको अनुपात तीन प्रतिशतभन्दा कम छ ।बढ्यो शोषण र ठगी पनिसरकारले नेपाली महिलालाई खाडी मुलुक र मलेसियामा घरेलु श्रममा जान नौ वर्षदेखि रोक लगाएको छ तर पनि नेपाली महिला अवैधानिक बाटो प्रयोग गरेर ती देशमा जाने क्रम रोकिएको छैन । वैदैशिक रोजगारीमा यस्तो अवैध प्रवेशले महिलामाथि शोषण र ठगी झनै बढेको सरकारी अध्ययनले नै देखाएको छ । परराष्ट्र मन्त्रालयको मध्य एसिया, पश्चिम एसिया तथा अफ्रिका महाशाखा प्रमुख तथा पूर्वराजदूत रामकाजी खड्काको संयोजकत्वमा गठित उच्चस्तरीय समितिले घरेलु श्रमिकलाई रोक लगाउँदा महिलाको शोषण र ठगी झनै बढेको निष्कर्ष निकालेको छ । समितिले तयार पारेको प्रतिवेदनमा घरेलु श्रमिकका रूपमा महिला खाडीमा जाने क्रम नरोकिएको र जसले गर्दा ती महिलाको सामाजिक सुरक्षा, उद्धारलगायतका प्रक्रिया जटिल बनेको उल्लेख छ ।प्रतिवेदनमा सङ्गठित क्षेत्रमा काम गर्न अवसर प्राप्त नहुने र योग्यता नपुग्ने पुरुष तथा महिलालाई संस्थागत हिसाबले घरेलु काममा जान बन्देज लगाउँदा बिचौलियामार्फत सहजै भ्रमण भिसा प्राप्त गरी अवैध बाटोबाट खाडी देशमा पठाइएकाको उद्धार, सहायता, बिमा, क्षतिपूर्ति, सामाजिक सुरक्षा तथा कानुनी सहायता र प्रतिरक्षामा समस्या भएको उल्लेख छ । अवैध रूपमा घरेलु श्रमिकमा जानेको तथ्याङ्क र अभिलेख राज्यका कुनै पनि निकायसँग नहुने भएकाले कानुनी सहायता प्रदान गर्न असहज भइरहेको प्रतिवेदनमा उल्लेख छ । प्रतिवेदन अनुसार भ्रमण भिसाको माध्यमबाट वैदेशिक रोजगारीमा गएका श्रमिकबाट मानव बेचबिखन तथा ओसारपसारमा संलग्न व्यक्ति÷गिरोहले अवाञ्छित लाभ लिने गरेको छ । प्रतिवेदन अनुसार अवैध बाटोबाट गन्तव्यमा पुगेका श्रमिकले शारीरिक, मानसिक तनाव र मनोवैज्ञानिक समस्याका कारण आत्महत्याको बाटो रोज्ने क्रम बढ्दै गएको छ । नेपाल आएर पुनः रोजगारीका लागि गन्तव्य मुलुकमा जान नपाइने त्रासले लामो समय स्वदेश फर्कन नसकेका दृष्टान्त रहेको प्रतिवेदनमा उल्लेख छ ।  परराष्ट्रमन्त्री आरजु राणा देउवा, गृहमन्त्री रमेश लेखक र श्रम, रोजगार तथा सामाजिक सुरक्षामन्त्री शरत्सिंह भण्डारीको संयुक्त बैठकपछि परराष्ट्रमन्त्रीस्तरीय निर्णयबाट गत २८ चैतमा खड्काको नेतृत्वमा उच्चस्तरीय समिति गठन गरिएको थियो । संसद्को तत्कालीन अन्तर्राष्ट्रिय सम्बन्ध तथा श्रम समितिले २० चैत २०७३ मा सम्बन्धित मुलुकले घरेलु श्रमिकसम्बन्धी ठोस कानुन नबनाउँदासम्म र नेपालसँग द्विपक्षीय श्रम सम्झौता नगर्दासम्म खाडी मुलुकमा नेपाली श्रमिक पठाउने कार्य पूर्णतः बन्द गर्न मन्त्रीपरिषद्लाई निर्देशन दिने निर्णय गरेको थियो । त्यसका आधारमा संस्थागत रूपमा घरेलु श्रमिक पठाउने कार्यसमेत रोकिएको छ । यसपछि बिचौलियाले घरेलु श्रमिकलाई भिजिट भिसामार्फत विभिन्न मुलुकमा पठाउँदै आएका छन् । केही दिनपहिले भारत हुँदै कुवेत जान लागेका ४७ नेपाली महिलालाई भारतको नयाँ दिल्लीस्थित अन्तर्राष्ट्रिय विमानस्थलबाट फर्काइएको थियो । घरेलु श्रमिकका रूपमा सबैभन्दा बढी अति गरिब, विपन्न र एकल महिला जाने गरेको प्रतिवेदनमा उल्लेख छ । पछिल्ला चार वर्षभित्र भिजिट भिसा प्रयोग गरी गएका महिला एक लाख ७७८ छन् । यसमा कति घुम्न र कति घरेलु श्रमका लागि गएको भन्ने प्रस्ट खुल्दैन । वैदेशिक रोजगारीबाट फर्केका महिलाको संस्था (पौरखी नेपाल) का संस्थापक अध्यक्ष मञ्जु गुरुङले घरेलु काममा मलेसियासहित खाडी जान महिलालाई प्रतिबन्ध लगाउनु मात्रै समाधान भएकाले व्यवस्थित र सुरक्षित गरेर फुकुवा गर्नुपर्नेमा जोड दिनुभयो ।",
      "link": "https://gorkhapatraonline.com/news/170407",
      "image": "https://gorkhapatraonline.com/storage/media/300759/conversions/4567-original-thumb.jpg"
    },
    {
      "slug": "170348",
      "title": "सन् २०२५ मा युरोपेली सङ्घको रक्षा खर्च ३८१ अर्ब युरोमा पुग्ने",
      "timestamp": 1756771200000,
      "source": "gp",
      "content": "युरोपेली सङ्घ (इयु) को सैन्य खर्च सन् २०२५ मा तीन खर्ब ८१ अर्ब युरोको नयाँ रेकर्डमा पुग्ने अपेक्षा गरिएको छ ।",
      "longContent": "ब्रसेल्स, भदौ १७ गते । युरोपेली सङ्घ (इयु) को सैन्य खर्च सन् २०२५ मा तीन खर्ब ८१ अर्ब युरोको नयाँ रेकर्डमा पुग्ने अपेक्षा गरिएको छ । रुसलाई रोक्नका लागि सदस्य राष्ट्रले थप बजेट छुट्याएको युरोपेली रक्षा एजेन्सी (इडिए)ले मङ्गलबार जनाएको छ ।नाटोका युरोपेली सदस्यले अमेरिकी राष्ट्रपति डोनाल्ड ट्रम्पको दबाबमा व्यापकरूपमा खर्च बढाउने प्रतिबद्धता जनाएपछि यस वर्ष खर्च १० प्रतिशतले बढेको हो । “युरोपले आफ्ना जनतालाई सुरक्षित राख्न रक्षामा अभूतपूर्व खर्च गरिरहेको छ र यो केवल सुरुआत मात्र हो”, इयुका विदेश नीति प्रमुख काजा कल्लासले भन्नुभयो । इडिएका अनुसार यस वर्षको कुल रकममध्ये करिब एक खर्ब ३० अर्ब युरो नयाँ हतियार लगायत लगानीमा खर्च भइरहेको छ ।सन् २०२२ मा रुसले युक्रेनमाथि आक्रमण गरेपछि युरोपेली मुलुकले रक्षा खर्चमा तीव्र वृद्धि गरेका हुन् । गत हप्ता युरोपेली आयोगले एक खर्ब ५० अर्ब युरोको इयु ऋण योजना पूर्णरूपमा सदस्यता लिएको जनाएको थियो । जसले सदस्य राष्ट्रलाई रक्षा खर्च बढाउन सहयोग पुर्‍याउनेछ । सत्ताइस सदस्य राष्ट्रमध्ये १९ ले यस कोषमा आवेदन दिएका छन् ।यस सुरक्षित योजनाले देशलाई इयुको केन्द्रीय बजेटको ग्यारेन्टीमा सस्तो ऋण प्राप्त गर्न सहज बनाउँछ । पश्चिमी सेना र गुप्तचर निकायले युक्रेनमा युद्ध समाप्त भएमा मस्को तीनदेखि पाँच वर्षभित्र कुनै नाटो मुलुकमाथि आक्रमण गर्न सक्षम हुन सक्छ भन्ने चेतावनी दिँदै आएका छन् । तर लामो समयदेखि युरोपको न्यून रक्षा खर्चप्रति आलोचक रहेका राष्ट्रपति ट्रम्पको यस वर्ष पुनरागमनले युरोपलाई नयाँ चुनौती थपेको छ ।अस्थिर भनिएका अमेरिकी नेताले गत जुलाईमा भएको शिखर सम्मेलनमा नाटो सहयोगीलाई आफ्ना कुल गार्हस्थ उत्पादन (जिडिपी) को पाँच प्रतिशत सुरक्षा खर्चमा छुट्याउने प्रतिबद्धता गराउन बाध्य पार्नुभएको थियो । यो हेडलाइन लक्ष्यअन्तर्गत कोर रक्षा खर्च तीन दशमलव पाँच प्रतिशत र पूर्वाधार तथा साइबर सुरक्षा जस्ता क्षेत्रमा एक दशमलव पाँच प्रतिशत छुट्याउने व्यवस्था गरिएको छ ।“जिडिपीको तीन दशमलव पाँच प्रतिशतको नयाँ नाटो लक्ष्य पूरा गर्न अझ बढी प्रयास आवश्यक छ, जसका लागि एक वर्षमै कुल छ खर्ब ३० अर्ब युरोभन्दा बढी खर्च हुने अनुमान गरिएको छ”, इडिए प्रमुख आन्द्रे डेन्कले भन्नुभयो । रासस/एएफपी",
      "link": "https://gorkhapatraonline.com/news/170348",
      "image": "https://gorkhapatraonline.com/storage/media/300652/conversions/eu-original-thumb.jpg"
    },
    {
      "slug": "170346",
      "title": "नेपालमा उच्च आर्थिक वृद्धिदर हुने गरी सहयोग गर्ने विश्व बैँकको प्रतिबद्धता",
      "timestamp": 1756771200000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेल र विश्‍व बैँकका दक्षिण एसिया क्षेत्र हेर्ने उपाध्यक्ष  जोहानेस जुटबिच शिष्टाचार भेटघाट भएको छ ।",
      "longContent": "काठमाडौँ, भदौ १७ गते । उपप्रधानमन्त्री एवं अर्थमन्त्री विष्णुप्रसाद पौडेल र विश्‍व बैँकका दक्षिण एसिया क्षेत्र हेर्ने उपाध्यक्ष  जोहानेस जुटबिच शिष्टाचार भेटघाट भएको छ । अर्थ मन्त्रालयमा भएको भेटमा अर्थतन्त्र, सहरी भौतिक पूर्वाधार, लगानी, पर्यटन, वातावरण लगायतका विषयमा छलफल भएको छ ।अर्थमन्त्री पौडेलले गत वर्षको तुलनामा अर्थतन्त्रका सुचकहरूमा उल्लेखनीय सुधार आएको जानकारी दिँदै नेपालले नीतिगत, संरचनागत, निर्णय र कार्यान्वयन प्रक्रियामा सुधार गरेको बताउनुभयो । उहाँले विश्व बैँकले आगामी ६ वर्षका लागि तयार पारेको कन्ट्री पार्टनरसीप फ्रेमवर्क नेपालमा विकासको आवश्यकता र सरकारको प्राथमिकतासँग तादम्य रहेको उल्लेख गर्दै फ्रेमवर्क अनुसारका आयोजना तथा कार्यक्रम तर्जुमा गर्न सरकार विश्व बैँकसँग मिलेर काम गर्न चाहेको बताउनु भयो ।अर्थमन्त्री पौडेलले वैकल्पिक विकास वित्त परिचालन विधेयक प्रतिनिधिसभाबाट पारित भई राष्ट्रिय सभामा छलफलमा रहेको जानकारी गराउँदै विधेयक पारित भएसँगै निजी क्षेत्रसँग मिलेर प्रतिफल दिने आयोजनाहरूमा लगानी गर्ने बताउनुभयो । उहाँले विधयेकको  लक्ष्य अनुसार अघि बढ्न विश्व बैँकबाट सहयोगको अपेक्षा गर्नुभयो । विश्‍व बैँकका दक्षिण एशिया क्षेत्र हेर्ने उपाध्यक्ष जुटले नेपालमा उच्च आर्थिक वृद्धिदर हुने गरी विश्व बैँकले सहयोग गर्ने बताउनुभयो । उहाँले विश्व बैँकले लुम्बिनी, काठमाडौँ उपत्यकाको सहरी पूर्वधार, वातावरणीय प्रदूषण न्यूनीकरण र आर्थिक वृद्धिका लागि सहयोग गर्ने भन्दै निजी क्षेत्रलाई पनि साथमा लिएर अघि बढ्नुपर्ने धारणा व्यक्त गर्नुभयो । उपाध्यक्ष जुटले नेपालको अर्थतन्त्रका परिसूचकहरू  सुधार हुनु सकारात्मक भएको उल्लेख गर्दै नेपालका लागि लगानी अझ बढाउन जरुरी भएको बताउनुभयो । उहाँले वैकल्पिक विकास वित्त परिचानन सम्बन्धी कानुन बनेसँगै पूर्वाधार क्षेत्रमा लगानीका लागि थप नयाँ क्षेत्रहरू पहिचान हुन सक्ने विश्वास व्यक्त गर्दै निजी क्षेत्रको लगानी आकर्षित गर्न र आर्थिक वृद्धिका लागि महत्त्वपूर्ण भूमिका निर्वाह गर्न सहयोग पुर्‍याउने बताउनुभयो । उहाँले लगानी र उत्पादकत्व वृद्धिमा केन्द्रित हुन पनि सुझाव दिनु भएको थियो ।",
      "link": "https://gorkhapatraonline.com/news/170346",
      "image": "https://gorkhapatraonline.com/storage/media/300651/conversions/bishu-17-original-thumb.jpg"
    },
    {
      "slug": "170329",
      "title": "एक तोला सुनको मूल्य दुई लाख पाँच हजार नौ सय",
      "timestamp": 1756771200000,
      "source": "gp",
      "content": "सोमबार प्रतितोला सुन दुई लाख पाँच हजार ३०० मा कारोबार भएकोमा आज प्रतितोला छ सय बढेको हो । चाँदीको मूल्य प्रतितोला रू १५ ले बढेर रु दुई हजार ४८५ पुगेको छ ।",
      "longContent": "काठमाडौँ,  भदौ १७ गते ।  अन्तर्राष्ट्रिय बजारमा सुनको मूल्यमा वृद्धिभएसँगै स्थानीय बजारमा पनि त्यसको असर परेको छ । नेपाल सुनचाँदी व्यवसायी महासङ्घका अनुसार आज सुनको मूल्य प्रतितोला दुई लाख पाँच हजार ९०० कायम भएको छ । यो मूल्य हालसम्मकै उच्च हो ।सोमबार प्रतितोला सुन दुई लाख पाँच हजार ३०० मा कारोबार भएकोमा आज प्रतितोला छ सय बढेको हो । चाँदीको मूल्य प्रतितोला १५ ले बढेर दुई हजार ४८५ पुगेको छ ।नेपाल सुनचाँदी व्यवसायी महासङ्घका पूर्वअध्यक्ष माणिकरत्न शाक्यका अनुसार नेपाली उपभोक्ताको मागका कारण नभई  विश्व राजनीति र अर्थतन्त्रमा उत्पन्न उतारचढावका कारण सुनको मूल्य बढेको हो ।अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा सुन प्रतिऔंस तीन हजार ४९४ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/170329",
      "image": "https://gorkhapatraonline.com/storage/media/300595/conversions/_gold-original-thumb.jpg"
    },
    {
      "slug": "170265",
      "title": "कर्णालीको बिचमा रमणीय इन्टेक",
      "timestamp": 1756771200000,
      "source": "gp",
      "content": "बर्दियाको गेरुवा गाउँपालिका–१ मा पर्ने पर्यटकीय स्थल ओखरिया इन्टेक पछिल्लो समय आन्तरिक र बाह्य पर्यटकको आकर्षण बन्दै गएको छ । कर्णाली नदीको बिच भागमा रहेको यो इन्टेक गर्मीमा त्यहाँ पुग्ने पर्यटकलाई शीतलता मात्र होइन, प्राकृतिक सौन्दर्यको अद्वितीय अनुभव दिन्छ ।",
      "longContent": "बबई समाचारदाताबबई (बर्दिया), भदौ १७ गते । बर्दियाको गेरुवा गाउँपालिका–१ मा पर्ने पर्यटकीय स्थल ओखरिया इन्टेक पछिल्लो समय आन्तरिक र बाह्य पर्यटकको आकर्षण बन्दै गएको छ । कर्णाली नदीको बिच भागमा रहेको यो इन्टेक गर्मीमा त्यहाँ पुग्ने पर्यटकलाई शीतलता मात्र होइन, प्राकृतिक सौन्दर्यको अद्वितीय अनुभव दिन्छ ।नदीको छाल र पानीको गर्जन, वरिपरिको हरियाली र शान्त वातावरणले यहाँ आउनेको मन लोभ्याउँछ । राजापुर सिँचाइ आयोजना अन्तर्गत निर्माण भएको नहर, नदी किनार र वनभोजका रमाइला क्षण कैद गर्न फोटो खिच्न पर्यटक लालायित हुन्छन् । गुलरिया–३ का विनोद भुसाल भन्नुहुन्छ, “ओखरिया इन्टेकबारे धेरै सुनेको थिएँ तर यहाँको दृश्य कल्पनाभन्दा बढी सुन्दर रहेछ । सरकारले यसलाई व्यवस्थित रूपमा विकास गर्न जरुरी छ ।” कोहलपुर–८ का सुरज सुवेदीका अनुसार इन्टेक पुग्दा बेग्लै आनन्द मिल्छ ।होटेल अर्गनाइजेसन बर्दियाकी अध्यक्ष सङ्गीता थापाले भन्नुभयो, “जङ्गलका बिचमा खाजाघर सञ्चालन गर्न पाए रोजगारी सिर्जना हुने मात्र होइन, पर्यटकको बसाइ पनि बढ्ने छ ।” त्यस्तै कृष्णसार यातायात व्यवसायी प्रालिका अध्यक्ष रवि मल्लले यातायात सम्पर्क जोड्न सकेमा पर्यटक आगमनमा थप ऊर्जा आउने बताउनुभयो ।ओखरिया इन्टेक बर्दिया राष्ट्रिय निकुञ्जको मध्यवर्ती क्षेत्रमा पर्ने भएकाले ठुला विकासका काममा प्रतिबन्ध रहँदै आएको छ तर गेरुवा गाउँपालिकाले सडक निर्माण र आवश्यक पूर्वाधार विकासका काम अघि बढाइरहेको गाउँपालिका अध्यक्ष जमानसिंह केसीले बताउनुभयो । उहाँले भन्नुभयो, “निकुञ्जसँगको समन्वयमा धेरै योजना बनाएका छौँ तर कार्यान्वयनमा चुनौती छ ।”बर्दिया राष्ट्रिय निकुञ्जभित्रका अन्य गन्तव्यसँग ओखरिया इन्टेकलाई जोड्न सके यो क्षेत्र बर्दियाको प्रमुख पर्यटक केन्द्र बन्ने स्थानीयको विश्वास छ ।",
      "link": "https://gorkhapatraonline.com/news/170265",
      "image": "https://gorkhapatraonline.com/storage/media/300495/conversions/Okhriya-intec-phooto-original-thumb.jpg"
    },
    {
      "slug": "170264",
      "title": "एक सय एघार स्थानमा सहुलियत पसल",
      "timestamp": 1756771200000,
      "source": "gp",
      "content": "सरकारले यही भदौ ३० देखि चाडपर्वलक्षित सहुलियत मूल्य पसल सञ्चालन गर्ने तयारी गरेको छ । सरकारले खाद्य व्यवस्था तथा व्यापार कम्पनी र साल्ट टे«डिङ कर्पोरेसनमार्फत उपत्यकासहित देशभर सहुलियत मूल्य पसल सञ्चालन गर्न लागेको हो । सरकारले अति आवश्यकीय खाद्यवस्तुमा उपभोक्तालाई राहत दिने उद्देश्यसहित विगतका वर्षमा झैँ विशेष छुट गरेर सुपथ मूल्य पसल सञ्चालन गर्न लागेको जनाएको छ ।",
      "longContent": "गोरखापत्र समाचारदाता काठमाडौँ, भदौ १७ गते । सरकारले यही भदौ ३० देखि चाडपर्वलक्षित सहुलियत मूल्य पसल सञ्चालन गर्ने तयारी गरेको छ । सरकारले खाद्य व्यवस्था तथा व्यापार कम्पनी र साल्ट टे«डिङ कर्पोरेसनमार्फत उपत्यकासहित देशभर सहुलियत मूल्य पसल सञ्चालन गर्न लागेको हो । सरकारले अति आवश्यकीय खाद्यवस्तुमा उपभोक्तालाई राहत दिने उद्देश्यसहित विगतका वर्षमा झैँ विशेष छुट गरेर सुपथ मूल्य पसल सञ्चालन गर्न लागेको जनाएको छ ।उद्योग, वाणिज्य तथा आपूर्ति मन्त्रालयको निर्णय अनुसार खाद्य व्यवस्था कम्पनीले दसैँतिहार र छठ पर्वलाई लक्षित गर्दै देशभरमा १११ स्थानमा सहुलियत मूल्य पसल सञ्चालन गर्ने छ भने साल्ट ट्रेडिङ कर्पोरेसनले उपत्यकासहित देशका ३८ स्थानमा सुपथ मूल्य पसल सञ्चालन गर्ने छ । खाद्य व्यवस्था तथा व्यापार कम्पनीका अनुसार खाद्य कम्पनीबाट सञ्चालन हुने सहुलियत मूल्य पसलबाट विभिन्न खाद्यवस्तुमा प्रतिकेजी दुई रुपियाँदेखि १० रुपियाँसम्म छुट दिइने छ । कम्पनीका बिक्रीवितरण विभागका प्रमुख भीमबहादुर थापाले गएको साउन २६ गते नै खाद्य कम्पनीबाट खाद्यवस्तुमा छुट गरिने मूल्य, पसलको सङ्ख्या र सञ्चालन गरिने पसलका स्थानसहितको प्रस्ताव उद्योग, वाणिज्य तथा आपूर्ति मन्त्रालयमा पठाएको जानकारी गराउनुभयो । सरकारको मन्त्रीस्तरको निर्णय अनुसार उक्त प्रस्ताव स्वीकृत भएसँगै उद्योग मन्त्रालयले निर्णय सोमबार कम्पनीमा पठाएको पनि उहाँले जानकारी गराउनुभयो । कम्पनीका अनुसार खाद्य व्यवस्थाले कोशी प्रदेशमा ११ स्थान, मधेश प्रदेशमा तीन स्थान, बागमती प्रदेशमा पाँच स्थानमा सहुलियत मूल्य सञ्चालन गर्ने छ । यस्तै गण्डकी प्रदेशमा सात स्थान, लुम्बिनी प्रदेशमा १५ स्थानमा खाद्य कम्पनीका सहुलियत मूल्य पसल सञ्चालन गरिने जनाएको छ ।  साल्ट टे«डिङ कर्पोरेसनले उपत्यकामा ११ स्थान र तीन मोबाइल भ्यानसहित गरी १४ स्थानमा सहुलियत मूल्य पसल सञ्चालनको तयारी गरेको छ । कर्पोरेसनले चिनी प्रतिकेजी पाँच रुपियाँ, नुन प्रतिकेजी दुई रुपियाँ, खानेतेल, चामल, चिउरा र पिठोलगायतमा प्रतिकेजी सात रुपियाँका दरले छुट गरेको जनाएको छ । कर्पोरेसनका अनुसार काठमाडौँ उपत्यकामा केन्द्रीय कार्यालय कालीमाटी, सतुङ्गल, ललितपुर, बालाजु, गौशाला, कपन, कौशलटार, भक्तपुर, कोटेश्वर, जावलाखेल, स्वयम्भूका बिक्री केन्द्रबाट ती वस्तु छुटमा उपलब्ध गराउँदै छ । त्यसबाहेक माग आएका ठाउँमा तीन वटा मोबाइल भ्यानमार्फत पनि ती वस्तु उपलब्ध गराउने कर्पोरेसनका प्रवक्ता कुमार राजभण्डारीले जानकारी दिनुभयो । उहाँका अनुसार उपत्यकाबाहिरका २२ जिल्लामा रहेका बिक्री केन्द्र र विभिन्न पालिकाबाट आएका मागका आधारमा पनि सेवा दिन सकिने गरी तयारी गरिएको छ ।",
      "link": "https://gorkhapatraonline.com/news/170264",
      "image": "https://gorkhapatraonline.com/storage/media/300494/conversions/supath-pasal-original-thumb.jpg"
    },
    {
      "slug": "170262",
      "title": "खुल्यो उच्च सिपका श्रमिकलाई पनि कोरियाको बाटो",
      "timestamp": 1756771200000,
      "source": "gp",
      "content": "उच्च सिप भएका युवाका लागि दक्षिण कोरिया जाने बाटो खुलेको छ । नेपाली श्रमिक ई–७ भिसामा दक्षिण कोरिया पठाउनेसम्बन्धी कार्यविधि तेस्रो पटक संशोधन भएसँगै नेपाली युवालाई उच्च सिपमा कोरिया जाने बाटो खुलेको हो । दक्षिण कोरियामा रोजगार अनुमति प्रणाली (इपिएस) मार्फत ई–९ भिसामा नेपाली युवा जिटुजीबाट जाँदै आएका छन् ।",
      "longContent": "गोरखापत्र समाचारदाता काठमाडौँ, भदौ १७ गते । उच्च सिप भएका युवाका लागि दक्षिण कोरिया जाने बाटो खुलेको छ । नेपाली श्रमिक ई–७ भिसामा दक्षिण कोरिया पठाउनेसम्बन्धी कार्यविधि तेस्रो पटक संशोधन भएसँगै नेपाली युवालाई उच्च सिपमा कोरिया जाने बाटो खुलेको हो । दक्षिण कोरियामा रोजगार अनुमति प्रणाली (इपिएस) मार्फत ई–९ भिसामा नेपाली युवा जिटुजीबाट जाँदै आएका छन् ।नेपाल र कोरिया सरकारबिच (जिटुजी) मार्फत कोरियामा श्रमिक पठाउने गरी इपिएस शाखा नेपाल स्थापना गरेको १९ वर्षपछि सरकारले कोरियाको रोजगारी निजी क्षेत्रलाई प्रवेश गराउने गरी कानुनी बाटा खुला गरेपछि युवा ई–७ भिसामा कोरिया जान इच्छुक देखिएका छन् ।तेस्रो संशोधनले ई–७ भिसामा वैदेशिक रोजगार व्यवसायी कम्पनीले बिटुबीमार्फत कोरियामा पठाउने व्यवस्था गरेको हो तर यसको अनुगमन भने श्रम विभागले नै गर्ने छ । रोजगारदाता कम्पनीले ई–७ भिसाको लागत नबेहोरे श्रमिकले नै तिर्नुपर्ने छ । ई–७ भिसामा दक्षिण कोरिया जान चाहनेका लागि इपिएसमार्फत कोरिया जाने श्रमिकले तिर्ने बराबरको रकम तिनुपर्ने व्यवस्था गरिएको छ । श्रम, रोजगार तथा सामाजिक सुरक्षा मन्त्रालयका प्रवक्ता डण्डुराज घिमिरेले ई–७ भिसाको प्रक्रिया अघि बढेर नै तेस्रो पटक कार्यविधि संशोधन भएको बताउनुभयो । तेस्रो संशोधनमा दक्षिण कोरियामा प्राविधिक विषय जानेका श्रमिक जान पाउनेलगायतका विषय समेटिएको उहाँले जानकारी दिनुभयो । प्रवक्ता घिमिरेका अनुसार ई–७ भिसा र इपिएस फरक हो । ई–७ भनेको काम र भाषा जानेका श्रमिक जान पाउने भिसा हो । इपिएस भनेको भाषा जानेर जान पाउने भिसा हो । वैदेशिक रोजगार कम्पनीले माग ल्याएपछि कोरियामा रहेको नेपाली दूतावासले मागपत्र प्रमाणीकरण गर्ने छ । सुरुमा निःशुल्क रूपमा ई–७ भिसामा नेपाली श्रमिक पठाउने भनेर सिपयुक्त श्रमिक कोरिया पठाउने कार्यविधि, २०८० बनेको थियो । तेस्रो संशोधनले मेकानिकल, प्लम्बिङ, वाइरिङलगायतका एक सय वटा कामको सूची समेटेर इपिएसमार्फत जानेले तिर्ने बराबरको लागत खर्च लाग्ने व्यवस्था गरिएको छ ।",
      "link": "https://gorkhapatraonline.com/news/170262",
      "image": "https://gorkhapatraonline.com/storage/media/300492/conversions/koriya-original-thumb.jpg"
    },
    {
      "slug": "170261",
      "title": "अठासी हजारभन्दा बढी पर्यटक आगमन",
      "timestamp": 1756771200000,
      "source": "gp",
      "content": "सन् २०२५ को अगस्तमा ८८ हजारभन्दा बढी विदेशी पर्यटक नेपाल भित्रिएका छन् । नेपाल पर्यटन बोर्डका अनुसार अगस्तमा ८८ हजार ६८० विदेशी पर्यटक नेपाल भित्रिएका हुन् । जुन गत वर्षको तुलनामा यस वर्षको सोही अवधिको तुलनामा २२ प्रतिशतले बढी हो । यसअघि सन् २०२४ को अगस्तमा ७२ हजार ७१७ पर्यटक नेपाल भित्रिएका थिए ।",
      "longContent": "गोरखापत्र समाचारदाता काठमाडौँ, भदौ १७ गते । सन् २०२५ को अगस्तमा ८८ हजारभन्दा बढी विदेशी पर्यटक नेपाल भित्रिएका छन् । नेपाल पर्यटन बोर्डका अनुसार अगस्तमा ८८ हजार ६८० विदेशी पर्यटक नेपाल भित्रिएका हुन् । जुन गत वर्षको तुलनामा यस वर्षको सोही अवधिको तुलनामा २२ प्रतिशतले बढी हो । यसअघि सन् २०२४ को अगस्तमा ७२ हजार ७१७ पर्यटक नेपाल भित्रिएका थिए ।बोर्डको तथ्याङ्क अनुसार पछिल्लो महिना सबैभन्दा बढी (४० प्रतिशत) भारतीय पर्यटक नेपाल भित्रिएका छन् । अगस्तमा भारतबाट ३५ हजार, चीनबाट सात हजार ५३३ अमेरिकाबाट छ हजार ६८, श्रीलङ्काबाट पाँच लाख ९५६ र बङ्गलादेशबाट चार हजार २६२ पर्यटक भित्रिएका हुन् ।क्षेत्रगत रूपमा दक्षिण एसियाली (सार्क) मुलकबाट ४७ हजार १३७, एसियाका अन्य मुलुकमा १५ हजार ७७७, युरोपबाट ११ हजार १३२ र ओसनियाबाट दुई हजार ४३५ पर्यटक भित्रिएको बोर्डले जनाएको छ ।त्यसै गरी अमेरिकाबाट सात हजार २९३, मध्यपूर्वबाट ९४४, अफ्रिकाबाट ३२२ र अन्य मुलुकबाट तीन हजार ६४० प्रतिशत पर्यटकको आगमन भएको छ । सन् २०२५ को आठ महिनामा सात लाख ३६ हजार ५६२ पर्यटक भित्रिएको बोर्डले जनाएको छ ।",
      "link": "https://gorkhapatraonline.com/news/170261",
      "image": "https://gorkhapatraonline.com/storage/media/300491/conversions/tourism-original-thumb.jpg"
    },
    {
      "slug": "170259",
      "title": "विधेयक चाँडो पारित गरिदिन आग्रह",
      "timestamp": 1756771200000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले पूर्वाधार विकासको चापलाई सम्बोधन गर्न ‘वैकल्पिक विकास वित्त परिचालन विधेयक, २०८१’ ल्याइएको बताउनुभएको छ । उहाँले राष्ट्रिय सभालाई जतिसक्दो छिटो सो विधेयक पारित गरिदिन आग्रह गर्नुभयो ।",
      "longContent": "गोरखापत्र समाचारदाताकाठमाडौँ, भदौ १७ गते । उपप्रधानमन्त्री एवं अर्थमन्त्री विष्णुप्रसाद पौडेलले पूर्वाधार विकासको चापलाई सम्बोधन गर्न ‘वैकल्पिक विकास वित्त परिचालन विधेयक, २०८१’ ल्याइएको बताउनुभएको छ । उहाँले राष्ट्रिय सभालाई जतिसक्दो छिटो सो विधेयक पारित गरिदिन आग्रह गर्नुभयो ।अर्थमन्त्री विष्णुप्रसाद पौडेलले राष्ट्रिय सभामा सो विधेयकमाथि विचार गरियोस् भन्ने प्रस्तावमाथिको छलफलमा उठेका प्रश्नको जवाफ दिँदै विधेयक जति छिटो पारित भयो पूर्वाधारका क्षेत्रमा नयाँ ढोका खुल्ने विश्वास लिएको बताउनुभयो । उहाँले भन्नुभयो, “ट्रेजरीभन्दा बाहिर गएर स्वदेश र विदेशको पुँजी परिचालन गरेर पूर्वाधार क्षेत्रमा लगानी गर्ने र लगानीबाट प्राप्त प्रतिफलबाट लगानीकर्ताले व्ययभार प्राप्त गर्ने अध्ययनका साथमा विधेयक प्रस्तुत भएको छ ।” मन्त्री पौडेलले देशभित्रका अर्थविद्, विकासविद् तथा विकासको अभियानमा रहेका विकास साझेदारसँग छलफलबाट आएका सुझावलाई समेत कानुन मसौदाका क्रममा समावेश गरिएको बताउनुभयो । उहाँले पूर्वाधार विकास र वित्त व्यवस्थापनका सन्दर्भमा ट्रेजरीमाथि भर गरेर पूर्वाधार विकासका आवश्यकता सम्बोधन गर्न कठिन भएकाले वैकल्पिक व्यवस्थाका लागि कानुनी बाटो खुला गर्न विधेयक ल्याइएको बताउनुभयो । बजेट निर्माण गर्दैगर्दा जनताबाट निर्वाचित जनप्रतिनिधिले आफ्नो निर्वाचन क्षेत्रका र समग्र देश विकासका आवश्यकतालाई जोडदार रूपमा उठाउन पूर्वाधार विकासका योजना राख्न सुझाव दिँदै आएको बताउँदै उहाँले अर्थमन्त्रीको हैसियतमा बजेट निर्माण गर्ने क्रममा ती जायज मागलाई राम्ररी सम्बोधन गर्न पाए हुन्थ्यो लागेको महसुस गरेर पूर्वाधार निर्माणको वैकल्पिक बाटो अपनाउन थालिएको उल्लेख गर्नुभयो ।",
      "link": "https://gorkhapatraonline.com/news/170259",
      "image": "https://gorkhapatraonline.com/storage/media/300489/conversions/Untitled-1-original-thumb.jpg"
    },
    {
      "slug": "170258",
      "title": "चालिस हजार मेट्रिक टन गहुँ आयात गर्न प्रस्ताव",
      "timestamp": 1756771200000,
      "source": "gp",
      "content": "सरकारले भारतबाट ४० हजार मेट्रिक गहुँ आयात गर्ने भएको छ । त्यसका लागि खाद्य तथा मैदा उद्योगलाई प्रस्ताव गर्न सूचना सार्वजनिक गरेको छ ।",
      "longContent": "गोरखापत्र समाचारदाताकाठमाडौँ, भदौ १७ गते । सरकारले भारतबाट ४० हजार मेट्रिक गहुँ आयात गर्ने भएको छ । त्यसका लागि खाद्य तथा मैदा उद्योगलाई प्रस्ताव गर्न सूचना सार्वजनिक गरेको छ । उद्योग विभागले भारत सरकारबाट भारतीय कम्पनी नेसनल कोअपरेटिभ एक्सपोर्ट लिमिटेड (एनसिइएल) मार्फत नेपालले आयात गर्न स्वीकृति प्राप्त ४० हजार मेट्रिक टन गहुँ आयातका लागि सात दिनभित्र प्रस्ताव पेस गर्न उद्योगीलाई आह्वान गरेको हो  । स्थानीय उत्पादनले माग धान्न नसकेपछि भारतबाट गहुँ आयात गर्न लागिएको हो । कृषि तथा पशुपन्छी विकास मन्त्रायका अनुसार आर्थिक वर्ष २०८०/८१ मा सात लाख १५ हजार हेक्टर क्षेत्रफलमा २१ लाख ५५ हजार ६६७ मेट्रिक टन गहुँ उत्पादन भएको थयो । आव २०८०/८१ मा सबैभन्दा धेरै मधेश प्रदेशमा छ लाख ३२ हजार मेट्रिक टन गहुँ उत्पादन भएको थियो । दोस्रोमा लुम्बिनी प्रदेशमा पाँच लाख ३६ हजार मेट्रिक टन गहुँ फलेको थियो । यस्तै कोशी प्रदेशमा एक लाख ४८ हजार मेट्रिक टन, बागमतीमा एक लाख ७४ हजार मेट्रिक टन, कर्णालीमा एक लाख ८८ हजार मेट्रिक टन तथा सुदूरपश्चिममा तीन लाख ७७ हजार मेट्रिक टन गहुँ उत्पादन भएको थियो । सबैभन्दा कम भने गण्डकी प्रदेशमा ९९ हजार ५५१ मेट्रिक टन गहुँ उत्पादन भएको तथ्याङ्क छ । स्थानीय उत्पादन माग धान्न नसक्दा बाहिरी मुलुकबाट समेत गहुँ आयात हुने गर्छ । भन्सार विभागको तथ्याङ्क अनुसार आव २०८०/८१ मा दुई अर्ब ७३ करोड रुपियाँको करिब ६५ हजार मेट्रिक टन गहुँ आयात भएको थियो । भारतले उत्पादन कम भएर गहुँ निर्यातमा रोक लगाएपछि गत वर्ष न्यून परिमाणमा आयात भएको थियो ।",
      "link": "https://gorkhapatraonline.com/news/170258",
      "image": "https://gorkhapatraonline.com/storage/media/300488/conversions/gahu-_uH5qqK9zza-original-thumb.jpg"
    },
    {
      "slug": "170254",
      "title": "दस वर्षपछि पर्वतारोहणमा नयाँ शुल्क",
      "timestamp": 1756771200000,
      "source": "gp",
      "content": "सगरमाथासहितका हिमाल आरोहण गर्न नयाँ शुल्क लागु भएको छ । पर्यटन विभागका अनुसार आगामी आरोहणयामका लागि आरोहण अनुमति लिने आरोहीले विभिन्न उचाइका हिमाल आरोहण अनुमति लिन सोमबारदेखि नयाँ कायम गरिएको शुल्क बुझाउनुपर्ने छ ।",
      "longContent": "काठमाडौँ, भदौ १७ गते । सगरमाथासहितका हिमाल आरोहण गर्न नयाँ शुल्क लागु भएको छ । पर्यटन विभागका अनुसार आगामी आरोहणयामका लागि आरोहण अनुमति लिने आरोहीले विभिन्न उचाइका हिमाल आरोहण अनुमति लिन सोमबारदेखि नयाँ कायम गरिएको शुल्क बुझाउनुपर्ने छ ।विभागका निर्देशक हिमाल गौतमले भन्नुभयो, “पर्वतारोहणसम्बन्धी (छैटौँ संशोधन) नियमावली, २०५९ अनुसार सोमबारदेखि सगरमाथासहित अन्य हिमालमा आरोहणमा नयाँ सलामी दस्तुर लागु भएको छ । जस अनुसार सगरमाथा र अन्य हिमालमा याम अनुसार फरक फरक आरोहण शुल्क तोकिएको छ ।” सरकारले राजस्व बढाउन, हिमाल आरोहणमा बढेको भिड नियन्त्रण गर्न वा प्रदूषण नियन्त्रणका लागि उक्त व्यवस्था नगरेको बताउँदै उहाँले आरोहणलाई व्यवस्थित बनाउन एक दशकपछि उचाइ अनुसार आरोहण शुल्क बढेको जानकारी दिनुभयो ।सन् २०१५ जनवरी १ देखि कायम भएको हिमाल आरोहण अनुमति शुल्क एक दशकपछि परिवर्तन भएको उहाँले बताउनुभयो ।बढाइएको शुल्क अनुसार विदेशी पर्यटकले अब वसन्तयाममा सगरमाथाको नियमित मार्ग (दक्षिणपूर्व) बाट आरोहण गर्न १५ हजार डलर बुझाउनुपर्ने छ । त्यस्तै शरद ऋतुमा आरोहण गर्न सात हजार पाँच सय डलर र शिशिर तथा वर्षा ऋतुमा तीन हजार ७५० डलर बुझाउनुपर्ने छ । हाल शरद ऋतुमा पाँच हजार पाँच सय डलर र शिशिर तथा वर्षा ऋतुमा दुई हजार पाँच सय डलर लिने गरिएको थियो ।त्यस्तै सगरमाथाको दक्षिणपूर्वी मार्गबाहेक अन्यतिरबाट आरोहण गर्न वसन्त ऋतुमा १० हजार डलर, शरद ऋतुको पाँच हजार डलर र शिशिर तथा वर्षा ऋतुको दुई हजार पाँच सय डलर बुझाउनुपर्ने छ ।त्यस्तै नेपाली आरोहीका लागि सगरमाथा आरोहण गर्न वसन्त ऋतुमा एक लाख ५० हजार रुपियाँ बुझाउनुपर्ने छ । शरद ऋतुमा ७५ हजार रुपियाँ र बाँकी याममा ३५ हजार रुपियाँ कायम गरिएको छ ।     सगरमाथाबाहेकका आठ हजार मिटरभन्दा माथिका अरू हिमालमा विदेशीका लागि वसन्तकालीन, शरदकालीन र अन्य याममा क्रमशः तीन हजार, एक हजार पाँच सय र ७५० डलर शुल्क निर्धारण गरिएको छ । हालसम्म यस्तो शुल्क एक हजार आठ सय, नौ सय र ४५० डलर रहेको छ । त्यस्तै सात हजार ५०१ देखि आठ हजार मिटर उचाइसम्मका हिमाल आरोहणका लागि एक हजार, पाँच सय र २५० अमेरिकी डलर तोकिएको छ । हालसम्म यो दर छ सय, तीन सय र १५० अमेरिकी डलर रहेको छ ।विभागका अनुसार सात हजारदेखि सात हजार पाँच सय मिटरसम्म उचाइ भएका हिमाल आरोहण गर्न आठ सय, चार सय र दुई सय डलर पु¥याइएको छ । हाल यो उचाइको हिमाल चढ्न पाँच सय, २५० र १२५ डलर लाग्दै आएको छ । त्यस्तै छ हजार ५०१ देखि छ हजार ९९९ मिटरसम्मका लागि पाँच सय, २५० र दुई सय अमेरिकी डलर शुल्क निर्धारण गरिएको छ । अहिले ती हिमाल आरोहण गर्न चार सय, दुई सय र एक सय अमेरिकी डलर लाग्ने गरेको छ । छ हजार पाँच सय मिटरभन्दा कम उचाइका हिमालका लागि ३५०, १७५ र १८५ डलर शुल्क पु¥याइएको छ । हालसम्म यस्तो शुल्क २५०, १२५ र ७० डलर रहँदै आएको थियो ।",
      "link": "https://gorkhapatraonline.com/news/170254",
      "image": "https://gorkhapatraonline.com/storage/media/300484/conversions/mount-everest-original-thumb.jpg"
    },
    {
      "slug": "170220",
      "title": "इमेज सहकारीका बचतकर्तालाई रकम फिर्ता गर्न थालियो",
      "timestamp": 1756684800000,
      "source": "gp",
      "content": "पोखरामा रहेको इमेज बचत तथा ऋण सहकारी संस्थाका साना बचतकर्तालाई रकम फिर्ता गर्न सुरु गरिएको छ ।",
      "longContent": "फडिन्द्र अधिकारीलेखनाथ, भदौ १६ गते । पोखरामा रहेको इमेज बचत तथा ऋण सहकारी संस्थाका साना बचतकर्तालाई रकम फिर्ता गर्न सुरु गरिएको छ । इमेज सहकारी सङ्घर्ष समितिको पहलमा सोमबारबाट एक लाखसम्म बचत रहेकाहरूलाई रकम फिर्ता गर्न थालिएको हो । सङ्घर्ष समितिका संयोजक दीलबहादुर कार्की, समितिका पोखरा संयोजक बेलबहादुर साहानीले बचतकर्ता सुशीलाकुमारी शाहलाई ६६ हजार छ सय ३० रुपियाँको चेक दिएर रकम फिर्ता गर्न आरम्भ गर्नुभएको हो । पोखरामा एक लाखसम्म बचत गर्नेहरूको सङ्ख्या एक सय ५८ छ ।समिति संयोजक कार्कीले साना बचतकर्ताको रकम फिर्ता गरिरहेको र ठुला बचतकर्ताको रकम सुरक्षित गर्न लागिपरेको उल्लेख गर्नुभयो । “पोखराका साना बचतकर्तालाई करिब एक करोड फिर्ता गर्छाैँ ।ठुला बचतकर्तालाई सहकारीका संस्थापक अध्यक्ष देवकुमार नेपालीको सम्पत्तिबाट रकम लिने व्यवस्था मिलाउँदै छौँ,” सोमबार ४० जना र बाँकी बचतकर्तालाई मङ्गलबार बचत फिर्ता गर्ने तयारी छ ।इमेज सहकारीकै नाममा बागलुङमा अर्काे सहकारी दर्ता थियो । त्यसका तीन शाखाका एक लाखभन्दा कम बचत रहेका छ सय १३ जनालाई करिब पाँच करोड बचत फिर्ता भइसकेको छ । पोखरा र बागलुङ दुवैतिर गरी इमेज सहकारीमा एक अर्ब ९५ करोड हिनामिना भएको छ । इमेज बचत तथा ऋण सहकारीका संस्थापक अध्यक्ष देवकुमार नेपालीसहित सहकारीका सञ्चालकहरु चित्रबहादुर भण्डारी, नरमती बुढा, शक्ति किसान, डोरबहादुर परियार र अनिता बुढामगर पनि पुर्पक्षका लागि थुनामा हुनुहुन्छ । संस्थापक अध्यक्ष नेपाली बागलुङको ढोरपाटन नगरपालिकाका प्रमुखसमेत हुनुहुन्छ । नेपालीविरुद्ध पोखराकै सूर्यदर्शन सहकारी ठगीमा पनि कास्की जिल्ला अदालतमा मुद्दा विचाराधीन छ । २०८० जेठ २४ गते जिल्ला अदालत बागलुङबाट पक्राउ पुर्जी जारी भएपछि फरार नेपाली भारतको नयाँदिल्लीमा गएको असोज १२ गते पक्राउ पर्नुभएको थियो ।नेपालीलाई जिल्ला अदालत बागलुङले असोज १५ गते पुर्पक्षका लागि थुनामा पठाएको थियो । देवकुमार पोखराको सूर्यदर्शन बचत तथा ऋण सहकारीका पूर्वअध्यक्षसमेत हुनुहुन्छ ।",
      "link": "https://gorkhapatraonline.com/news/170220",
      "image": "https://gorkhapatraonline.com/storage/media/300412/conversions/opkl-original-thumb.jpg"
    },
    {
      "slug": "170214",
      "title": "अमेरिकी मौद्रिक नीतिमाथि ट्रम्पको नियन्त्रण भएमा ‘गम्भीर खतरा’ : इसिबी प्रमुख",
      "timestamp": 1756684800000,
      "source": "gp",
      "content": "युरोपेली केन्द्रीय बैंक (इसिबी) की प्रमुख क्रिस्टिन लेगार्डले सोमबार अमेरिकी राष्ट्रपति डोनाल्ड ट्रम्पले अमेरिकी मौद्रिक नीतिमाथि नियन्त्रण लिने प्रयास सफल भए विश्व अर्थतन्त्रका लागि अत्यन्त खतरनाक हुने बताउनुभएको छ ।",
      "longContent": "पेरिस, भदौ १६ गते । युरोपेली केन्द्रीय बैंक (इसिबी) की प्रमुख क्रिस्टिन लेगार्डले सोमबार अमेरिकी राष्ट्रपति डोनाल्ड ट्रम्पले अमेरिकी मौद्रिक नीतिमाथि नियन्त्रण लिने प्रयास सफल भए विश्व अर्थतन्त्रका लागि अत्यन्त खतरनाक हुने बताउनुभएको छ ।ट्रम्पले फेडरल रिजर्भकी गभर्नर लिसा कुकलाई हटाउन खोजिरहेको भन्दै आलोचकहरूले यस कदमलाई केन्द्रीय बैंकलाई आफ्नो पक्षमा मोड्ने प्रयासको हिस्सा भनेका छन् । उनीहरूको भनाइमा, ट्रम्प कम ब्याजदरको पक्षमा रहने अधिकारीहरूलाई नियुक्त गर्न चाहनुहुन्छ । “फेडको नीतिनिर्माण निकायमा बहुमतलाई पूर्णरूपमा आफ्नो पक्षमा पार्न ट्रम्पका लागि धेरै गाह्रो हुनेछ”, फ्रान्सको रेडियो क्लासिकसँग कुरा गर्दै लेगार्डले भन्नुभयो, “तर यदि उहाँ सफल हुनुभयो, यो अमेरिकी अर्थतन्त्र मात्र नभई विश्व अर्थतन्त्रकै लागि गम्भीर खतरा हुनेछ ।”उहाँका अनुसार, केन्द्रीय बैंकका नीतिहरू मूल्य स्थिरता कायम राख्ने र ‘सर्वोत्कृष्ट’ रोजगारी सुनिश्चित गर्ने लक्ष्यमा आधारित हुन्छन् । \tलेगार्डले जोड दिँदै भन्नुभयो, “ मौद्रिक नीति कुनै एक व्यक्तिको आदेशमा निर्भर हुने हो भने, अमेरिकी अर्थतन्त्रको सन्तुलन बिग्रन सक्छ र त्यसको विश्वव्यापी प्रभाव निकै चिन्ताजनक हुनेछ ।” रासस/एएफपी",
      "link": "https://gorkhapatraonline.com/news/170214",
      "image": "https://gorkhapatraonline.com/storage/media/300390/conversions/legaard-original-thumb.jpg"
    },
    {
      "slug": "170133",
      "title": "एनआइसीको साथी घर कर्जा",
      "timestamp": 1756684800000,
      "source": "gp",
      "content": "एनआइसी एसिया बैङ्कले तीन करोडसम्म रुपियाँसम्मको घर कर्जा प्रदान गर्ने उद्देश्यले ‘एन आइसी एसिया साथी घर कर्जा’ योजना सार्वजनिक गरेको छ । ‘सपना तपाईंको, साथ हाम्रो’ भन्ने नारासाथ बैङ्कले सार्वजनिक गरेको यस घर कर्जा आकर्षक ब्याजदर एवं अन्य आकर्षक सेवासहित उपलब्ध हुने बैङ्कले जनाएको छ ।",
      "longContent": "गोरखापत्र समाचारदाताकाठमाडौँ, भदौ १६ गते । एनआइसी एसिया बैङ्कले तीन करोडसम्म रुपियाँसम्मको घर कर्जा प्रदान गर्ने उद्देश्यले ‘एन आइसी एसिया साथी घर कर्जा’ योजना सार्वजनिक गरेको छ । ‘सपना तपाईंको, साथ हाम्रो’ भन्ने नारासाथ बैङ्कले सार्वजनिक गरेको यस घर कर्जा आकर्षक ब्याजदर एवं अन्य आकर्षक सेवासहित उपलब्ध हुने बैङ्कले जनाएको छ ।न्यूनतम ५० लाखदेखि अधिकतम तीन करोड रुपियाँसम्म प्रदान गरिने यस एनआइसी एसिया साथी घर कर्जा अन्तर्गत घर तथा अपार्टमेन्ट खरिद गर्न, घर निर्माण तथा पुनर्निर्माण गर्न र घडेरी खरिद गर्नका लागि कर्जा उपलब्ध हुने छ ।",
      "link": "https://gorkhapatraonline.com/news/170133",
      "image": "https://gorkhapatraonline.com/storage/media/300240/conversions/nic_asia_bank2019-12-22-07-38-55-original-thumb.jpg"
    },
    {
      "slug": "170131",
      "title": "औद्योगिक ग्रामको काम अलपत्र",
      "timestamp": 1756684800000,
      "source": "gp",
      "content": "बजेट हुँदाहुँदै औद्योगिक ग्राम निर्माणका लागि जग्गाको टुङ्गो भई विस्तृत अध्ययन प्रतिवेदन बनिसक्दा पनि काम अघि बढ्न सकेको छैन । मेलौली नगरपालिकाको कफलानीमा औद्योगिक ग्राम निर्माणका लागि सङ्घीय सरकारले ९२ लाख रुपियाँ पठाए पनि वातावरणीय अध्ययन प्रतिवेदन तयार हुन नसक्दा चार वर्षसम्म काम अघि बढ्न नसकेको हो ।",
      "longContent": "गोकर्ण दयाल बैतडी, भदौ १६ गते । बजेट हुँदाहुँदै औद्योगिक ग्राम निर्माणका लागि जग्गाको टुङ्गो भई विस्तृत अध्ययन प्रतिवेदन बनिसक्दा पनि काम अघि बढ्न सकेको छैन । मेलौली नगरपालिकाको कफलानीमा औद्योगिक ग्राम निर्माणका लागि सङ्घीय सरकारले ९२ लाख रुपियाँ पठाए पनि वातावरणीय अध्ययन प्रतिवेदन तयार हुन नसक्दा चार वर्षसम्म काम अघि बढ्न नसकेको हो । बजेट हुँदाहुँदै औद्योगिक ग्राम निर्माणको काम चार वर्षसम्म रोकिएपछि महालेखा परीक्षकको कार्यालयले काम अघि बढाउनु पर्छ, अन्यथा नेपाल सरकारबाट प्राप्त बजेट सङ्घीय सञ्चित कोषमा फिर्ता दाखिला हुनुपर्ने टिप्पणी गरेको छ । महालेखा परीक्षकको कार्यालयले नगरपालिकाको आर्थिक वर्ष २०८०/८१ को लेखा परीक्षणका क्रममा औद्योगिक ग्रामका लागि आव २०७७/७८ मा ९२ लाख रुपियाँ बजेट प्राप्त भए पनि काम अघि नबढ्दा बजेट फिर्ता गर्न सुझाव दिएको छ । प्रतिवेदनमा भनिएको छ, “पालिकालाई उद्योग मन्त्रालयमार्फत आव २०७७/७८ मा औद्योगिक ग्राम स्थापना तथा निर्माणका लागि ९२ लाख रुपियाँ उपलब्ध गराएकोमा वातावरणीय अध्ययन प्रतिवेदन हालसम्म बनाउन नसकी औद्योगिक ग्राम निर्माण सुरु हुन सकेको छैन । मन्त्रालयले उपलब्ध गराएको रकम स्थानीय सञ्चित कोषमा मौज्दात छ । बर्सेनि हुने मूल्यवृद्धिलगायतका कारण आयोजनाको लागत बढ्दै जाने र नेपाल सरकारले उपलब्ध गराउने रकम निश्चित हुने भएकाले योजना निर्माणमा हुने विलम्बले लागत बढाउँदै गएको देखियो । तसर्थ सम्बन्धित निकायसँग समन्वय गरी योजनाको काम अघि बढाउनु पर्छ अन्यथा नेपाल सरकारबाट प्राप्त रकम सङ्घीय सञ्चित कोषमा फिर्ता दाखिला हुनु पर्छ ।”  मेलौली नगरपालिका–१, ३, ५ र ६ नम्बर वडा जोड्ने गरी कफलानीमा औद्योगिक ग्राम स्थापनाका लागि थान छनोट गरेर सङ्घीय सरकारले नगरपालिकाको खातामा रकम पठाएको थियो । चुनावका बेला मात्रै औद्योगिक ग्रामको मुद्दा उठ्ने तर बजेट हुँदाहुँदै औद्योगिक ग्रामको काम रोकिएको मेलौली नगरपालिकाका स्थानीय चिन्तामणि भट्टले गुनासो गर्नुभयो । चुनाव जितेपछि नेताले चुनावी वाचा बिर्सने गरेको उहाँको गुनासो छ ।  मेलौलीको कफलानी क्षेत्रमा फलाम, नेपाली कागज बनाउने लोक्ता, बाँस–निगालो, केतकी, भिमल, सल्लाको खोटो, जडीबुटीतर्फ रिट्ठा, अमलालगायतको बहुमूल्य खानी रहेको छ । औद्योगिक ग्राम स्थापनाका लागि छनोट भएको मेलौली नगरपालिका–५ को खलिगाडमा फलाम खानी र चुनढुङ्गा खानी रहेको छ ।  धार्मिक र पर्यटकीय हिसाबले बैतडी जिल्लाकै प्रसिद्ध ठाउँ मानिएको मेलौलीमा औद्योगिक ग्राम स्थापना हुनसके युवाले स्वदेशमै रोजगारी पाउने अपेक्षा गरिएको छ । औद्योगिक ग्राम स्थापनाका लागि नगरपालिकाले विस्तृत अध्ययन प्रतिवेदन तयार गरिसकेकाले यस वर्ष वातावरणीय अध्ययन प्रतिवेदन तयार हुने मेलौली नगरपालिकामा नगरप्रमुख भीमबहादुर चन्दले बताउनुभयो ।",
      "link": "https://gorkhapatraonline.com/news/170131",
      "image": "https://gorkhapatraonline.com/storage/media/300238/conversions/Kaphali-बजेट-हुँदाहुँदै-औद्योगिक-ग्राम-निर्माण-अलपत्र-पत्र-original-thumb.jpg"
    },
    {
      "slug": "170130",
      "title": "‘विकासविरोधीलाई कानुनी रूपमा निस्तेज गर्न जरुरी’",
      "timestamp": 1756684800000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले देशको विकासनिर्माणमा अवरोध गर्ने, सानोतिनो बहाना बनाएर मुद्दा हाल्ने, अन्तरिक आदेश लिने प्रवृत्तिलाई कानुनी रूपमा निस्तेज गर्न जरुरी भएको बताउनुभएको छ ।",
      "longContent": "गोरखापत्र समाचारदाताकाठमाडौँ, भदौ १६ गते । ऊर्जा, जलस्रोत तथा सिँचाइमन्त्री दीपक खड्काले देशको विकासनिर्माणमा अवरोध गर्ने, सानोतिनो बहाना बनाएर मुद्दा हाल्ने, अन्तरिक आदेश लिने प्रवृत्तिलाई कानुनी रूपमा निस्तेज गर्न जरुरी भएको बताउनुभएको छ । विकास आयोजनामा अनावश्यक मुद्दा मामिला गर्ने, मुद्दालाई लामो समयसम्म नटुङ्ग्याउने जस्ता अवस्थाले विकासका ठुला योजना सुरु हुनै नसक्ने अवस्था आएको चिन्ता उहाँले गर्नुभयो ।आगामी मङ्सिर १ र २ गते धनगढीमा हुन लागेको सुदूरपश्चिम प्रदेश लगानी तथा विकास सम्मेलनको विषयमा आइतबार ऊर्जा मन्त्रालयमा आयोजित कार्यक्रममा मन्त्री खड्काले यस्ता समस्या समाधान कानुनी रूपमै गर्न सरकार लागि रहेको बताउनुभयो । उहाँले ऊर्जा क्षेत्रको विकासका लागि सरकारले नीतिगत सुधारलाई उच्च प्राथमिकतामा राखेर काम गरिरहेको पनि बताउनुभयो । मन्त्री खड्काले सबै प्रदेशले आफ्ना प्रदेशलाई सशक्त बनाउन चासो देखाउनु सकारात्मक पक्ष भएको बताउँदै भन्नुभयो, “सरकारले निजी क्षेत्रलाई साथमा लिएर मुलुकको आर्थिक विकासमा अगाडि बढेको छ, विकासनिर्माणका अवरोधजन्य कानुनलाई समय अनुसार संशोधन गर्दै अगाडि बढेको छ ।”सुदूरपश्चिम प्रदेशका मुख्यमन्त्री कमलबहादुर शाहले प्रदेशको विकास र समृद्धिका लागि लगानी सम्मेलन आयोजना गर्न लागिएको जानकारी दिँदै लगानी सम्मेलन लगानीमा मात्र सीमित नभई प्रदेशलाई रोजगारी र उत्पादनमूलक विकासतर्फ लैजाने ऐतिहासिक प्रयास भएकाले सफल बनाउन केन्द्र सरकारको साथ आवश्यक रहेको बताउनुभयो ।सुदूरपश्चिम प्रदेशका प्रमुख सचिव डा. कमल पोखरेलले प्रदेशमा अपार सम्भावना भएको जनाउँदै स्रोतसाधनको समुचित प्रयोगमार्फत समृद्ध प्रदेश बनाउन सम्मेलन आयोजना गरिएको जानकारी दिनुभयो ।",
      "link": "https://gorkhapatraonline.com/news/170130",
      "image": "https://gorkhapatraonline.com/storage/media/300237/conversions/Dipak-khakda-mk-original-thumb.jpg"
    },
    {
      "slug": "170128",
      "title": "‘सरकार वातावरण सिर्जना गर्न प्रयासरत’",
      "timestamp": 1756684800000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले लगानीको वातावरण सिर्जना गर्नतर्फ सरकारले काम गरिरहेको बताउनुभएको छ ।   ट्रेकिङ एजेन्सी एसोसिएसन अफ नेपाल (टान) को ४७ औँ वार्षिक साधारण सभाको आइतबार यहाँ उद्घाटन गर्दै उहाँले भन्नुभयो, “सरकार निजी क्षेत्रको आत्मविश्वास बढाउन र मुलुकमा लगानीको वातावरण सिर्जना गर्ने दिशामा काम गरिरहेको छ ।”",
      "longContent": "काठमाडौँ, भदौ १६ गते । उपप्रधानमन्त्री तथा अर्थमन्त्री विष्णुप्रसाद पौडेलले लगानीको वातावरण सिर्जना गर्नतर्फ सरकारले काम गरिरहेको बताउनुभएको छ । ट्रेकिङ एजेन्सी एसोसिएसन अफ नेपाल (टान) को ४७ औँ वार्षिक साधारण सभाको आइतबार यहाँ उद्घाटन गर्दै उहाँले भन्नुभयो, “सरकार निजी क्षेत्रको आत्मविश्वास बढाउन र मुलुकमा लगानीको वातावरण सिर्जना गर्ने दिशामा काम गरिरहेको छ ।”उपप्रधानमन्त्री पौडेलले पर्यटन प्रवर्धन र राष्ट्रिय अर्थतन्त्रको विकासमा सरकार प्रतिबद्ध रहेको पनि जानकारी गराउनुभयो । उहाँले आफूले सरकार समाल्दा अर्थतन्त्रका सम्पूर्ण सूचक नकारात्मक भएको उल्लेख गर्दै सबै सूचकमा सकारात्मक परिवर्तन आएको बताउनुभयो । त्यसै गरी उपप्रधानमन्त्री पौडेलले मूल्य अभिवृद्धि कर (भ्याट) छुट दिन सक्ने अवस्थामा सरकार नरहेको स्पष्ट गर्नुभयो । उहाँले भन्नुभयो, राजस्वबाट साधारण खर्च धान्न नै अहिले मुस्किल छ । अहिले भ्याट छुटभन्दा पनि व्यवसाय प्रवर्धनका योजना कार्यक्रम ल्याउनुहोस् । सरकार सहजीकरण गर्न तयार छ ।” राजनीतिक स्थायित्व सुनिश्चित गर्दै मुलुक स्थिरताको बाटोमा अघि बढेको उल्लेख गर्दै उहाँले थप्नुभयो, “अहिलेको सरकार बलियो र स्थिर छ । यही सरकार २०८४ को निर्वाचनसम्म अघि बढ्छ र यसले नीतिगत स्थिरता दिन्छ । सरकारले ल्याएको नीति तथा कार्यक्रम र बजेट कार्यान्वयन गर्न विशेष ध्यान दिएका छौँ ।” कार्यक्रममा टानका अध्यक्ष सागर पाण्डेले पर्यटन क्षेत्रको विकासका लागि नीतिगत सुधार र पूर्वाधार विकासमा सरकारले जोड दिनुपर्ने बताउनुभयो । उहाँले भन्नुभयो, “सरकारले व्यवसायीलाई सहज वातावरण बनाउन नीतिगत सुधार र पूर्वाधार विकासमा ध्यान दिन आवश्यक छ ।”सो अवसरमा पर्वतीय पर्यटन विकासमा योगदान पु¥याउने विभिन्न सङ्घसंस्था र सञ्चारकर्मीलाई सम्मान तथा पुरस्कार प्रदान गरिएको थियो ।",
      "link": "https://gorkhapatraonline.com/news/170128",
      "image": "https://gorkhapatraonline.com/storage/media/300235/conversions/Bishnu_Poudel-original-thumb.jpg"
    },
    {
      "slug": "170127",
      "title": "मूल्य घटे पनि रुनु नपर्ने खेती",
      "timestamp": 1756684800000,
      "source": "gp",
      "content": "इलामको रोङ गाउँपालिका–३, मार्से (सिम्ले) गाउँका किसानलाई अहिले अलैँची टिप्न भ्याइनभ्याइ छ । यसबेला चिसो र लेकमा अलैँचीले फल छोड्दै छ भने बेँसीका खेतमा पाक्नै लागेको छ ।",
      "longContent": "नवराज कट्टेलविराटनगर, भदौ १६ गते । इलामको रोङ गाउँपालिका–३, मार्से (सिम्ले) गाउँका किसानलाई अहिले अलैँची टिप्न भ्याइनभ्याइ छ । यसबेला चिसो र लेकमा अलैँचीले फल छोड्दै छ भने बेँसीका खेतमा पाक्नै लागेको छ । चुरे र बेँसीमा विस्तार भइरहेको अलैँची परम्परागत जातभन्दा भिन्न छ । परम्परागत रामसाई, गोलसाई र चिबेसाई जातका अलैँची बेँसीमा टिक्दैनन् । तातो, पारिलो र घमाइलो जमिनमा सामान्य सिँचाइले उत्पादन दिने ‘पाखे’ वा जिर्मलेसाही अलैँची अहिले कोशीका चुरे र बेँसीलाई स्वर्णिम बनाउँदै छ । रोङ गाउँपालिकाका अध्यक्ष मनिकुमार स्याङ्बो (सुवास) का अनुसार यो जात भारतबाट भित्रिएको हो । रोङ गाउँपालिका–६ को सकलपुरमा २०४६ सालमा यसको परीक्षण खेती भएको थियो । त्यसैले स्थानीय भाषामा यसलाई जिर्मलेसाई र पाखाबारीमा हुने भएकाले पाखे भन्न थालियो । यही जात आएपछि खोल्सीको सुन भनेर चिनिने अलैँची खोल्सीबाट खेतबारीमा उक्लिएको छ भने लेकबाट चुरे र बेँसी ओर्लिएको छ । समुद्री सतहदेखि एक हजार मिटरसम्ममा राम्रो उत्पादन दिने पाखे अलैँची अहिले कोशी प्रदेशकै सुन बन्न पुगेको छ । रोङ गाउँपालिका–३ का किसान चन्द्रवीर राईको बुझाइमा यसले जनताको जीविकाकै स्तर फेर्ने हैसियत राख्ने गरेको छ । रोङ गाउँपालिका कृषि शाखाको तथ्याङ्क अनुसार २५० हेक्टर क्षेत्रफलमा वार्षिक १४० मेट्रिक टन अलैँची उत्पादन हुन्छ । यो उत्पादन परम्परागत जातको अलैँचीभन्दा बढी हो । सिजन लम्बियोअलैँची उत्पादक महासङ्घका अध्यक्ष निर्मल भट्टराईका अनुसार अलैँची उत्पादन क्षेत्र विस्तार भएपछि यसको सिजनसमेत लम्बिएको छ । बेँसीका फाँटमा सरेपछि यसको सिजन साउन अन्तिमदेखि कात्तिकसम्म लम्बिएको हो । भट्टराईका अनुसार अहिले इलामको चुरे क्षेत्रमा उत्पादन भएको अलैँची टिप्ने र सुकाउने कामसँगै बजारमा आउन थालिसकेको छ । थुँगामा रहेको अलैँचीलाई झारजङ्गलका कारण गुम्स्याउन र ओभ्याउन नसक्दा कुहिने डर हुन्छ । त्यसैले अलैँची टिप्नुभन्दा एक महिनाअघिदेखि त्यसलाई उघारो बनाउनुपर्ने हुन्छ । “खेती र मूल्य बढ्दै जाँदा किसानको खुसीको पारो पनि बढदै छ,” अध्यक्ष भट्टराईले भन्नुभयो, “धान्नै मुस्किल धान र मकै खेती धेरै घटिसकेको छ ।” रोङका अलैँची किसान भेषराज न्यौपानेको अनुभवमा सबैभन्दा कम प्रतिमन (४० केजी) २८ हजार रुपियाँमा बिक्री गर्दा पनि तीन रोपनीमा उत्पादन हुने धान र मकै बराबरको आम्दानी एक रोपनीको अलैँचीले थेग्छ । अहिले अलैँची प्रतिमन लाखको हाराहारीमा छ । “अलैँचीको मूल्य बढ्दा किसान खुसी हुने नै भए, मूल्य घट्दासमेत कोही रुनु पर्दैन,” उहाँले भन्नुभयो । अध्यक्ष भट्टराईका अनुसार कोशी प्रदेशका सबै १४ जिल्लामा सङ्घका शाखा छन् जसमा अलैँची व्यवसायी र किसान आबद्ध हुन्छन् । किसान र व्यवसायी एउटै सङ्घमा हुँदा बजारका लागि बिचौलिया पनि नचाहिने भएको छ । प्रदेशभर करिब एक हजार सदस्य रहेको सङ्घमा करिब आठ सय त किसान नै छन् ।अनुशासित बिचौलियानेपालमा किसानको दुःख बिचौलियाका कारण पनि बढ्छ तर अलैँची उत्पादक किसानले बजारको मूल्य घरमै बिक्री गर्दा पनि पाउँछन् । अलैँचीको सबैभन्दा ठुलो खरिदबिक्री हुने बजार बिर्तामोड त्यसपछिको धुलाबारी हो । बिर्तामोडमा व्यापारीले किन्ने प्रतिमन मूल्यमा एक हजार कम मात्र दिँदा खरिदे घरमै आइपुग्छन् । यही छुटमा स्थानीय व्यापारीले ठुला व्यापारीसँग समन्वय गरेर गाउँभरको अलैँची उठाएर बजार ल्याउँछन् । अध्यक्ष भट्टराईका अनुसार प्रतिस्पर्धाका कारण बजारसम्म आएको अलैँची चलेको मूल्यभन्दा कममा कसैले पनि किन्दैन । महासङ्घको तथ्याङ्क अनुसार कोशी प्रदेशभर एक लाख २५ हजार किसान अलैँची खेतीमा आबद्ध छन् । “कुनै किसानले उत्पादनको मूल्य नपाएको वा बिचौलियाले बिगारेको गुनासो नसुनिएको भट्टराईले बताउनुभयो । प्रदेशभर अलैँचीदेशभर ४२ जिल्लामा अलैँची खेती हुने गरे पनि कोशीका १४ जिल्लाले ८५ प्रतिशत उत्पादन गर्छ । कोशीमा तराईका जिल्ला झापा, मोरङ र सुनसरीको चुरे क्षेत्रमा समेत अलैँची खेती विस्तार भइसकेको कृषि, उद्योग तथा सहकारी मन्त्रालयले जनाएको छ । मन्त्रालयका अनुसार यहाँ करिब १५ हजार हेक्टरमा अलैँची खेती हुन्छ ।  गत आर्थिक वर्ष २०८१/८२ मा कोशी प्रदेशका १४ जिल्लामा १४ हजार १९१ हेक्टर क्षेत्रफल अलैँची खेतीबाट सात हजार १५० मेट्रिक टन उत्पादन भयो । अघिल्लो आव २०८०/८१ मा १४ हजार ३८३.५० हेक्टर क्षेत्रफलमा सात  हजार ५८२.०२ मेट्रिक टन अलैँची उत्पादन भएको थियो । आव २०७९/८० मा १४ हजार ४५१ हेक्टरको खेतीबाट सात हजार ७६३.८७ मेट्रिक टन अलैँची उत्पादन भएको थियो । तराईका जिल्ला झापामा दुई हेक्टर क्षेत्रफल खेतीयोग्य जमिनमा प्रतिवर्ष एक मेट्रिक टन, सुनसरीमा ११ हेक्टरमध्ये ५.५ हेक्टरमा ३.१९ मेट्रिक टन र मोरङमा खेतीयोग्य ५५ हेक्टरमध्ये ४४ हेक्टरमा ३०.०८ मेट्रिक टन अलैँची उत्पादन हुँदै आएको छ ।कोशी प्रदेशमा खेतीयोग्य जमिन, उत्पादन र उत्पादकत्व सबैभन्दा बढी ताप्लेजुङमा रहेको छ । ताप्लेजुङमा चार हजार ३०४ हेक्टर खेतीयोग्य जमिनमध्ये चार हजार १६५ हेक्टरमा अलैँची खेती हुँदै आएको छ । वार्षिक दुई हजार ५५० मेट्रिक टन अलैँची उत्पादन हुने गर्छ । उत्पादकत्वका हिसाबले प्रतिहेक्टर ०.६० मेट्रिक टन रहेको छ । मूल्यमा एघार वर्षको रेकर्डअलैँचीको मूल्यमा उतारचढाव भइरहन्छ । सबैभन्दा धेरै २०७१ सालमा  प्रतिमन एक लाख १५ हजार रुपियाँ खरिदबिक्री भएको अलैँची यस वर्ष त्यही रेकर्ड कायम गर्ने अवस्थामा छ । अलैँची मूल्यको छेको पहिलो सिजनको किनबेचमै पाइन्छ । यस वर्ष सुरुमै प्रतिमन ९० हजार रुपियाँमा कारोबार भयो । गत वर्ष यही सिजनमा प्रतिमन ४० हजार थियो भने तिहारपछि एक लाख १० हजार रुपियाँमा किनबेच भएको थियो । अहिले बजारमा प्रतिमन ९० हजार रुपियाँमा हाराहारीमा किनबेच भइरहेको छ र एक लाख १७ हजार रुपियाँसम्म पुग्ने अनुमान छ । २०७५ सालमा भने प्रतिमन एक लाख पाँच हजार पुगेको मूल्य त्यसपछि मनको २४ हजार रुपियाँसम्म झरेको थियो । भन्सार विभागको तथ्याङ्क अनुसार गत आव २०८१/८२ मा सात अर्ब ६७ करोड रुपियाँभन्दा बढीको अलैँची निकासी भएको छ । भारतमा मात्रै नभई अस्ट्रेलिया, फ्रान्स, स्विट्जरल्यान्ड र युनाइटेड अरब इमिरेट्ससमेत निर्यात भएको छ ।",
      "link": "https://gorkhapatraonline.com/news/170127",
      "image": "https://gorkhapatraonline.com/storage/media/300234/conversions/334-original-thumb.jpg"
    },
    {
      "slug": "170125",
      "title": "किसानको फोनपछि बारीमा मन्त्री",
      "timestamp": 1756684800000,
      "source": "gp",
      "content": "सुर्खेतसँगै सिमाना जोडिएको दैलेखको गुराँस गाउँपालिका–४, साल्तडाका किसानले कर्णाली प्रदेशका भूमि व्यवस्था, कृषि तथा सहकारीमन्त्री विनोदकुमार शाहलाई किसानले मकैमा रोग लागेको भन्दै फोन गरेका छन् । ती किसानले फोन गरेको २४ घण्टाभित्रै मन्त्री शाहले आइतबार विज्ञसहितको टोली लिएर किसानको खेतबारीमा अनुगमन गर्नुभएको छ ।",
      "longContent": "ललित बसेलसुर्खेत, भदौ १६ गते । सुर्खेतसँगै सिमाना जोडिएको दैलेखको गुराँस गाउँपालिका–४, साल्तडाका किसानले कर्णाली प्रदेशका भूमि व्यवस्था, कृषि तथा सहकारीमन्त्री विनोदकुमार शाहलाई किसानले मकैमा रोग लागेको भन्दै फोन गरेका छन् । ती किसानले फोन गरेको २४ घण्टाभित्रै मन्त्री शाहले आइतबार विज्ञसहितको टोली लिएर किसानको खेतबारीमा अनुगमन गर्नुभएको छ ।साल्तडामा मकैको बिउ उत्पादनका लागि पाँच हेक्टरभन्दा बढी क्षेत्रफलमा लगाइएको मकैमा रोग देखिएपछि किसान चिन्तित बनेका थिए । किसान तेजबहादुर शाहीले आठ हेक्टरभन्दा बढी क्षेत्रफल रहेको साल्तडामा पाँच हेक्टरमा मकै, आँप र केराको खेती गरिएको बताउनुभयो । उहाँले पाँच हेक्टर जग्गामा लगाइएको मकैमा रोग लागेर सखाप पारेको जानकारी दिनुभयो । वार्षिक आठ टनभन्दा बढी मकैको बिउ उत्पादन हुने क्षेत्रमा गत वर्ष र यस वर्ष रोग किरा लागेर ५० प्रतिशतभन्दा बढी बाली नष्ट भएको उहाँले जनाउनुभयो । उहाँले मन्त्रीलाई मकैमा रोग लागेकाले के गर्ने भन्दै फोन गरेको बताउनुभयो । मन्त्री शाहसँगै फिल्ड अनुगमनमा पुगेका एकीकृत कृषि प्रयोगशाला सुर्खेतका बाली विकास अधिकृत यामबहादुर रानाले मकैमा कम्प्लेक्स टाइपको रोग देखिएको जानकारी दिनुभयो । उहाँले मकैमा थेग्ले, घोगा कुहिने र काण्ड कुहिने रोग देखिनुका साथै खाद्य तत्वको पनि कमी भएको बताउनुभयो । रोगको उपचारका लागि आवश्यक प्रयत्न गर्न कृषकले खेती गर्दा अबका दिनमा बाली चक्र प्रणाली अपनाउनुपर्ने, रोग सहन सक्ने क्षमता भएका जातका बाली लगाउने, खेतबारीको सरसफाइ गर्ने र पर्याप्त सिँचाइ व्यवस्था गरी खेती प्रणाली परिवर्तन गर्ने गरेमा रोगबाट बच्न सकिने सुझाव उहाँले दिनुभयो । अनुगमनपछि मन्त्री शाहले दैलेखको साल्तडा कृषि उत्पादनका लागि सम्भावना बोकेको क्षेत्र भएको बताउनुभयो । उहाँले किसानलाई समस्या भएको मन्त्रालयलाई जानकारी हुनेबित्तिकै किसानको बारीमा प्राविधिकसँग सरकार उपस्थित भएर समस्या समाधानका लागि अनुगमन गरिएको जनाउनुभयो । मन्त्री शाहले प्रदेश सरकारले कर्णालीलाई अर्गानिक प्रदेशका रूपमा विकास गर्न लागिरहेको बताउँदै यसमा किसानले साथ दिनुपर्नेमा पनि जोड दिनुभयो ।",
      "link": "https://gorkhapatraonline.com/news/170125",
      "image": "https://gorkhapatraonline.com/storage/media/300232/conversions/krishi-minister-karnali-skt-lalit-original-thumb.jpg"
    },
    {
      "slug": "170124",
      "title": "भारत जाने श्रमिकलाई व्यवस्थित गरिँदै",
      "timestamp": 1756684800000,
      "source": "gp",
      "content": "सरकारले भारतमा काम गर्न जाने नेपाली श्रमिकको अधिकार संरक्षणका लागि छुट्टै कोष स्थापना गर्ने नीति अख्तियार गरेको छ । तेस्रो मुकुकमा कामका लागि बिदेसिने नागरिकका लागि व्यवस्था गरिएको वैदेशिक रोजगार कल्याणकारी कोष जस्तै उपयुक्त मोडेल निर्माण गरी क्रमशः आबद्ध गराउँदै लगिने नीति अघि सारिएको हो । राष्ट्रिय श्रम आप्रवासन नीति २०८२ मार्फत भारत जाने श्रमिकलाई पनि व्यवस्थित गर्ने नीतिगत व्यवस्था गरिएको हो ।",
      "longContent": "गोरखापत्र समाचारदाताकाठमाडौँ, भदौ १६ गते । सरकारले भारतमा काम गर्न जाने नेपाली श्रमिकको अधिकार संरक्षणका लागि छुट्टै कोष स्थापना गर्ने नीति अख्तियार गरेको छ । तेस्रो मुकुकमा कामका लागि बिदेसिने नागरिकका लागि व्यवस्था गरिएको वैदेशिक रोजगार कल्याणकारी कोष जस्तै उपयुक्त मोडेल निर्माण गरी क्रमशः आबद्ध गराउँदै लगिने नीति अघि सारिएको हो । राष्ट्रिय श्रम आप्रवासन नीति २०८२ मार्फत भारत जाने श्रमिकलाई पनि व्यवस्थित गर्ने नीतिगत व्यवस्था गरिएको हो ।नीतिमा भारतमा रोजगारीका लागि जाने श्रमिकको विवरण राख्ने व्यवस्था गरेको छ । श्रम आप्रवासनलाई सुरक्षित, व्यवस्थित, मर्यादित र दिगो बनाउने उद्देश्यसाथ श्रम, रोजगार तथा सामाजिक सुरक्षा मन्त्रालयले नीति बनाएर मन्त्रीपरिषद्बाट स्वीकृत पनि भइसकेको छ । श्रम मन्त्रालयका सहसचिव एवं प्रवक्ता डण्डुराज घिमिरेले आप्रवासन नीति कार्यान्वयनमा आएसँगै पहिलो पटक भारतमा काम गर्न जाने नेपाली श्रमिक श्रम आप्रवासन प्रणालीमा समेट्न खोजिएको छ । नीति अनुसार रोजगारीका लागि भारत जानेको विवरण स्थानीय सरकारले राख्नुपर्ने व्यवस्था छ । स्थानीय सरकारमार्फत नै भारत जाने नेपाली श्रमिकलाई सूचना तथा जानकारी प्रदान गरिने पनि व्यवस्था नीतिमा राखिएको छ ।  “नयाँ नीति कार्यान्वयन भएसँगै कुन पालिकाबाट कति श्रमिक कहिले भारत गए भन्ने यथार्थ विवरण पाउन सकिन्छ,” उहाँले भन्नुभयो, “पालिकामा रहेका रोजगार सेवा केन्द्रमार्फत भारत काम गर्न जाने नेपाली श्रमिकको तथ्याङ्क सङ्कलन तथा व्यवस्थापन गरिने छ ।” श्रम आप्रवासन व्यवस्थित गरिनेनयाँ नीतिमा श्रम आप्रवासनमा स्वच्छ र न्यायोचित भर्ना छनोट प्रणाली अवलम्बन गर्ने, श्रम आप्रवासनसम्बन्धी प्रभावकारी सेवा प्रदान गर्ने व्यवसायीका लागि प्रोत्साहन प्रदान गर्न मापदण्ड बनाई सोको कार्यान्वयन गर्न र गराउन प्रभावकारी अनुगमन संयन्त्र निर्माण गरिने उल्लेख छ । यसै गरी श्रम आप्रवासनमा जाने श्रमिकको भर्ना प्रक्रियालाई पारदर्शी, न्यायोचित र स्वच्छ बनाउन वैदेशिक रोजगार व्यवसायीलाई जवाफदेही बनाइने र श्रम आप्रवासनसम्बन्धी व्यवसायीले प्रदान गर्ने सेवाको अनुगमन सूचक तयार गरी निरन्तर अनुगमन गरिने तथा मूल्याङ्कनका आधारमा पुरस्कृत र दण्डित गरिने नीतिमा उल्लेख छ । नयाँ नीतिमा अनुगमन र मूल्याङ्कन प्रक्रियामा आवश्यकता अनुसार सरोकारवालालाई सहभागी गराइने उल्लेख छ । यसै गरी प्रदेशस्थित श्रम कार्यालय एवं प्रदेश र स्थानीय तहलाई आआफ्ना कार्यक्षेत्रभित्र सञ्चालित आप्रवासन सेवाको अनुगमन गर्ने जिम्मेवारी प्रदान गरिने पनि सरकारको नीति रहेको छ । श्रम गन्तव्य देश विशेष व्यवस्थानयाँ नीतिमा श्रमिकको आकस्मिक मृत्यु भएमा गन्तव्य मुलुकमा नै शवको पोस्टमार्टम गरिने एवं शव स्वदेश ल्याउने साथै राहत, बिमा क्षतिपूर्तिलगायतका सुविधा प्राप्त गर्ने प्रक्रियालाई थप सरलीकरण गरिने उल्लेख छ । यसै गरी श्रम स्वीकृतिको म्याद सकिएका आप्रवासी श्रमिकको पुनः श्रम स्वीकृति श्रमिक कार्यरत देशस्थित नेपाली दूतावासबाट दिने व्यवस्था मिलाइने उल्लेख छ ।  नीतिमा आप्रवासी श्रमिकको मानव अधिकारको संरक्षण एवं लैङ्गिकताका आधारमा हुन सक्ने सबै किसिमका जोखिम न्यूनीकरण गर्ने र श्रम आप्रवासनका क्षेत्रमा पेसा तथा लैङ्गिकताका आधारमा हुने सबै प्रकारका विभेद र शोषणको अन्त्य गर्ने समेटिएको छ ।श्रम आप्रवासनबाट फर्किएका श्रमिकलाई स्थानीय तहमार्फत उद्यमशीलता विकास तथा सिप अभिवृद्धिका कार्यक्रम सञ्चालन गरिने र श्रम आप्रवासनबाट फर्किएका महिला श्रमिकका समस्याको विश्लेषण गरी पुनस्र्थापनाका लागि विशेष कार्यक्रम सञ्चालन गरिने पनि नीतिमा उल्लेख छ । अन्तर्राष्ट्रिय श्रम बजारको माग अनुसार सिपयुक्त जनशक्ति विकास गर्ने र वैदेशिक रोजगारीबाट फर्केका श्रमिकको ज्ञान, सिप र पुँजीलाई उत्पादनमूलक क्षेत्रमा लगाउन दिगो पुनः एकीकरणका कार्यक्रम सञ्चालन गरिने नीतिमा उल्लेख छ ।",
      "link": "https://gorkhapatraonline.com/news/170124",
      "image": "https://gorkhapatraonline.com/storage/media/300231/conversions/Untitled-1-(1)-original-thumb.jpg"
    },
    {
      "slug": "170513",
      "title": "चार करोड नगद र नौ तोला सुनसहित पक्राउ परेका ७७ वर्षीय वृद्धलाई राजस्व विभाग पठाइयो",
      "timestamp": 1756857600000,
      "source": "gp",
      "content": "काठमाडौँ सामाखुसीबाट चार करोड २६ लाख नगद र ९ तोला बढी सुनसहित पक्राउ परेका ७७ वर्षीय विनोदकुमार श्रेष्ठलाई प्रहरीले अनुसन्धानका लागि आन्तरिक राजस्व विभाग हरिहर भवन पठाएको छ।",
      "longContent": "काठमाडौँ, भदौ १८ गते। काठमाडौँ सामाखुसीबाट चार करोड २६ लाख नगद र ९ तोला बढी सुनसहित पक्राउ परेका ७७ वर्षीय विनोदकुमार श्रेष्ठलाई प्रहरीले अनुसन्धानका लागि आन्तरिक राजस्व विभाग हरिहर भवन पठाएको छ।जिल्ला प्रहरी परिसर काठमाडौँका प्रवक्ता एवं प्रहरी उपरीक्षक अपिलराज बोहराका अनुसार मङ्गलबार पक्राउ परेका श्रेष्ठलाई बुधबार थप अनुसन्धानका लागि राजस्व विभाग पठाइएको हो। श्रेष्ठलाई मङ्गलबार दिउँसो काठमाडौँ महानगरपालिका-२६, सामाखुशीको एक घरबाट उक्त रकम, सुन र चाँदीसहित नियन्त्रणमा लिएको थियो।  काठमाडौँ उपत्यका प्रहरी कार्यालय रानीपोखरी, जिल्ला प्रहरी परिसर महाराजगन्ज र प्रहरी वृत्तको संयुक्त टोलीले अवैध रकम र सुनसहित घरधनी श्रेष्ठलाई नियन्त्रणमा लिएको हो। श्रेष्ठलाई पक्राउ गरेपछि प्रहरीले उनका छोरा सनम खड्गीले कोठा भाडामा लिएको काठमाडौँ–१७, नयाँबजारको घरमा समेत खानतलासी गरेको थियो। सामाखुसी र नयाँ बजारबाट बराम नगद र धनमाल प्रहरीले बुधबार सार्वजनिक गरेको हो।  प्रहरीका अनुसार कुल चार करोड २६ लाख ४० हजार पाँच सय नगद, ९ किलो भन्दा बढी सुनका गरगहना र तीन किलो भन्दा बढी चाँदीका गरगहना बरामद गरेको हो। घटनाको विषयमा थप अनुसन्धान भइरहेको प्रहरीको भनाइ छ।",
      "link": "https://gorkhapatraonline.com/news/170513",
      "image": "https://gorkhapatraonline.com/storage/media/300974/conversions/crime-news-gorkhapatra-original-thumb.jpg"
    },
    {
      "slug": "170505",
      "title": "प्रधानमन्त्री ओली चीन भ्रमण सम्पन्न गरी स्वेदश प्रस्थान",
      "timestamp": 1756857600000,
      "source": "gp",
      "content": "प्रधानमन्त्री केपी शर्मा ओली जनवादी गणतन्त्र चीनको औपचारिक भ्रमण सम्पन्न गरी आज स्वदेश प्रस्थान गर्नुभएको छ।",
      "longContent": "बेइजिङ, भदौ १८ गते। प्रधानमन्त्री केपी शर्मा ओली जनवादी गणतन्त्र चीनको औपचारिक भ्रमण सम्पन्न गरी आज स्वदेश प्रस्थान गर्नुभएको छ।उहाँ चीनका राष्ट्रपति सी चिनफिङको मैत्रीपूर्ण निमन्त्रणामा यही भदौ १४ गते त्यसतर्फ जानुभएकामा भ्रमण सम्पन्न गरी स्वदेश प्रस्थान गर्नुभएको हो । प्रधानमन्त्री ओलीलाई बेइजिङस्थित अन्तरराष्ट्रिय विमानस्थलमा चिनियाँ उच्च अधिकारी, नेपालका लागि चीनका राजदूत र चीनका लागि नेपाली राजदूतलगायतले बिदाइ गर्नुभयो।साङ्घाई सहयोग सङ्गठन (एससिओ) शिखर सम्मेलनमा भाग लिन २३ सदस्यीय नेपाली प्रतिनिधिमण्डलको नेतृत्व गर्दै प्रधानमन्त्री ओली यही भदौ १४ गते चीनको तियान्जिनतर्फ प्रस्थान गर्नुभएको थियो।उहाँ आज बेइजिङमा आयोजना भएको विजय उत्सवसम्बन्धी ८०औँ वार्षिकोत्सवका विशेष सैनिक परेड कार्यक्रममा समेत सहभागी हुनुभएको थियो । भ्रमणका क्रममा प्रधानमन्त्री ओलीले चीनका राष्ट्रपति सी चीनफिङ, भारतका प्रधानमन्त्री नरेन्द्र मोदी, रुसी महासङ्घका राष्ट्रपति भ्लादिमीर पुटिनलगायत विश्वका नेताहरूसँग छुट्टाछुट्टै भेटवार्ता गर्नुभएको थियो।उहाँले यही भदौ १६ गते तियान्जिनमा आयोजना भएको शिखर सम्मेलनलाई सम्बोधन गर्नुभएको थियो।नेपाल सन् २०१६ देखि सो सङ्गठनको संवाद साझेदार रहँदै आएको छ । प्रधानमन्त्री ओलीसँग उहाँका धर्मपत्नी राधिका शाक्य, शिक्षा, विज्ञान तथा प्रविधिमन्त्री रघुजी पन्त, संस्कृति, पर्यटन तथा नागरिक उड्डयनमन्त्री बद्रीप्रसाद पाण्डे, नेपाली कांग्रेसका सांसद पूर्णबहादुर खड्का, प्रधानमन्त्रीका आर्थिक तथा विकास सल्लाहकार डा युवराज खतिवडा, नेपाल कम्युनिस्ट पार्टी (एमाले)का सांसद छविलाल विश्वकर्मालगायत उच्चस्तरीय सरकारी अधिकारीहरू रहनुभएको छ।",
      "link": "https://gorkhapatraonline.com/news/170505",
      "image": "https://gorkhapatraonline.com/storage/media/301003/conversions/pm-kp-sharma-oli-original-thumb.jpg"
    },
    {
      "slug": "170486",
      "title": "एमालेको दोस्रो विधान महाधिवेशन भदौ २० देखि ललितपुरमा",
      "timestamp": 1756857600000,
      "source": "gp",
      "content": "नेपाल कम्युनिस्ट पार्टी (एमाले) को दोस्रो विधान महाधिवेशन यही भदौ २० देखि २२ गतेसम्म ललितपुरको गोदावरीस्थित सनराइज हलमा हुने भएको छ ।",
      "longContent": "काठमाडौँ, भदौ १८ गते । नेपाल कम्युनिस्ट पार्टी (एमाले) को दोस्रो विधान महाधिवेशन यही भदौ २० देखि २२ गतेसम्म ललितपुरको गोदावरीस्थित सनराइज हलमा हुने भएको छ ।पार्टीका अध्यक्ष एवं प्रधानमन्त्री केपी शर्मा ओलीले भदौ २० गते बिहान ११ बजे विशेष समारोहका बिच महाधिवेशनको उद्घाटन गर्ने कार्यक्रम तय भएको छ । महाधिवेशनमा दुई हजार २६ जना प्रतिनिधि र आयोजक समितिका ३१५ जना गरी कुल दुई हजार ३४१ जना सहभागी हुने पार्टीले जनाएको छ ।‘निर्णायक राष्ट्रिय शक्ति निर्माण हाम्रो सङ्कल्प, समृद्ध नेपाल, सुखी नेपाली हाम्रो गन्तव्य’ भन्ने मूल नाराका साथ सम्पन्न हुने महाधिवेशनलाई भव्य र सभ्य बनाउन आवश्यक तयारी पूरा भएको पार्टीको केन्द्रीय प्रचार विभागका प्रमुख राजेन्द्र गौतमले जानकारी दिनुभयो ।महाधिवेशनमा अध्यक्ष ओलीले राजनीतिक प्रतिवेदन, उपाध्यक्ष एवं उपप्रधानमन्त्री तथा अर्थमन्त्री विष्णुप्रसाद पौडेलले विधान संशोधन प्रस्ताव र महासचिव शङ्कर पोखरेलले सङ्गठनात्मक प्रतिवेदन प्रस्तुत गर्ने कार्यक्रम छ । यस्तै, केन्द्रीय अनुशासन आयोग, लेखा आयोग, निर्वाचन आयोग र सल्लाहकार परिषदका अध्यक्षहरूले आ–आफ्ना प्रतिवेदन पेस गर्ने तयारी गरिएको छ ।विधान संशोधन प्रस्तावमा ७० वर्षे उमेरहद हटाउने, जिल्ला कमिटीलाई कार्यकारी बनाउने, २५१ सदस्यीय केन्द्रीय कमिटी, त्यसको एकतिहाइ पोलिटब्यूरो र १५ सदस्यीय स्थायी कमिटी रहने व्यवस्था प्रस्ताव गरिएको छ । स्थायी कमिटीमा कम्तीमा एक महिला अनिवार्य हुने प्रावधानसमेत प्रस्ताव गरिएको छ ।सङ्गठनात्मक प्रतिवेदनमार्फत पार्टी निर्माणका चुनौती, समाधानका उपाय र निर्णायक राष्ट्रिय शक्ति निर्माणको मार्गचित्र प्रस्तुत गरिने छ । राजनीतिक प्रतिवेदनमा भने राष्ट्रिय, अन्तर्राष्ट्रिय परिस्थिति विश्लेषण गर्दै पार्टीको आगामी कार्यदिशा र समाजवाद स्थापनाको रोडम्याप प्रस्तुत गरिने पार्टीले जनाएको छ ।महाधिवेशनलाई सफल बनाउन आठ वटा उपसमितिहरू गठन गरिएको छ । स्वागत, आवास, स्वास्थ्य, प्रचार, मञ्च सजावट, सांस्कृतिक कार्यक्रमदेखि लिएर यातायात र सुरक्षासम्मका तयारी पूरा भएको पार्टीले जनाएको छ ।एमालेले यस ऐतिहासिक महाधिवेशनलाई सफल बनाउन पत्रकारहरूको रचनात्मक सहयोग अपरिहार्य हुने भन्दै तथ्यगत सूचनाको सङ्कलन र सम्प्रेषणमा सहकार्य गर्न आग्रहसमेत गरेको छ ।पत्रकार सम्मेलनमा एमाले महासचिव शङ्कर पोखरेल, उपमहासचिव पृथ्वी सुब्बा गुरुङ, सचिव योगेश भट्टराई, नेता लालबाबु पण्डित र  केन्द्रीय प्रचार तथा प्रकाशन विभाग प्रमुख राजेन्द्र गौतमलगायतका नेताहरू सहभागी हुनुहुन्छ ।",
      "link": "https://gorkhapatraonline.com/news/170486",
      "image": "https://gorkhapatraonline.com/storage/media/300905/conversions/UML-original-thumb.jpg"
    },
    {
      "slug": "170407",
      "title": "वैदेशिक रोजगारीमा महिलाको आकर्षण बढ्दो",
      "timestamp": 1756857600000,
      "source": "gp",
      "content": "वैदेशिक रोजगारीका लागि विदेश जाने महिला बर्सेनि बढेका छन् । वैदेशिक रोजगार विभागका अनुसार आव २०७७/७८ देखि वैदेशिक रोजगारीमा जाने महिलाको सङ्ख्या बढ्दै गएको हो । विभागका अनुसार आव २०८०/८१ मा ८० हजार १७२ र आव २०८१/८२ मा ९४ हजार ४५५ महिलाले श्रम स्वीकृति लिएर वैदेशिक रोजगारीका लागि विदेश गएका छन् ।",
      "longContent": "काठमाडौँ, भदौ १८ गते । वैदेशिक रोजगारीका लागि विदेश जाने महिला बर्सेनि बढेका छन् । वैदेशिक रोजगार विभागका अनुसार आव २०७७/७८ देखि वैदेशिक रोजगारीमा जाने महिलाको सङ्ख्या बढ्दै गएको हो । विभागका अनुसार आव २०८०/८१ मा ८० हजार १७२ र आव २०८१/८२ मा ९४ हजार ४५५ महिलाले श्रम स्वीकृति लिएर वैदेशिक रोजगारीका लागि विदेश गएका छन् । यस्तै आव २०७९/८० मा ७२ हजार १३४, आव २०७८/७९ मा ४९ हजार १२८ र आव २०७७/७८ मा ११ हजार ४५६ महिलाले श्रम स्वीकृति लिएर वैदेशिक रोजगारीमा गएका छन् । पछिल्लो पाँच वर्षको तथ्याङ्क अनुसार रोजगारीका लागि विदेश जाने महिला बढेको देखिएको हो । पाँच वर्षअघिको तुलनामा वैदेशिक रोजगारीमा जाने महिलाको सङ्ख्या आठ प्रतिशतले वृद्धि भएर गत वर्ष ११.२५ प्रतिशत पुगेको छ । पाँच वर्षअघि विदेश जाने नेपालीमध्ये पाँच प्रतिशत मात्र महिलाले श्रम स्वीकृति लिएका थिए । बिदेसिने महिलाको सङ्ख्या प्रतिवर्ष एक/एक प्रतिशतका दरले वृद्धि भएको देखिन्छ । कोभिड सङ्क्रमणअघि २०७४/७५ मा ३२ हजार ९६४ महिलाले विदेश जान श्रम स्वीकृति लिएकोमा गत आव २०८१/८२ मा साढे ९४ हजार पुगेको छ ।तथापि यो सङ्ख्या श्रम स्वीकृति लिएका महिलाको मात्रै हो । श्रम स्वीकृति नलिई भारत, बङ्गलादेशको बाटो हुँदै खाडी र मलेसियामा घरेलु काम जानेको सङ्ख्या योभन्दा धेरै भएको अनुमान छ । सरकारले औपचारिक रूपमा खाडी र मलेसियामा विगत नौ वर्षदेखि घरेलु श्रमिकमा जाने महिलालाई प्रतिबन्ध लगाएको छ । २०७४ सालमा संसद्को परराष्ट्र तथा श्रम सम्बन्ध समितिको अध्ययनले घरेलु श्रमिकका रूपमा जाने महिला असुरक्षित रहेको जनाउँदै रोक्न सरकारलाई निर्देशन दिएपछि रोकिएको थियो । विभागका अनुसार अछिल्लो आवमा सात लाख ४१ हजार २९७ जनाले श्रम स्वीकृति लिएकोमा ८० हजार १७२ जना (१०.८० प्रतिशत) महिलाले श्रम स्वीकृति लिएका थिए भने गत आवमा आठ लाख ३९ हजार २६६ जनाले श्रम स्वीकृति लिएकोमा ९४ हजार ४५५ (११.२५ प्रतिशत) महिला थिए । विभागले सार्वजनिक गरेको प्रतिवेदनमा खाडी र मलेसियामा घरेलु कामबाहेकका उत्पादन उद्योग, डिपार्टमेन्ट स्टोरमा प्याकेजिङ, होटेलमा जाने महिलाको सङ्ख्या बढेको देखिन्छ भने पछिल्लो समयमा इजरायल, दक्षिण कोरिया, जोर्डन, बेलायत, माल्टालगायतका देशमा नर्स, केयरगिभर, कृषि उत्पादन, घरेलु श्रमिक र गार्मेन्टमा काम गर्न जाने गरेका छन् । विगत पाँच वर्षको तुलनामा गत आव २०८१/८२ मा सबैभन्दा बढी महिलाले विदेश जान श्रम स्वीकृति लिएका छन् । वैदेशिक रोजगारी विभागका महानिर्देशक कमलप्रसाद भट्टराईले रोजगारीका अवसर बढेसँगै संयुक्त अरब इमिरेटस् (युएई), कतार, कुवेत, साइप्रस, मलेसिया उत्पादन उद्योग तथा सरकारी तवरबाट कोरिया तथा इजरायल जान श्रम स्वीकृति लिनेको सङ्ख्या बढेको बताउनुभयो । वैदेशिक रोजगारीका लागि सयभन्दा बढी देश खुला गरिएको भए पनि नेपाली महिलाका लागि मलेसिया, कतार, साउदी अरेबिया, युएई र कुवेत नै संस्थागत वैदेशिक रोजगारीका मुख्य गन्तव्य रहेको देखिन्छ । त्यसमा पनि युएई र कतारले मात्रै ६० प्रतिशतभन्दा बढी हिस्सा ओगटेको पाइन्छ । संस्थागत (म्यानपावर) बाट वैदेशिक रोजगारीमा जानेमध्ये महिलाको अनुपात तीन प्रतिशतभन्दा कम छ ।बढ्यो शोषण र ठगी पनिसरकारले नेपाली महिलालाई खाडी मुलुक र मलेसियामा घरेलु श्रममा जान नौ वर्षदेखि रोक लगाएको छ तर पनि नेपाली महिला अवैधानिक बाटो प्रयोग गरेर ती देशमा जाने क्रम रोकिएको छैन । वैदैशिक रोजगारीमा यस्तो अवैध प्रवेशले महिलामाथि शोषण र ठगी झनै बढेको सरकारी अध्ययनले नै देखाएको छ । परराष्ट्र मन्त्रालयको मध्य एसिया, पश्चिम एसिया तथा अफ्रिका महाशाखा प्रमुख तथा पूर्वराजदूत रामकाजी खड्काको संयोजकत्वमा गठित उच्चस्तरीय समितिले घरेलु श्रमिकलाई रोक लगाउँदा महिलाको शोषण र ठगी झनै बढेको निष्कर्ष निकालेको छ । समितिले तयार पारेको प्रतिवेदनमा घरेलु श्रमिकका रूपमा महिला खाडीमा जाने क्रम नरोकिएको र जसले गर्दा ती महिलाको सामाजिक सुरक्षा, उद्धारलगायतका प्रक्रिया जटिल बनेको उल्लेख छ ।प्रतिवेदनमा सङ्गठित क्षेत्रमा काम गर्न अवसर प्राप्त नहुने र योग्यता नपुग्ने पुरुष तथा महिलालाई संस्थागत हिसाबले घरेलु काममा जान बन्देज लगाउँदा बिचौलियामार्फत सहजै भ्रमण भिसा प्राप्त गरी अवैध बाटोबाट खाडी देशमा पठाइएकाको उद्धार, सहायता, बिमा, क्षतिपूर्ति, सामाजिक सुरक्षा तथा कानुनी सहायता र प्रतिरक्षामा समस्या भएको उल्लेख छ । अवैध रूपमा घरेलु श्रमिकमा जानेको तथ्याङ्क र अभिलेख राज्यका कुनै पनि निकायसँग नहुने भएकाले कानुनी सहायता प्रदान गर्न असहज भइरहेको प्रतिवेदनमा उल्लेख छ । प्रतिवेदन अनुसार भ्रमण भिसाको माध्यमबाट वैदेशिक रोजगारीमा गएका श्रमिकबाट मानव बेचबिखन तथा ओसारपसारमा संलग्न व्यक्ति÷गिरोहले अवाञ्छित लाभ लिने गरेको छ । प्रतिवेदन अनुसार अवैध बाटोबाट गन्तव्यमा पुगेका श्रमिकले शारीरिक, मानसिक तनाव र मनोवैज्ञानिक समस्याका कारण आत्महत्याको बाटो रोज्ने क्रम बढ्दै गएको छ । नेपाल आएर पुनः रोजगारीका लागि गन्तव्य मुलुकमा जान नपाइने त्रासले लामो समय स्वदेश फर्कन नसकेका दृष्टान्त रहेको प्रतिवेदनमा उल्लेख छ ।  परराष्ट्रमन्त्री आरजु राणा देउवा, गृहमन्त्री रमेश लेखक र श्रम, रोजगार तथा सामाजिक सुरक्षामन्त्री शरत्सिंह भण्डारीको संयुक्त बैठकपछि परराष्ट्रमन्त्रीस्तरीय निर्णयबाट गत २८ चैतमा खड्काको नेतृत्वमा उच्चस्तरीय समिति गठन गरिएको थियो । संसद्को तत्कालीन अन्तर्राष्ट्रिय सम्बन्ध तथा श्रम समितिले २० चैत २०७३ मा सम्बन्धित मुलुकले घरेलु श्रमिकसम्बन्धी ठोस कानुन नबनाउँदासम्म र नेपालसँग द्विपक्षीय श्रम सम्झौता नगर्दासम्म खाडी मुलुकमा नेपाली श्रमिक पठाउने कार्य पूर्णतः बन्द गर्न मन्त्रीपरिषद्लाई निर्देशन दिने निर्णय गरेको थियो । त्यसका आधारमा संस्थागत रूपमा घरेलु श्रमिक पठाउने कार्यसमेत रोकिएको छ । यसपछि बिचौलियाले घरेलु श्रमिकलाई भिजिट भिसामार्फत विभिन्न मुलुकमा पठाउँदै आएका छन् । केही दिनपहिले भारत हुँदै कुवेत जान लागेका ४७ नेपाली महिलालाई भारतको नयाँ दिल्लीस्थित अन्तर्राष्ट्रिय विमानस्थलबाट फर्काइएको थियो । घरेलु श्रमिकका रूपमा सबैभन्दा बढी अति गरिब, विपन्न र एकल महिला जाने गरेको प्रतिवेदनमा उल्लेख छ । पछिल्ला चार वर्षभित्र भिजिट भिसा प्रयोग गरी गएका महिला एक लाख ७७८ छन् । यसमा कति घुम्न र कति घरेलु श्रमका लागि गएको भन्ने प्रस्ट खुल्दैन । वैदेशिक रोजगारीबाट फर्केका महिलाको संस्था (पौरखी नेपाल) का संस्थापक अध्यक्ष मञ्जु गुरुङले घरेलु काममा मलेसियासहित खाडी जान महिलालाई प्रतिबन्ध लगाउनु मात्रै समाधान भएकाले व्यवस्थित र सुरक्षित गरेर फुकुवा गर्नुपर्नेमा जोड दिनुभयो ।",
      "link": "https://gorkhapatraonline.com/news/170407",
      "image": "https://gorkhapatraonline.com/storage/media/300759/conversions/4567-original-thumb.jpg"
    },
    {
      "slug": "170404",
      "title": "सबै कूटनीतिक ढोका खोलेर संवाद गर्न सुझाव",
      "timestamp": 1756857600000,
      "source": "gp",
      "content": "नेपाल र भारतबिचको सीमा विवाद सुल्झाउन सबै तहका कूटनीतिक संयन्त्रले सक्रियता बढाउनुपर्ने विज्ञहरूले सुझाएका छन् ।   चीन र भारतबिच लिपुलेक नाकाबाट व्यापार सञ्चालन गर्ने समझदारीले नेपाल–भारत सीमा विवाद थप उकासिए पनि कूटनीतिक संवादका माध्यमबाट यसको सहज समाधान खोजिनुपर्ने उहाँहरूको भनाइ छ । यसैबिच समझदारीका मामिलामा चीन भ्रमणमा रहनुभएका प्रधानमन्त्री केपी शर्मा ओलीले चीनका राष्ट्रपतिसमक्ष चीन–भारत सम्झौताप्रति आपत्ति प्रकट गरिसक्नुभएको छ ।",
      "longContent": "गोरखापत्र समाचारदाताकाठमाडौँ, भदौ १८ गते । नेपाल र भारतबिचको सीमा विवाद सुल्झाउन सबै तहका कूटनीतिक संयन्त्रले सक्रियता बढाउनुपर्ने विज्ञहरूले सुझाएका छन् । चीन र भारतबिच लिपुलेक नाकाबाट व्यापार सञ्चालन गर्ने समझदारीले नेपाल–भारत सीमा विवाद थप उकासिए पनि कूटनीतिक संवादका माध्यमबाट यसको सहज समाधान खोजिनुपर्ने उहाँहरूको भनाइ छ । यसैबिच समझदारीका मामिलामा चीन भ्रमणमा रहनुभएका प्रधानमन्त्री केपी शर्मा ओलीले चीनका राष्ट्रपतिसमक्ष चीन–भारत सम्झौताप्रति आपत्ति प्रकट गरिसक्नुभएको छ । भारतसँगको समझदारीपछि छिमेकी चीनसमेत उक्त विवादित भूमिमा जोडिएपछि विवाद त्रिदेशीय बन्न पुगेको छ । यद्यपि चीन सरकारले विवादको मुद्दा नेपाल र भारतबिचको रहेको र नेपालको विरुद्धमा चीन कहिल्यै नरहने प्रस्ट पारेको छ तर विवादकाबिच भारत र चीनबिच व्यापार नाका सञ्चालन हुने नहुने अन्योल छँदै छ । सोही सन्दर्भमा मङ्गलबार काठमाडौँमा भेला भएका कूटनीतिक क्षेत्रका विज्ञले सीमा विवादको मामिलामा सबै खालका कूटनीतिक संयन्त्रलाई सक्रिय पार्न सरकारलाई सुझाव दिएका छन् ।टङ्कप्रसाद आचार्य स्मृति प्रतिष्ठानले आयोजना गरेको ‘नेपाल–चीन–भारत सम्बन्ध : समस्या र अपेक्षा’ विषयमा गरेको बहसमा विज्ञले ट्र्याक वान, ट्र्याक टुलगायतका सबै खालका कूटनीतिक मार्ग प्रशस्त गर्दै समस्या समाधानमा अघि बढ्नुपर्ने औँल्याएका हुन् । पूर्वपरराष्ट्रमन्त्री कमल थापाले छिमेकीसमक्ष मुखको तितो पोख्ने मात्र नभई समाधानमुखी उपाय अवलम्बन गर्नु बुद्धिमत्तापूर्ण हुने टिप्पणी गर्नुभयो । नेपाल–भारत सीमा विवाद जटिलतातर्फ अग्रसर रहेको उल्लेख गर्दै उहाँले भन्नुभयो, “महाकालीपूर्वको सबै भूभाग हाम्रो हो, काली नदीको मुहान कुन हो भन्ने मात्र विवाद हो, यसमा प्रस्ट हुनु पर्छ ।”यो क्षेत्रमा सन् २०१५ मा भारतले मानसरोवर जाने बाटो खन्न थालेपछि सीमा विवाद सतहमा आएको हो । कांग्रेस नेता सुशील कोइराला नेतृत्वको सरकारले सूर्यनाथ उपाध्याय नेतृत्वमा कार्यदल गठन गरेर सीमा विवादको एउटा प्रतिवेदन तयार पारिएको थियो । उक्त प्रतिवेदन केपी शर्मा ओली नेतृत्वको तत्कालीन सरकारका उपप्रधानमन्त्री तथा परराष्ट्रमन्त्रीका हैसियतमा उक्त प्रतिवेदन आफूले नै बुझेर सम्बन्धित ठाउँमा समाधानका लागि दिएको स्मरण थापाले गर्नुभयो । पछि सन् २०१९ नोभेम्बर महिनामा भारतले नेपालको भूभागसमेत समेटेर राजनीतिक नक्सा जारी गरेपछि विवाद उच्च बन्यो । नेपालले कूटनीतिक नोट पठाएरै आपत्ति जनायो । सन् २०२० मा भारतले धार्चुला­लिपुलेकको बाटोको उद्घाटन ग¥यो । नेपालले संवादमार्फत विवाद समाधानका लागि पहल जारी राखे पनि वार्ता हुन नसकेपछि २०२० को जुन महिनाताका नेपालको भूभाग सबै समेटेर राजनीतिक नक्सा अद्यावधिक ग¥यो । विवाद समाधानको पहल गर्दैगर्दाको अनुभव सुनाउँदै पूर्वपरराष्ट्रमन्त्री प्रदीप ज्ञवालीले कतिपय कुरा गर्न नेपालको क्षमताभन्दा बाहिर हुने गरेको स्वीकार गर्नुभयो । उहाँले भन्नुभयो, “चीन र भारत नेपालको छिमेकी रहेकाले उनीहरूको राम्रो भएको देख्न चाहन्छौँ तर त्यसको मूल्य नेपालले चुकाउनुभएन ।” चीनले नेपालको सार्वभौमिकतामा हस्तक्षेप गर्दैनौँ भन्दै गर्दा विवादित भूमिमा व्यापार सञ्चालन गर्न भारतलाई सहयोग हुने गरी गरेको सहमतिलाई कसरी लिने भन्ने प्रश्न अहिले खडा भएको टिप्पणी उहाँले गर्नुभयो । अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्यायले नेपालले सीमा विवादका सम्बन्धमा भावनामा बगेरभन्दा पनि तथ्यमा रहेर भारतसँग वार्तामा बस्नुपर्नेमा जोड दिनुभयो । त्रिभुवन विश्वविद्यालयकी उपप्राध्यापक डा. लीला न्याइच्याईले ‘सिजन’ मा मात्र सीमाको कुरा नगरेर हर तह र तप्काबाट समाधानको पहललाई नेपालको हितमा साध्नुपर्ने औँल्याउनुभयो । त्यस्तै त्रिविको अन्तर्राष्ट्रिय सम्बन्ध तथा कूटनीतिक विभाग प्रमुख अपेक्षा शाहले सीमा विवादलगायका विषयमा तत्काल प्रतिक्रिया दिनुभन्दा पनि सोचेर बुझेर दिनुपर्ने सुनाउनुभयो ।",
      "link": "https://gorkhapatraonline.com/news/170404",
      "image": "https://gorkhapatraonline.com/storage/media/300802/conversions/india-nepal-original-thumb.jpg"
    },
    {
      "slug": "170403",
      "title": "विदेशीको निगरानी गरिने",
      "timestamp": 1756857600000,
      "source": "gp",
      "content": "अध्यागमन विभागले नेपाल घुम्न आउने विदेशी पर्यटकमाथि निगरानी गर्ने भएको छ । विभागले विदेशी पर्यटकको दर्ता तथा अनुगमन (ट्र्याकिङ) प्रणालीमार्फत नेपाल प्रवेश गर्ने विदेशी पर्यटकको बसोबास तथा गतिविधिसम्बन्धी व्यवस्थित अभिलेख राख्ने भएको हो ।",
      "longContent": "गोरखापत्र समाचारदाताकाठमाडौँ, भदौ १८ गते । अध्यागमन विभागले नेपाल घुम्न आउने विदेशी पर्यटकमाथि निगरानी गर्ने भएको छ । विभागले विदेशी पर्यटकको दर्ता तथा अनुगमन (ट्र्याकिङ) प्रणालीमार्फत नेपाल प्रवेश गर्ने विदेशी पर्यटकको बसोबास तथा गतिविधिसम्बन्धी व्यवस्थित अभिलेख राख्ने भएको हो ।विभागका महानिर्देशक रामचन्द्र तिवारीले भन्नुभयो, “विदेशी नागरिकको बसोबास, सुरक्षा, सम्भावित अपराध नियन्त्रण र पर्यटन प्रवर्धनको उद्देश्यसाथ यो प्रणाली लागु गर्न लागिएको हो । यसले नेपाल प्रवेश गर्ने विदेशी नागरिकको बसोबास र नेपाल बसाइका गतिविधि निगरानीमा राख्न र आपत्कालीन अवस्थामा खोज उद्धार तथा सुरक्षा सुनिश्चित गर्न सहज हुने छ ।” यो प्रणाली पहिलो चरणमा असोज १ गतेबाट काठमाडौँ उपत्यकाभित्रका तारे होटेलमा लागु हुने बताउँदै उहाँले दोस्रो चरणमा मङ्सिर १ गतेबाट सबै तारे होटेल, हवाई सेवा कम्पनी, ट्रुर्स एन्ड ट्राभल्स, मनी एक्स्चेन्जर, सबै प्रकारका होटेल, गेस्ट हाउस र अन्य सार्वजनिक तथा निजी संस्थाबाट प्रवाह हुने सेवा लागु गरिने जानकारी दिनुभयो ।यस प्रणालीमार्फत पर्यटन क्षेत्रको सुरक्षित र व्यवस्थित विकासमा सहयोग पुग्नुका साथै नेपाल प्रवेश गरेको विदेशी नागरिक कुन होटेलमा बसेको छ, कति दिन बस्यो, वर्तमान अवस्थामा कहाँ र कुन स्थानमा बसेको छ भन्नेबारे यकिन तथ्याङ्क सरकारसँग रहने जनाइएको छ । यसका लागि पर्यटकले होटेलमा प्रवेश गर्नुअघि अनलाइनमार्फत अनिवार्य रूपमा विभागको यो प्रव्रिmया पूरा गर्नुपर्ने छ ।देशभर यो प्रणाली लागु गर्ने तयारी अनुसार विभागले पर्यटन क्षेत्रसँग सम्बन्धित सबै सार्वजनिक संस्था तथा निजी कम्पनीलाई अनिवार्य रूपमा प्रणालीमा आबद्ध गराउने भएको छ ।",
      "link": "https://gorkhapatraonline.com/news/170403",
      "image": "https://gorkhapatraonline.com/storage/media/300755/conversions/aadhgaman-Untitled-1-original-thumb.jpg"
    },
    {
      "slug": "170396",
      "title": "विश्वासको मतको विवाद पूर्ण इजलासमा",
      "timestamp": 1756857600000,
      "source": "gp",
      "content": "प्रधानमन्त्रीको विश्वासको मतसम्बन्धी विवादमा संवैधानिक व्याख्या आवश्यक रहेको भन्दै सर्वोच्च अदालतको संयुक्त इजलासले मुद्दालाई पूर्ण इजलासमा पेस गर्न आदेश गरेको छ ।",
      "longContent": "काठमाडौँ, भदौ १८ गते ।  प्रधानमन्त्रीको विश्वासको मतसम्बन्धी विवादमा संवैधानिक व्याख्या आवश्यक रहेको भन्दै सर्वोच्च अदालतको संयुक्त इजलासले मुद्दालाई पूर्ण इजलासमा पेस गर्न आदेश गरेको छ । न्यायाधीश तिलप्रसाद श्रेष्ठ र श्रीकान्त पौडेलको संयुक्त इजलासले पूर्ण सुनुवाइका निम्ति पूर्ण इजलासमा पठाएको हो । संविधानको धारा १०० (२) को व्याख्या आवश्यक रहेको भन्दै पूर्ण इजलासमा पठाइएको हो । सुनुवाइअघि तीन कागजात थप झिकाउने आदेश पनि अदालतले गरेको छ । आदेशमा भनिएको छ, “प्रस्तुत निवेदनमा नेपालको संविधानको धारा १०० (२) को व्याख्याको जटिल संवैधानिक प्रश्न समावेश भएको देखिँदा सर्वोच्च अदालत नियमावली, २०७४ को नियम २३ (२) (ग) बमोजिम पूर्ण इजलासमा पेस गर्नू ।”अदालतले लिखित जवाफ परेको वा पर्ने अवधि भुक्तान भएको सात दिनभित्र सुनुवाइ गर्ने गरी पेसी तोक्न आदेश गरेको छ । सोअघि तीन कागजात झिकाउने आदेश पनि अदालतले गरेको छ । संयुक्त इजलासले सरकार गठनका लागि २०८१ असार ३१ गते राष्ट्रपति कार्यालयमा पेस गरेको दलहरूको समर्थनपत्र राष्ट्रपति कार्यालयबाट झिकाउन आदेश भएको छ । यस्तै संसद्मा विश्वासको मत लिने क्रममा प्रधानमन्त्रीले प्राप्त गर्नुभएको दल अनुसारको मत विवरण पनि अदालतले माग गरेको छ । २०८१ साउन ६ गते प्रधानमन्त्री ओलीले प्रतिनिधि सभामा विश्वासको मत लिनुभएको थियो । संसद् सचिवालयबाट ती विवरण झिकाउन आदेश भएको हो । यस्तै विश्वासको मतका सम्बन्धमा नागरिक उन्मुक्ति पार्टी, जनता समाजवादी पार्टी (नेपाल) र जनता समाजवादी पार्टीले गरेको निर्णय सम्बन्धित दलबाट झिकाउन आदेश भएको छ । सरकारमा सहभागी भएको नागरिक उन्मुक्तिले समर्थन फिर्ता लिँदा पनि प्रधानमन्त्रीले संविधानले तोकेको समयसीमाभित्र विश्वासको मत नलिएको भन्दै सर्वोच्चमा रिट दायर भएको थियो । संविधानको व्यवस्था पालना नभएकोमा प्रधानमन्त्रीलाई कामचलाउ घोषित गर्न माग निवेदनमा गरिएको थियो । रिटमा भदौ ५ गते न्यायाधीश सुनीलकुमार पोखरेलको एकल इजलासले अन्तरिम छलफलका लागि दुवै पक्षलाई बोलाएको थियो । एकल इजलासले चार संवैधानिक प्रश्न उठाएर विवाद चाँडो निरूपण हुनुपर्ने भन्दै भदौ ११ गते अन्तरिम छलफलको आदेश गरेको थियो तर भदौ ११ गते न्यायाधीशद्वय महेश शर्मा पौडेल र नृपध्वज निरौलाको संयुक्त इजलासले थप कागजात झिकाउने आदेश गरेको थियो । संयुक्त इजलासले नागरिक उन्मुक्ति (नाउपा) र जनता समाजवादी पार्टीले सरकारलाई दिएको समर्थन र फिर्ताबारेका पत्राचार संसद् सचिवालयबाट झिकाउन आदेश गरेको थियो । यस्तै अदालतले नाउपाका तर्फबाट सरकारमा सहभागी संस्कृति, पर्यटन तथा नागरिक उड्डयन राज्यमन्त्री अरुणकुमार चौधरीले राजीनामा दिए वा नदिएको जानकारी राष्ट्रपति कार्यालयसँग बुझ्न आदेश भएको थियो । श्रेष्ठसँग जवाफ माग‘भनसुन र घुसबिना’ न्याय नपाइने भन्ने अभिव्यक्ति दिनुभएका नेकपा (माओवादी केन्द्र) का नेता नारायणकाजी श्रेष्ठलाई अदालतको अवहेलना मुद्दामा जवाफ माग भएको छ । श्रेष्ठलाई १५ दिनभित्र जवाफ पेस गर्न अदालतले आदेश गरेको छ । न्यायाधीशद्वय तिलप्रसाद श्रेष्ठ र श्रीकान्त पौडेलको संयुक्त इजलासले लिखित जवाफको म्याद थाम्ने सुविधा दिन पनि इन्कार गरेको छ । लिखित जवाफ पर्ने अवधि पूरा भएको सात दिनभित्र सुनुवाइको पेसी तोक्न पनि अदालतले आदेशमा भनेको छ ।",
      "link": "https://gorkhapatraonline.com/news/170396",
      "image": "https://gorkhapatraonline.com/storage/media/300748/conversions/456-original-thumb.jpg"
    },
    {
      "slug": "170395",
      "title": "सङ्घीय निजामती विधेयक : राष्ट्रिय सभाबाट सर्वसम्मतिले पारित",
      "timestamp": 1756857600000,
      "source": "gp",
      "content": "राष्ट्रिय सभाले प्रतिनिधि सभाबाट सन्देशसहित प्राप्त सङ्घीय निजामती सेवा विधेयक–२०८० संशोधनसहित सर्वसम्मतिबाट पारित गरेको छ । यो विधेयक अब प्रतिनिधि सभामा जाने छ ।",
      "longContent": "मुख्य मुख्य संशोधन काठमाडौँ, भदौ १८ गते । राष्ट्रिय सभाले प्रतिनिधि सभाबाट सन्देशसहित प्राप्त सङ्घीय निजामती सेवा विधेयक–२०८० संशोधनसहित सर्वसम्मतिबाट पारित गरेको छ । यो विधेयक अब प्रतिनिधि सभामा जाने छ । राष्ट्रिय सभाको संशोधन प्रतिनिधि सभाले स्वीकार गरेपछि प्रमाणीकरणका लागि राष्ट्रपतिसमक्ष पठाइने छ । प्रमाणीकरण भएपछि यो ऐन तुरुन्त प्रारम्भ हुने छ ।भदौ १७ गते मङ्गलबार मध्यरातिसम्म विधेयक पारित गर्ने वा फिर्ता पठाउनुपर्ने संवैधानिक बाध्यताका बिच राष्ट्रिय सभाले सो विधेयक समयसीमाको अन्तिम दिन पारित गरेको हो । राजीनामा दिएका वा अवकाश प्राप्त निजामती कर्मचारीले दुई वर्षको ‘विश्राम अवधि’ बिताएपछि मात्रै राजनीतिक वा कूटनीतिक नियुक्ति लिन पाउने व्यवस्था राष्ट्रिय सभाले विधेयकमा राखेको छ । सभाको मङ्गलबारको बैठकमा सङ्घीय मामिला तथा सामान्य प्रशासनमन्त्री भगवती न्यौपानेले प्रतिनिधि सभाबाट सन्देशसहित प्राप्त ‘सङ्घीय निजामती सेवा विधेयक–२०८० पारित गरियोस्’ भन्ने प्रस्ताव पेस गर्नुभयो । सभाका अध्यक्ष नारायणप्रसाद दाहालले निर्णयार्थ प्रस्तुत गर्नुभएकोमा सो विधेयक सर्वसम्मतले पारित भयो । राष्ट्रिय सभाले पारित गरेको विधेयक अनुसार ‘सङ्घीय निजामती सेवा वा अन्य सरकारी सेवाको राजपत्राङ्कित विशिष्ट वा प्रथम श्रेणीको पदबाट राजीनामा दिएको वा अवकाश भएको कर्मचारीले राजीनामा स्वीकृत भएको वा सेवाबाट अवकाश भएको मितिले दुई वर्ष अवधि पूरा नभई कुनै पनि संवैधानिक, कूटनीतिक वा अन्य सरकारी पदमा नियुक्ति पाउने छैन’ कायम भएको छ । सो व्यवस्था मसौदा विधेयकको दफा ८२ (२) मा उल्लेख छ । प्रतिनिधि सभाबाट प्रतिवेदन लेखनका क्रममा दफा ८२ को त्रुटि भएपछि विधेयक विवादित बनेको थियो । साथै अन्तरसरकारी निकाय वा अन्तर्राष्ट्रिय विकास साझेदार निकाय वा गैरसरकारी क्षेत्रमा सञ्चालित आयोजनामा कर्मचारी वा परामर्शदाताका रूपमा काम गर्न अवकाश पाएको दुई वर्षसम्म नपाउने गरी राष्ट्रिय सभाले बन्देज लगाएको छ । विधेयकको ८२ (३) लाई राष्ट्रिय सभाले स्वीकार गरेको छ । जस अनुसार निजामती कर्मचारीले लोक सेवा आयोग वा सार्वजनिक निकायबाट पदपूर्तिका लागि लिइने प्रतियोगितात्मक परीक्षाको तयारीका लागि सञ्चालन गरिने प्रशिक्षण कार्यक्रममा कुनै पनि निजामती कर्मचारीले प्रशिक्षण दिन पाउने छैन । सङ्घीय संसद् सचिवालयका उपसचिवसमेत रहेका विधायन व्यवस्थापन समितिका उपसचिव नुमराज खनालले राष्ट्रिय सभाका ४२ जना सदस्यले १९३ वटा बुँदामा राखेको संशोधनमध्ये समितिले १०१ वटा बुँदामा संशोधन गरी प्रतिवेदन तयार गरेको जानकारी दिनुभयो । उहाँका अनुसार राजपत्र अनङ्कित प्रथम श्रेणी सहायक पाँचौँ (नायब सुब्बा) र राजपत्राङ्कित प्रथम श्रेणी अधिकृत ११ औँ (सहसचिव) मा खुलाबाट १० प्रतिशत पदपूर्ति हुने व्यवस्था गरिएको छ । राष्ट्रिय सभाले राजपत्राङ्कित प्रथम श्रेणी अधिकृत १३ औँ (अतिरिक्त सचिव) को व्यवस्था हटाएको छ । प्रतिनिधि सभाले सो व्यवस्था राखेको थियो । संशोधनबमोजिम सहसचिव अधिकृत १२ औँ, सचिव १३ औँ तथा मुख्य सचिव अधिकृत १४ औँ हुने भएको छ । राष्ट्रिय सभाले मसौदा विधेयकको दफा ५२ संशोधन गरेको छ । सरकारले सो दफामा निजामती कर्मचारी तथा कर्मचारीको परिवारका सदस्यको औषधी उपचारका लागि सामाजिक सुरक्षा कोषसँग आबद्ध गर्ने प्रस्ताव गरेको थियो । राष्ट्रिय सभाले सामाजिक सुरक्षा कोषसँगको आबद्धता हटाएर स्वास्थ्य बिमा बोर्डसँग आबद्ध गर्ने व्यवस्था राखेको छ । विधेयकमा निजामती कर्मचारीले ६० वर्ष उमेर पूरा भएपछि अनिवार्य अवकाश पाउने व्यवस्था छ । ‘तर यो ऐन प्रारम्भ भएको आर्थिक वर्षभरि निजामती कर्मचारीको अनिवार्य अवकाश हुने उमेरको अधिकतम हद ५८ वर्ष कायम रहने’ विधेयकले प्रतिबन्धात्मक वाक्यांश राखेकोमा प्रतिनिधि सभाले संशोधन ग¥यो । प्रतिबन्धात्मक वाक्यांशलाई संशोधन गरी ऐन प्रारम्भ भएको आर्थिक वर्षमा ५८ वर्ष उमेर पूरा हुने कर्मचारीले ५८ वर्ष उमेर पूरा भएपछि तथा ऐन प्रारम्भ भएको दोस्रो आर्थिक वर्षमा ५८ वर्ष उमेर पूरा हुने निजामती कर्मचारीले ५९ वर्ष उमेर पूरा भएपछि अनिवार्य अवकाश पाउने व्यवस्थालाई राष्ट्रिय सभाले स्वीकार गरेको हो । सो व्यवस्था अनुसार यस वर्ष ५८ वर्ष पुग्ने कर्मचारीको सेवा अवधि थप नहुने भयो । १६ को संयोगप्रतिनिधि सभाले पारित गर्न करिब १६ महिना लगाएको सङ्घीय निजामती सेवा विधेयक–२०८० राष्ट्रिय सभाले संशोधनसहित १६ दिनमा पारित गरेको हो । राष्ट्रिय सभाको विधायन समितिले भदौ २ गतेदेखि निजामती विधेयकमाथि सैद्धान्तिक छलफल सुरु ग¥यो । भदौ १७ गते १६ औँ दिनमा समितिले सो विधेयकको प्रतिवेदन पारित ग¥यो । भदौ २ गतेदेखि १७ गतेसम्म समितिको १६ वटा बैठक बसेको समितिका उपसचिव नुमराज शर्माले बताउनुभयो । राष्ट्रिय सभाको विधायन व्यवस्थापन समितिका सभापति तुलसाकुमारी दाहालले समयको चापका बाबजुद सहमति हुन बाँकी विषयमा बिहान छलफल टुङ्ग्याएर समितिबाट प्रतिवेदन पारित गराई भदौ १७ गते मङ्गलबार नै राष्ट्रिय सभामा पेस गर्नुभयो ।",
      "link": "https://gorkhapatraonline.com/news/170395",
      "image": "https://gorkhapatraonline.com/storage/media/300747/conversions/332-original-thumb.jpg"
    },
    {
      "slug": "170394",
      "title": "परराष्ट्रविद्को प्रस्टोक्ति ‘अकाट्य प्रमाण छन् लिपुलेक हाम्रो हो’",
      "timestamp": 1756857600000,
      "source": "gp",
      "content": "प्रधानमन्त्री केपी शर्मा ओलीले चीनका राष्ट्रपति सी चिनफिङसँग नेपालको भूमि लिपुलेकका सन्दर्भमा संवाद अघि बढाएको स्वागत गर्दै विज्ञहरूले प्रमाणका आधारमा त्रिपक्षीय विमर्श गर्न सुझाव दिएका छन् ।",
      "longContent": "गोरखापत्र समाचारदाता काठमाडौँ, भदौ १८ गते । प्रधानमन्त्री केपी शर्मा ओलीले चीनका राष्ट्रपति सी चिनफिङसँग नेपालको भूमि लिपुलेकका सन्दर्भमा संवाद अघि बढाएको स्वागत गर्दै विज्ञहरूले प्रमाणका आधारमा त्रिपक्षीय विमर्श गर्न सुझाव दिएका छन् । नेपाल–चीन कूटनीतिक सम्बन्धको ७० औँ वार्षिकोत्सव र प्रधानमन्त्री ओलीको चीन भ्रमण ः एक कोसेढुङ्गा शीर्षकमा ‘फ्रेन्ड्स अन दी क्लाउड’ ले आयोजना गरेको अन्तरसंवादमा परराष्ट्रविद्हरूले लिपुलेक नेपालको राष्ट्रिय स्वाधीनता र भौगोलिक अखण्डतासँग जोडिएको विषय भएको प्रस्ट पारेका हुन् । साङ्घाई सहयोग सङ्गठन (एससिओ) प्लसको शिखर सम्मेलन प्रधानमन्त्रीको सहभागिताबारे बोल्दै जापानका लागि पूर्वनेपाली राजदूत डा. विष्णुहरि नेपालले द्विपक्षीय संवादमा लिपुलेक, लिम्पियाधुरा र कालापानीको विषय उठेको र यो कोसेढुङ्गाका रूपमा स्थापित हुने बताउनुभयो । उहाँले भन्नुभयो, “दुईपक्षीय संवादपछि लिपुलेकको विषय कसरी अघि बढ्छ भन्ने कुरा महत्वपूर्ण छ । काली नदीलाई सन् १८२७ कै नक्सामा नेपालतर्फ देखाइएको हो । चीनसँग सन् १९६२ को सीमासम्बन्धी प्रोटोकल र सन् १९८८ को सीमा प्रोटोकल संवाद भयो । भारतको पुरानो नक्सामा लिपुलेकको भाग छैन । भारतसँग प्रमाण छैन । सन् १९५० को सन्धिले पनि यो कुरा प्रस्ट गर्छ ।”डा. नेपालले भारतका पूर्वप्रधानमन्त्री जवाहरलाल नेहरूले तत्कालीन राजा महेन्द्र शाहलाई लेखेको पत्र सार्वजनिक गर्नुपर्ने बताउनुभयो । उहाँले भन्नुभयो, “नेहरूको पत्रले सबै विषय प्रस्ट हुन्छ । त्यो पत्र चीनलाई पनि दिनु पर्छ ।” उहाँले सार्कलाई प्रभावकारी बनाउने, चीनलाई पनि सार्कमा समावेश गर्ने र एसियाली शताब्दीलाई सहयोग पु¥याउने गरी लाग्नुपर्ने बताउनुभयो । अस्ट्रेलियाका लागि नेपालका पूर्वराजदूत महेश दाहालले लिपुलेकका बारेमा कूटनीतिक वार्तामार्फत दीर्घकालीन समाधान खोज्नुपर्ने बताउनुभयो । उहाँले प्रधानमन्त्री ओली र परराष्ट्र मन्त्रालयले पनि संवाद अघि बढाइसकेको सन्दर्भमा नेपालको विकासका चुनौती छिचोल्दै पहिलो अर्थतन्त्र बन्ने यात्रामा अघि बढिरहेको चीनसँग सहकार्य गर्नका लागि पनि चीन नेपालको साथमा उभिनुपर्ने बताउनुभयो । नीति अनुसन्धान प्रतिष्‍ठानका कार्यकारी अध्यक्ष डा. विष्णुराज उप्रेतीले चीनले नेपालप्रति सद्भाव वृद्धि गर्नुपर्ने बताउनुभयो । उहाँले भन्नुभयो, “कालापानी हाम्रो हो । अकाट्य प्रमाण छन् । नेपालले भारतलाई संवादका लागि बसौँभन्दा नबस्ने कारण पनि नेपालसँग भएका ऐतिहासिक प्रमाण नै हुन् । अङ्ग्रेज शासककै प्रवृत्ति जस्तो गर्नुभएन । सिमाना सार्ने काम गर्न गलत हुन्छ ।”उहाँले आठ वटा ऐतिहासिक नक्साका आधारमा लिपुलेक, लिम्पियाधुरा र कालापानी नेपालको हो भन्ने पुष्टि हुने बताउँदै नेपालको भूमि भारतले मिच्दै गर्दा चीनले पनि सहायता गर्न नहुने भनाइ राख्नुभयो । उहाँले चीनले भारतसँग लिपुलेकको विषयमा भएको सहमतिका सन्दर्भमा पुनर्विचार गर्नुपर्ने बताउनुभयो । उहाँले भन्नुभयो, “कालापानी, लिम्पियाधुरा र लिपुलेकका सन्दर्भमा हामी एक हुनु पर्छ । राष्ट्रिय स्वाधीनता र भौगोलिक अखण्डतासँग जोडिएको विषय हो यो । नेपालले चीन र भारतसँग बसेर समाधान खोज्नु पर्छ ।” नेकपा (एमाले) परराष्ट्र मामिला विभाग सदस्य गोपाल खनालले एससिओ शिखर सम्मेलनमा प्रधानमन्त्रीको उपस्थिति महत्वपूर्ण र उपलब्धिमूलक भएको बताउनुभयो । उहाँले भन्नुभयो, “प्रधानमन्त्रीले चीनका राष्ट्रपति सीसँगको भेटमा हिमालय र भूपरिवेष्ठित देशले भोगेका समस्या उठाउनुभयो । क्षेत्रीय विषयसँगै राष्ट्रिय हितलाई केन्द्रमा राखेर संवाद भयो । महत्वपूर्ण विषय उठेका छन् ।” खनालले प्रधानमन्त्री ओलीले सीसँग नेपालको ३७० वर्गकिलोमिटर भूभागका सन्दर्भमा कुरा उठाउनुभएको बताउँदै सीमाको विषयमा वस्तुगत बहस गर्न पनि आलोचकलाई सुझाव दिनुभयो । उहाँले नेपालको भूमिका सन्दर्भमा भारतसँग चीनले सम्झौता गर्दा ध्यान पु¥याउनै पर्नेमा जोड दिनुभयो । उहाँले भन्नुभयो, “प्रधानमन्त्री ओलीले नेपालको राष्ट्रिय स्वार्थको प्रतिनिधित्व गर्दै राष्ट्रपति सीसँगको भेटवार्तामा राखेका विषय कुनै न कुनै रूपमा प्रतिविम्बित हुन्छन् । हामीसँग प्रमाण छन् । प्रमाण राखेर कुरा गर्नु पर्छ ।” साथै उहाँले नेपाल चीनको ग्लोबल सेक्युरिटी इनिसिएटिभमा सामेल नहुने प्रस्ट पार्नुभयो ।",
      "link": "https://gorkhapatraonline.com/news/170394",
      "image": "https://gorkhapatraonline.com/storage/media/300746/conversions/5566-original-thumb.jpg"
    },
    {
      "slug": "170393",
      "title": "विसं १९९५ मै तिरो तिरेका प्रमाण छन्",
      "timestamp": 1756857600000,
      "source": "gp",
      "content": "भारतले अतिक्रमण गरेको व्यास गाउँपालिका–१ का गाउँ नाबी, कुटी र गुञ्जीसहित लिपुलेक, लिम्पियाधुरा र कालापानी क्षेत्र नेपालको भएको प्रमाण दार्चुलाको मालपोत कार्यालयमा सुरक्षित छ ।",
      "longContent": "कृष्णबहादुर धामीदार्चुला, भदौ १८ गते । भारतले अतिक्रमण गरेको व्यास गाउँपालिका–१ का गाउँ नाबी, कुटी र गुञ्जीसहित लिपुलेक, लिम्पियाधुरा र कालापानी क्षेत्र नेपालको भएको प्रमाण दार्चुलाको मालपोत कार्यालयमा सुरक्षित छ । व्यास गर्खा अन्तर्गत पर्ने उल्लिखित गाउँका मुखियाले विसं १९९५ देखि मालपोत कार्यालय दार्चुलामा जग्गाको तिरो तिरेको रसिद सुरक्षित रहेको मालपोत कार्यालयका प्रमुख लक्ष्मीराज विष्टले जानकारी दिनुभयो । मालपोत कार्यालय प्रमुख विष्टका अनुसार दार्चुलामा रहेको विसं १९९५ को व्यास गर्खाको मोठमा कुटी गाउँका मुखिया पान्छोरा बुढा, गुञ्जी र नाबी गाउँका मुखिया हरिकृष्ण बुढाले जग्गाको तिरो तिरेको प्रमाण रहेको छ । सो मोठको सक्कलप्रति २०७२ चैत २६ गते तत्कालीन मालपोत अधिकृत प्रदीपसिंह धामीले भूमिसुधार तथा व्यवस्थापन विभाग बबरमहल काठमाडौँ पठाएको उहाँले बताउनुभयो । विभागबाट लिपुलेक क्षेत्रमा पर्ने छाङरु, तिङ्कर, बुदी, गरब्याङ, कुटी र नपल्च्यु गाउँको जग्गासम्बन्धीको मोठ सक्कलै अभिलेख पठाउन भएको आदेश अनुसार मोठ विभागमा पठाइएको उहाँको भनाइ छ । अहिले मालपोत कार्यालयसँग मोठको नक्कल प्रतिलिपि मात्रै छन् ।भारतले मिचेको नेपाली भूमि नाबी, कुटी र गुञ्जी गाउँका मुखियाले विसं १९९५ देखि २०३८ साल (नापी हुनुभन्दा पहिले) ४३ वर्षसम्म मालपोत कार्यालय दार्चुलामा जग्गाको तिरो तिरेको प्रशस्त प्रमाण छन् । साथै उहाँले २०१८ सालमा ती गाउँमा तत्कालीन तथ्याङ्क अधिकृत भैरव रिसालले जनगणना गरेकोसमेत बताउनुभयो ।यहाँका स्थानीयले २०१५ सालमा भएको पहिलो संसदीय आमनिर्वाचनमा मतदान गरेको जिल्ला समन्वय समिति दार्चुलाका पूर्वप्रमुख करबिरबहादुर कार्कीले बताउनुभयो । उहाँका अनुसार सो ठाउँका स्थानीय दार्चुलाको नौगाड गाउँपालिकाको धुलिगडा, अपि हिमाल गाउँपालिकाको सितोलार सदरमुकाम खलङ्गामा हिउँदको छ महिना बसाइँ सरेर बस्ने गर्दथे । २०३८ देखि २०४३ सालसम्म नापीगोश्वारा दार्चुलाले जग्गाको नापी सुरु गरेको पूर्वसमन्वय प्रमुख कार्कीले बताउनुभयो । मालपोत कार्यालय दार्चुलामा रहेको २०३५ सालको जग्गाको लगतमा पनि सो गाउँका मुखियाले तिरो तिरेको रसिद स्पष्ट देखिन्छ । व्यास गाउँपालिकाका उपाध्यक्ष विनोदसिंह कुँवर भारतले अतिक्रमण गरेको नेपाली भूमि लिपुलेक, लिम्पियाधुरा र कालापानी मेरो हो भनेर मात्र कहिल्यै फिर्ता नआउने बताउनुहुन्छ । “भूभाग फिर्ता ल्याउन सरकारले जोडदार रूपमा कूटनीतिक पहल गर्नु पर्छ,” उहाँले भन्नुभयो । साथै उहाँले तिङ्कर सडकमा आवश्यक बजेट विनियोजन गर्न, छाङरु र तिङ्करका बासिन्दा र सुरक्षाकर्मीलाई नेपालकै खाद्यान्न खुवाउन, आफ्नै भूमि भएर जाने बाटो बनाउन, नभए स्थानीयको आवतजावतका लागि हेलिकोप्टरको व्यवस्था गर्न सरकारसँग माग गर्नुभएको छ ।यस्तै दार्चुलाका प्रतिनिधि सभा सदस्य दिलेन्द्रप्रसाद बडूले विगतदेखि नै समस्याका रूपमा रहेको नेपाल–भारत सीमा विवादको विषय कूटनीतिक पहलमार्फत समाधान गर्नुपर्ने बताउनुभयो । उहाँले सबै प्रमाणले उक्त भूभाग नेपालको हो, नेपाली भूमिमा विदेशी हस्तक्षेप आपत्तिजनक रहेको बताउनुभयो ।",
      "link": "https://gorkhapatraonline.com/news/170393",
      "image": "https://gorkhapatraonline.com/storage/media/300770/conversions/444-original-thumb.jpg"
    },
    {
      "slug": "170110",
      "title": "एमाले विधान महाधिवेशन : यस्तो छ तयारी",
      "timestamp": 1756771200000,
      "source": "gp",
      "content": "नेकपा (एमाले) को विधान राष्ट्रिय महाधिवेशनमा प्रस्तुत हुने राजनीतिक प्रतिवेदनको तयारी सम्पन्न भएको छ ।",
      "longContent": "काठमाडौँ, भदौ १७ गते । नेकपा (एमाले) को विधान राष्ट्रिय महाधिवेशनमा प्रस्तुत हुने राजनीतिक प्रतिवेदनको तयारी सम्पन्न भएको छ । ललितपुरको गोदावरीस्थित सनराइज हलमा भदौ २० देखि २२ गतेसम्म हुने विधान महाधिवेशनमा प्रधानमन्त्री समेत रहनुभएका एमाले अध्यक्षले सो राजनीतिक प्रतिवेदन प्रस्तुत गर्नुहुनेछ ।एमाले प्रचार तथा प्रकाशन प्रमुख राजेन्द्र गौतमका अनुसार विधान महाधिवेशनको तयारीका सन्दर्भमा प्रस्तुत हुने सबै दस्तावेज अन्तिम चरणमा रहेका तथा भौतिक तयारीको कार्य तीव्ररुपमा अघि बढेको छ । उपप्रधान एवम् अर्थमन्त्री समेत रहनुभएका एमाले उपाध्यक्ष विष्णु पौडेलले विधान संशोधनसम्बन्धी प्रस्तावमा आएका सुझाव समग्रतामा हेर्नुभएको छ । गौतमले भन्नुभयो, “पार्टी अध्यक्षले महाधिवेशनमा प्रस्तुत गर्ने राजनीतिक प्रतिवेदनको तयारी सम्पन्न भइसकेको छ । पार्टीका उपाध्यक्ष विष्णु पौडेलले विधान संशोधनसम्बन्धी प्रस्तावमा आएका सुझावलाई कम्पायल गरेर हेरिरहनुभएको छ । त्यो सामग्री पनि अन्तिम चरणमा छ । पार्टी महासचिवबाट प्रस्तुत गर्ने सङ्गठनात्मक प्रस्ताव जो छ, त्यो पनि तयार भएको छ ।” एमाले महासचिव शंकर पोखरेलले प्रस्तुत गर्नुहुने सङ्गठनात्मक प्रतिवेदन पनि तयार भएको उहाँको भनाइ छ ।गाैतमका अनुसार अनुशासन आयोग, लेखा परीक्षण आयोग, निर्वाचन आयोग र केन्द्रीय सल्लाहकार परिषद्का तर्फबाट प्रस्तुत हुने दस्तावेजसम्बन्धी तयारीको काम अन्तिम चरणमा छ ।महाधिवेशन सफलताका लागि प्रतिनिधि व्यवस्थापन, मञ्च तथा हल व्यवस्थापन, स्वयम्सेवक व्यवस्थापन, आवास व्यवस्थापन, खाद्य व्यवस्थापन, प्रचार व्यवस्थापन, यातायात व्यवस्थापन, स्वास्थ्य व्यवस्थापन, सांस्कृतिक व्यवस्थापन, स्वागत गेट तथा साजसज्जा र दस्तावेज प्रकाशन व्यवस्थापनका लागि विभिन्न उपसमितिहरु गठन गरिएका छन् ।एमाले पोलिटब्युरो सदस्य विनोद श्रेष्ठका अनुसार यी उपसमितिको बैठक निरन्तर बस्दै आएको छ । श्रेष्ठले भन्नुभयो, “सबै विभागले आ–आफ्नो ढङ्गले काम गरिरहेको छ । प्रतिनिधि व्यवस्थापन सम्बन्धमा सङ्गठन विभागले सबै सूची उतारिसक्नुभएको छ । आवासको सन्दर्भमा सम्पर्क समन्वय समितिले जिम्मा लिएको छ । प्रतिनिधिहरु जो काठमाडौं बाहिरबाट आउँदैछन्, उनीहरुको व्यवस्थापनका लागि काम भइरहेको छ ।” उहाँले आफ्नो जिम्मेवारीमा मञ्च तथा यातायात व्यवस्थापन रहेको भन्नुहुँदै सातदोबाटोदेखि कार्यक्रम स्थलसम्म साझा यातायातको व्यवस्थापन गरिने जानकारी दिनुभयो ।दुई हजार ३२ प्रतिनिधिसङ्गठन विभाग प्रमुख काशीनाथ अधिकारीले विधान महाधिवेशनमा प्रतिनिधि सङ्ख्या दुई हजार ३२ रहेको जानकारी दिनुभयो । केन्द्रीय निकायका नेताहरु समेत गरी जम्मा दुई हजार तीन सय ४९ जना सहभागी हुनुहुने उहाँको भनाइ छ ।प्रचार विभाग प्रमुख गौतमले विधान महाधिवेशनमा सुरक्षा व्यवस्थापनका लागि तीन सय जना स्वयम्सेवक परिचालन हुने जानकारी दिनुभयो । उहाँले भन्नुभयो, “तीन सय स्वयम्सेवक परिचालन हुँदैछन् । हामी महाधिवेशन प्रतिनिधिको अद्यावधिक गर्ने, त्यसको नामावली लिने, रजिस्ट्रेसन गर्ने, त्यसको फिजिकल चार्ट बनाउने जस्ता कामहरु धमाधम भइरहेका छन् । निर्णायक राष्ट्रिय शक्ति निर्माण हाम्रो सङ्कल्प, समृद्ध नेपाल र सुखी नेपाली राष्ट्रिय गन्तव्य भन्ने मूल नाराका साथ हामीले अधिवेशनलाई अगाडि बढाएका छौं ।”फरक मतनेकपा (एमाले) को नवौं केन्द्रीय कमिटी बैठकले पूर्व राष्ट्रपति विद्यादेवी भण्डारीको सदस्यता नवीकरण स्थगित गर्ने निर्णय गरेको थियो । यस विषयमा एमाले वरिष्ठ उपाध्यक्षसहित दुई उपाध्यक्षद्वयले फरक मत राख्दै आएका छन् । एमाले उपाध्यक्ष युवराज ज्ञवालीले विधान महाधिवेशनमा आफूहरुको फरक मत कायम रहने बताउनुभयो । ज्ञवालीले भन्नुभयो, “पूर्व राष्ट्रपति राजनीतिमा सक्रिय हुनुहुँदैन भन्ने प्रश्न उठ्यो । दुई–दुई पटक नवीकरण गरिसकेपछिको अवस्थामा विभिन्न कारणले त्यसमाथि प्रश्न उठ्यो, अब त्यतातिर नजाऔं । उहाँ सक्रिय राजनीतिमा आउनुहुँदैन, तटस्थ भएर जिन्दगी बिताउनुपर्छ भन्नेमा संविधान, नियम, कानुन केहीले रोकेको छैन ।”राजनीतिमा सक्रिय हुने विषय नागरिकको मौलिक हक अन्तर्गत रहने तर, पार्टीले नदिएको अवस्थामा सदस्यताको प्रक्रिया अघि बढ्न नसक्ने उहाँको भनाइ छ । उहाँले भन्नुभयो, “सदस्यता भनेको पार्टीले दिएपछि लिने हो । पार्टीले मान्दै मान्दैन, हुँदैन भन्यो भने त्यो सदस्यता हुँदैन । कि त, महाधिवेशनले सदस्यता उचित छ भनेर दिनुपर्छ । नवीकरणलाई मान्यता दिनुपर्छ ।उहाँले पूर्व राष्ट्रपति विद्यादेवी भण्डारी सक्रिय राजनीतिमा आउन हुने या नहुने विषयमा निर्णय नभए यो विषय पछिसम्म लम्बिन सक्ने बताउनुभयो । “सम्बन्धित व्यक्तिले मेरो अधिकार हो भन्ने भयो । पार्टीले तपाइले पाउनुहुन्न भन्ने भयो । कतिपय यस्ता मुद्दा हुन्छन्, सम्बन्धित ठाउँमा निर्णय त हुन्छन् । संविधानमा पनि विमतिहरु छन् । संविधान संशोधन गर्ने बेला मतहरु आउँछन् । लागू हुँदैन त्यो एउटा पक्ष भयो तर एजेण्डा जीवित रहन्छ”, उहाँले भन्नुभयो, “कम्युनिष्टको झण्डा बोकेर मर्न चाहन्छु भन्यो भने उसले अन्तिमसम्म यो विषय उठाउने भयो नि त । या त, उहाँ ब्याक हुनपर्‍यो ।”उहाँले विधान महाधिवेशनमा नसुल्झेका विषय ११ औं महाधिवेशनमा उठ्न सक्ने समेत बताउनुभयो ।उहाँले भन्नुभयो, “विधान महाधिवेशनमा नमाने राष्ट्रिय महाधिवेशनमा उठ्ने भयो फेरि ११ औं महाधिवेशनमा । ११ औं महाधिवेशनमा नमाने १२ औं मा सम्बन्धित व्यक्तिले जबसम्म उठाइरहन्छ तबसम्म त्यो एजेण्डा बन्छ । पार्टीको मनस्थिती, अवस्था, स्थिती त परिवर्तन भइरहन्छ ।”गौतमले भने विधान अधिवेशनमा फरक मत औपचारिक रुपमा नआएको बताउनुभयो । गौतमले भन्नुभयो, “यस विषयमा औपचारिक रुपमा त्यस्तो केही कुरा जानकारी छैन । औपचारिक रुपमा नआएपछि कसरी भन्ने त”",
      "link": "https://gorkhapatraonline.com/news/170110",
      "image": "https://gorkhapatraonline.com/storage/media/300736/conversions/540959821_2253034801813877_8432907654793886230_n-original-thumb.jpg"
    },
    {
      "slug": "170385",
      "title": "सम्पदा संरक्षणमा सहजीकरण गर्ने प्रजिअको प्रतिवद्धता",
      "timestamp": 1756771200000,
      "source": "gp",
      "content": "ललितपुरका प्रमुख जिल्ला अधिकारी सुमन घिमिरेले सेवा प्रवाहलाई सहज बनाउँदै संस्कृति, सम्पदाको संरक्षणमा सहजीकरणको भूमिका निर्वाह गर्ने प्रतिबद्धता व्यक्त गर्नुभएको छ ।",
      "longContent": "गोरखापत्र अनलाइनललितपुर, भदौं १७ गते । ललितपुरका प्रमुख जिल्ला अधिकारी सुमन घिमिरेले सेवा प्रवाहलाई सहज बनाउँदै संस्कृति, सम्पदाको संरक्षणमा सहजीकरणको भूमिका निर्वाह गर्ने प्रतिबद्धता व्यक्त गर्नुभएको छ ।जिल्ला प्रशासन कार्यालयमा सञ्चारकर्मीहरुसँग कुराकानी गर्दै उहाँले सो प्रतिबद्धता व्यक्त गर्नुभएको हो । जात्रा, पर्व संस्कृतिम मौलिक परम्पराको हिसाबले ललितपुरको विशिष्ट महत्व रहेकोलाई आत्मसात गरेको बताउँदै प्रमुख जिल्ला अधिकारी घिमिरले भन्नुभयो,  ‘तपाईहरुले दिएको सुझावलाई ध्यानमा राखेर यहाँका पुरात्तात्विक स्थल, पोखरी, गुठीको जग्गा संरक्षणमा ध्यान दिनेछौं ।’आफूले चार पाँचवटा विषयलाई प्राथमिकतामा राखेको उल्लेख गर्दै प्रमुख जिल्ला अधिकारी घिमिरले भन्नुभयो, ‘सरकारी कार्यालयको सेवा प्रवाहको चुस्तता, शान्ति सुरक्षाको व्यवस्थापन, समुदायसँगको संवाद र समन्वय गर्दै विकास निर्माणमा सहजीकरण र विपत व्यवस्थापनको कामलगायत क्षेत्रलाई प्राथमिकतामा राख्नेछु । राष्ट्रिय परिचयपत्रका सम्बन्धमा सोधपुछ गर्ने कार्यलाई सहज बनाइदिएको छु ।’ यसअघि सञ्चारकर्मीहरुले सूचना प्रवाहलाई थप सहजीकरण गर्नुपर्ने, जिल्लाको भूगोल, यहाँको सांस्कृतिक संवेदनशीलताप्रति प्रशासनले महशुस गर्नुपर्ने, शान्ति सुरक्षाका विविध चुनौती विषयमा आफ्नो धारणा राखेकोमा सोलाई सम्बोधन गर्दै आफ्नो धारणा राख्नुभएको हो।सो अवसरमा नेवाः पत्रकार राष्ट्रिय दबूका वरिष्ठ उपाध्यक्ष सुनिल महर्जनले प्रशासनले गर्नुपर्ने नियमित दायित्वका अतिरिक्त विभिन्न जात्रा, पर्व, संस्कृति सम्पदा जोगाउने विषयमा पहलकदमी, सहजीकरण र समन्वयको भूमिका निर्वाह गर्नुपर्नेमा जोड दिनुभयो। नेपाल आदिवासी जनजाति पत्रकार महासंघका सचिव समेत रहेका महर्जनले सूचना प्रवाहमा थप व्यवस्थिति गर्नुपर्ने, मातृभाषाका पत्रकारिता गर्ने पत्रकारलाई प्रशासनले समेट्नुपर्ने र जनताको पीरमर्का बुझ्नुपर्ने विषयमा केन्द्रीत गर्दै आफ्नो धारणा राख्नुभयो।सम्पदा नेपाल टेलिभिजनका प्रमुख विश्वन्तर शाक्यले गुठी जग्गा संरक्षण, अतिक्रमणमा परेका सम्पदा र जग्गाको संरक्षणमा प्रशासनको सशक्तको भूमिका हुनुपर्ने खाँचो औल्याउनुभयो। नेवाः पत्रकार राष्ट्रिय दबूका ललितपुर शाखाका सदस्य सनि शाक्यले लागुऔषध दुव्र्यसनीको समस्या, शान्ति सुरक्षाका विविध चुनौतीबारे आफ्नो धारणा राख्नुभयो ।सञ्चारकर्मी हर्कबहादुर श्रेष्ठ, नेपालमण्डल टेलिभिजनका रामराजा बज्राचार्यले अव्यवस्थित बजार, मानिसहरुले भोग्नुपरिरहेको पाकेटमारको समस्या लगायत विषयमा आफ्नो धारणा राख्नुभयो। गृह मन्त्रालयको भदौं ४ गत बुधबारको निर्णयअनुसार घिमिरे प्रमुख जिल्ला अधिकारीको जिम्मेवारी सम्हाल्न भदौं ५ गते विहीबार ललितपुरमा आउनुभएको थियो। २५ वर्षअघि निजामति सेवामा प्रवेश गरेका घिमिरे यसअघि धादिङको प्रमुख जिल्ला अधिकारी हुनुहुन्थ्यो।सो अवसरमा सहायक प्रमुख जिल्ला अधिकारी गीता घिमिरेकोबमे उपस्थित थियो। सञ्चारकर्मी हर्कबहादुर श्रेष्ठ, नेपालमण्डल टेलिभिजनका रामराजा बज्राचार्यले अव्यवस्थित बजार, मानिसहरुले भोग्नुपरिरहेको पाकेटमारको समस्या लगायत विषयमा आआफ्नो धारणा राख्नुभयो। गृह मन्त्रालयको भदौं ४ गत बुधबारको निर्णय अनुसार घिमिरे प्रमुख जिल्ला अधिकारीको जिम्मेवारी सम्हाल्न भदौं ५ गते विहीबार ललितपुरको जिम्मेवारी लिएर आउनुभयो ।",
      "link": "https://gorkhapatraonline.com/news/170385",
      "image": "https://gorkhapatraonline.com/storage/media/300726/conversions/sunil1-original-thumb.jpg"
    },
    {
      "slug": "170379",
      "title": "प्रधानमन्त्री ओली र चीनका उपराष्ट्रपति हानबिच भेटवार्ता",
      "timestamp": 1756771200000,
      "source": "gp",
      "content": "बेइजिङस्थित सरकारी अतिथिगृह देउथाई स्टेट गेस्टहाउसमा आज भएको भेटवार्तामा उहाँहरूबिच द्विपक्षीय आपसीहितका विविध विषयमा कुराकानी भएको परराष्ट्र मन्त्रालयले जनाएको छ।",
      "longContent": "बेइजिङ, भदौ १७ गते। चीनको औपचारिक भ्रमणमा रहनुभएका प्रधानमन्त्री केपी शर्मा ओली र चिनियाँ उपराष्ट्रपति हान चङ्गबिच द्विपक्षीय भेटवार्ता भएको छ।बेइजिङस्थित सरकारी अतिथिगृह देउथाई स्टेट गेस्टहाउसमा आज भएको भेटवार्तामा उहाँहरूबिच द्विपक्षीय आपसीहितका विविध विषयमा कुराकानी भएको परराष्ट्र मन्त्रालयले जनाएको छ। भेटमा चिनियाँ पक्षले दुईपक्षीय कूटनीतिक सम्बन्ध विस्तारका साथै दुवै देशलाई लाभ हुने आयोजना अघि बढाउने विषयमा छलफल गरेको थियो। त्यसैगरी नेपाली पक्षले औपचारिक भ्रमणका लागि आमन्त्रण गरेकामा र उच्चस्तरीय भेटवार्ताका लागि चीन सरकारप्रति आभार व्यक्त गरेको थियो। प्रधानमन्त्री ओलीले शाङ्घाई सहयोग सङ्गठन (एससिओ) बैठक उपलब्धिमूलक भएको धारणा व्यक्त गर्नुभएको थियो। भेटमा नेपाली पक्षले एक चीन नीतिप्रति स्पष्ट रहेको दोहोर्‍याउँदै चीनकाविरुद्ध आफ्नो भूमि प्रयोग हुन नदिने प्रतिबद्धता व्यक्त गरेको थियो। आजै उपराष्ट्रपति हानले नेपाली प्रतिनिधिमण्डलको स्वागतमा रात्रिभोज आयोजना गर्नुभएको थियो।  थियानजिन सहरमा आयोजित शाङ्घाई सहयोग सङ्गठन (एससिओ) प्लसको शिखर सम्मेलन सकिएसँगै प्रधानमन्त्री ओली आजै बेइजिङ जानुभएको हो।रासस",
      "link": "https://gorkhapatraonline.com/news/170379",
      "image": "https://gorkhapatraonline.com/storage/media/300725/conversions/pm-meeting-china1-original-thumb.jpg"
    },
    {
      "slug": "170355",
      "title": "कार्यसम्पादन प्रभावकारी बनाउन छलफल",
      "timestamp": 1756771200000,
      "source": "gp",
      "content": "ताप्लेजुङमा सरकारी तथा गैर सरकारी निकायका कार्यसम्पादनलाई प्रभावकारी बनाउने विषयमा छलफल भएको छ । जिल्लास्तरीय वार्षिक समीक्षा कार्यक्रममा सेवा प्रदायक निकायले गर्ने कार्यसम्पादनलाई थप प्रभावकारी बनाउन छलफल भएको हो ।",
      "longContent": "चन्द्र पन्दाकताप्लेजुङ, भदौ १७ गते । ताप्लेजुङमा सरकारी तथा गैर सरकारी निकायका कार्यसम्पादनलाई प्रभावकारी बनाउने विषयमा छलफल भएको छ । जिल्लास्तरीय वार्षिक समीक्षा कार्यक्रममा सेवा प्रदायक निकायले गर्ने कार्यसम्पादनलाई थप प्रभावकारी बनाउन छलफल भएको हो ।जिल्ला समन्वय समितिको आयोजनामा आइतबार र सोमबार भएको दुई दिने वार्षिक समीक्षा तथा असल अभ्यास आदानप्रदान कार्यक्रममा कार्यसम्पादनका विषयकेन्द्रित छलफल भएको थियो । हालसम्म कामको समीक्षाका आधारमा सेवाप्रदायक निकायले कार्यसम्पादनलाई थप बलियो र प्रभावकारी बनाउने विषयमा छलफल भएको जिल्ला समन्वय समिति प्रमुख छिरिङ लामाले जानकारी दिनुभयो ।प्रमुख लामाका अनुसार समीक्षा कार्यक्रममा सेवा प्रदायक तथा सम्बन्धित सरोकारवाला निकायले आगामी दिनको कार्यसम्पादनलाई थप प्रभावकारी बनाउनु पर्नेमा जोड दिइएको थियो । कार्यसम्पादनलाई  बलियो र प्रभावकारी बनाउन कुनै पनि निकायबाट भएको असल अभ्यास वा कामको अनुसरण गर्न आवश्यक हुने कार्यक्रममा छलफल भएको थियो ।एकअर्काका असल अभ्यासको प्रयोग सिकाइको मुख्य पक्ष हुने र सिकाइकै माध्यमबाट आगामी दिनमा कार्य सम्पादनलाई प्रभावकारी बनाउन सकिने विषयमा सबैको बुझाइमा एकरुपता भएको जिसस प्रमुख लामाले बताउनुभयो । प्रतिनिधिसभा सदस्य लीलादेवी बोखिमले आइतबार उद्घाटन गर्नुभएको वार्षिक समीक्षा कार्यक्रममा जिल्लास्थित सङ्घ तथा प्रदेश मातहतका कार्यालय, स्थानीय तह र विभिन्न गैर सरकारी सङ्घ संस्थाहरुले गरेको कामको समीक्षा गरिएको छ । सोमबार सकिएको समीक्षा कार्यक्रममा सरकारी कार्यालय तथा गैर सरकारी संस्थाहरुले गएको आर्थिक वर्ष २०८१–८२ मा गरेको कार्यक्रम तथा बजेट परिचालनको विवरण प्रस्तुत गरेका थिए । कार्यक्रमको समीक्षा प्रस्तुतिसँगै चुनौती, अवसर र समाधानका विकल्पसम्बन्धी सामूहिक छलफल भएको जिल्ला समन्वय समितिले जनाएको छ । कुनै पनि चुनौती आइपरे त्यसको सहज समाधान खोज्नमा सहयोग पुगोस् भन्ने उद्देश्यसहित वार्षिक समीक्षा मात्र नभई असल अभ्यास आदानप्रदान गर्ने कार्यक्रम राखिएको जिल्ला समन्वय अधिकारी डम्बरबहादुर जिसीले बताउनुभयो । समीक्षामा फुङ्लिङ नगरप्रमुख अमिर मादेन, जिल्ला समन्वय समिति उपप्रमुख कृष्णप्रसाद लिङ्खिम, स्थानीय तहका पदाधिकारीहरु, प्रमुख जिल्ला अधिकारी शिवराज सेढाइँसहित सरोकारवाला सरकारी र गैर सरकारी निकायका प्रमुख तथा प्रतिनिधिहरुको सहभागिता थियो । जिल्लास्तरीय वार्षिक समीक्षासँगै राष्ट्रिय कृषि आधुनिकीकरण कार्यक्रम, कार्यक्रम कार्यान्वयन एकाइ ताप्लेजुङको सार्वजनिक सुनुवाइ तथा सार्वजनिकीकरण कार्यक्रम सम्पन्न गरिएको छ ।",
      "link": "https://gorkhapatraonline.com/news/170355",
      "image": "https://gorkhapatraonline.com/storage/media/300657/conversions/Barsik-Samikshya-Taplejung-original-thumb.jpg"
    },
    {
      "slug": "170342",
      "title": "संयुक्त विद्यार्थी संगठनद्वारा विद्यालय शिक्षा विधेयक संशोधन गर्न माग",
      "timestamp": 1756771200000,
      "source": "gp",
      "content": "संसदमा दर्ता भएको विद्यालय शिक्षा विधेयकविरुद्ध १३ वटा विद्यार्थी संगठनले आन्दोलित हुँदै संशोधनको माग गरेका छन् ।",
      "longContent": "काठमाडौँ, भदौ १७ गते । संसदमा दर्ता भएको विद्यालय शिक्षा विधेयकविरुद्ध १३ वटा विद्यार्थी संगठनले आन्दोलित हुँदै संशोधनको माग गरेका छन् । संयुक्त रूपमा कार्यबाहक प्रधानमन्त्री प्रकाशमान सिंहलाई ज्ञापनपत्र बुझाउँदै विद्यार्थी संगठनहरूले विधेयकले शैक्षिक निजीकरणलाई संस्थागत गर्ने, सार्वजनिक शिक्षालाई कमजोर पार्ने र युवालाई विदेश पलायनतर्फ धकेल्ने खालको प्रावधान ल्याएको भन्दै आपत्ति जनाएका हुन् ।२०८२ भदौ ५ गते संसदको शिक्षा, स्वास्थ्य तथा सूचना प्रविधि समितिबाट पारित भई संसदमा दर्ता भएको सो विधेयकले पुरानो शिक्षा ऐन, २०२८ लाई प्रतिस्थापन गर्न लागेको हो । ५४ वर्षपछि आउन लागेको नयाँ ऐनले संविधानको मर्मअनुसार शिक्षामा आमूल सुधार गर्ने अपेक्षा रहेकामा विधेयकले त्यसलाई लत्याएको विद्यार्थी संगठनहरूको भनाइ छ ।संगठनहरूले संविधानमै व्यवस्था भएअनुसार आधारभूत तहसम्म शिक्षा अनिवार्य र निःशुल्क तथा माध्यमिक तहसम्म पूर्ण निःशुल्क शिक्षा कार्यान्वयन गर्न माग गरेका छन् । साथै समाजवादी शिक्षा नीति आत्मसात् गर्दै समावेशी सिद्धान्तमा आधारित शिक्षा प्रणाली विकास गर्न पनि जोड दिएका छन् ।ज्ञापनपत्रमा प्रस्तुत अन्य मागहरूमा —ज्ञापनपत्रमा हस्ताक्षर गर्ने विद्यार्थी संगठनका अध्यक्ष तथा प्रतिनिधिहरू यसप्रकार छन् :",
      "link": "https://gorkhapatraonline.com/news/170342",
      "image": "https://gorkhapatraonline.com/storage/media/300627/conversions/Prakashman-original-thumb.jpg"
    },
    {
      "slug": "170279",
      "title": "निकुञ्जका दुई हात्ती कतार पठाइँदै",
      "timestamp": 1756771200000,
      "source": "gp",
      "content": "चितवन राष्ट्रिय निकुञ्जका दुई हात्ती मङ्सिरअगाडि नै कतार पठाउने तयारी गरिएको छ । सौराहाको हात्ती प्रजनन तथा तालिम केन्द्र खोरसोरमा जन्मेहुर्केका रुद्रकली र खगेन्द्रप्रसादलाई कतार पठाउन लागिएको हो ।",
      "longContent": "चितवन समाचारदाताचितवन, भदौ १७ गते । चितवन राष्ट्रिय निकुञ्जका दुई हात्ती मङ्सिरअगाडि नै कतार पठाउने तयारी गरिएको छ । सौराहाको हात्ती प्रजनन तथा तालिम केन्द्र खोरसोरमा जन्मेहुर्केका रुद्रकली र खगेन्द्रप्रसादलाई कतार पठाउन लागिएको हो । चितवन राष्ट्रिय निकुञ्जका प्रमुख संरक्षण अधिकृत डा. गणेश पन्तले नेपाल सरकारले उपहारस्वरूप कतार सरकारलाई पठाउने भनी निर्णय गरिसकेकाले त्यसको तयारी भएको जानकारी दिनुभयो । हात्ती पठाउने तयारीका विषयमा राष्ट्रिय निकुञ्ज तथा वन्यजन्तु संरक्षण विभागले सबै तयारी पूरा गरेको उहाँले बताउनुभयो । निकुञ्जका अनुसार सात वर्षको रुद्रकली र छ वर्षको खगेन्द्रप्रसादलाई पठाउने तयारी सुरु गरिएको छ । राष्ट्रिय निकुञ्ज तथा वन्यजन्तु संरक्षण विभागका प्रवक्ता डा. हरिभद्र आचार्यले मङ्सिरभित्र कतार पठाउने तयारी गरिएको जानकारी दिनुभयो । उहाँले भन्नुभयो, “कागजी प्रव्रिmया पूरा हँुदै छ । त्यति बेलासम्म खोर निर्माण गर्ने छौँ । अहिले बर्सातको समय भएका कारण लैजान सक्दैनौँ । दसैँतिहारपछि लैजाने गरी तयारी भएको छ ।” उहाँका अनुसार हात्ती लैजाने सम्पूर्ण खर्च कतार सरकारले बेहोर्ने छ । गौतम बुद्ध अन्तर्राष्ट्रिय विमानस्थल भैरहवाबाट विशेष चार्टर कार्गो विमानमार्फत हात्ती पठाइने छ । कतारको चिडियाखानामा राख्न यी हात्ती पठाउन लागिएको हो । खोर निर्माणपछि ट्रकमा राखेर भैरहवा विमानस्थलमा लगिने छ । कतारबाट आउने कार्गो विमानमार्फत हात्ती पठाइने भएको हो । नेपालमा भन्दा कतारमा गर्मी धेरै हुने भएकाले त्यहाँ वातावरण अनुकूल बनाएर राख्ने व्यवस्था कतार सरकारले गर्ने राष्ट्रिय निकुञ्ज तथा वन्यजन्तु संरक्षण विभागका प्रवक्ता डा. आचार्यले बताउनुभयो । खगेन्द्र र रुद्रको बाबु जङ्गली हात्ती रोनाल्डो भएको हात्ती प्रजनन केन्द्रका प्रमुख मनिपुरण चौधरीले जानकारी दिनुभयो । खगेन्द्रकी आमा कोशीकली र रुद्रकी आमा पूजाकली हो । हात्ती प्रजनन केन्द्र खोरसोरमा रहेका पोथी हात्ती जङ्गली भाले हात्ती रोनाल्डो, ध्रुबे, गोविन्दे जस्ता शक्तिशाली हात्तीसँगको सहवासमा गर्भवती हुने गरेका छन् ।यसअगाडि नेपालले चीन सरकारलाई उपहारस्वरूप दिएका दुई गैँडामध्ये एउटा मरेको छ । अब अर्को एउटा गैँडा नेपालले पुनः पठाउनुपर्ने भएको विभागले जानकारी दिएको छ । अर्को पठाउने विषयमा सरकारले अनुमति दिएपछि मात्र पठाउने तयारी गर्ने आचार्यले जानकारी दिनुभयो ।  नेपालले विभिन्न मित्रराष्ट्रलाई एकसिङे गैँडा, हात्तीलगायतका वन्यजन्तु उपहारस्वरूप प्रदान गर्दै आएको छ । दुई देशबिचको सम्बन्ध बलियो बनाउन र नेपालको जैविक विविधताको महŒव अन्तर्राष्ट्रियस्तरमा परिचित गराउन वन्यजन्तु उपहार दिइँदै आएको छ ।",
      "link": "https://gorkhapatraonline.com/news/170279",
      "image": "https://gorkhapatraonline.com/storage/media/300511/conversions/Untitled-1-original-thumb.jpg"
    },
    {
      "slug": "170253",
      "title": "‘लिपुलेक समझदारी’ संवादबाटै हल गर्छौं",
      "timestamp": 1756771200000,
      "source": "gp",
      "content": "सञ्चार तथा सूचना प्रविधिमन्त्री पृथ्वी सुब्बा गुरुङले सरकारले कूटनीतिक माध्यमबाट संवाद गरी भारत र चीनबिच भएको ‘लिपुलेक समझदारी’ को विषय समाधान गरिने प्रस्ट पार्नुभएको छ । भदौ १३ गतेको मन्त्रीपरिषद् बैठकका निर्णय सोमबार सिंहदरबारमा सार्वजनिक गर्दै मन्त्री गुरुङले भारत र चीनबिच नेपालको भूमि लिपुलेक प्रयोग गर्ने समझदारीको विषय संवादबाटै हल गरिने उल्लेख गर्नुभयो ।",
      "longContent": "गोरखापत्र समाचारदाता काठमाडौँ, भदौ १७ गते । सञ्चार तथा सूचना प्रविधिमन्त्री पृथ्वी सुब्बा गुरुङले सरकारले कूटनीतिक माध्यमबाट संवाद गरी भारत र चीनबिच भएको ‘लिपुलेक समझदारी’ को विषय समाधान गरिने प्रस्ट पार्नुभएको छ । भदौ १३ गतेको मन्त्रीपरिषद् बैठकका निर्णय सोमबार सिंहदरबारमा सार्वजनिक गर्दै मन्त्री गुरुङले भारत र चीनबिच नेपालको भूमि लिपुलेक प्रयोग गर्ने समझदारीको विषय संवादबाटै हल गरिने उल्लेख गर्नुभयो । मन्त्री गुरुङले महाकालीपूर्वका लिपुलेक, लिम्पियाधुरा र कालापानी क्षेत्र नेपालकै हो भन्नेमा कुनै विवाद नरहेको प्रस्ट पार्नुभयो । “भारत र चीनले व्यापारिक समझदारीका लागि तीन नाकाबाट गर्ने सहमति गरे । त्यसमध्ये एक नेपालको लिपुलेक नाका प्रयोग गर्ने सहमति भयो,” उहाँले भन्नुभयो, “नेपालका महाकालीपूर्वका लिपुलेक, लिम्पियाधुरा र कालापानी क्षेत्र ऐतिहासिक भूमि हो । ऐतिहासिक तथ्य र प्रमाणका आधारमा नेपालकै हो भन्नेमा कुनै दुबिधा छैन ।” मन्त्री गुरुङले लिपुलेक हुँदै व्यापारिक नाका खोल्न चीन र भारतका विदेशमन्त्रीले गरेको समझदारी नेपालले नमान्ने जिकिर गर्नुभयो । चीन र भारतबिच समझदारी भएपछि परराष्ट्र मन्त्रालयले कूटनीतिक नोटसमेत जारी गरी सकेको उहाँले बताउनुभयो । “प्रधानमन्त्री केपी शर्मा ओलीले चीन भ्रमणका क्रममा चिनियाँ राष्ट्रपतिसमक्ष आफ्ना कुरा राखिसक्नुभएको छ । राष्ट्रपति सी चिनफिङले समेत लिपुलेक समझदारीमा नेपालसँग कुनै विमति छैन । नेपाल र भारतको समस्या भएकाले दुवै पक्ष बसेर सुल्झाउन उपयुक्त हुन्छ भन्ने छ,” उहाँले भन्नुभयो, “नेपालका प्रधानमन्त्रीले लिपुलेक सम्झौताका विषयमा भारतीय प्रधानमन्त्री नरेन्द्र मोदीसँगको साइडलाइन भेटघाटमा गर्ने तयारी गरे पनि मिलेन अब भारत भ्रमणका क्रममा उठ्ने छ ।” मन्त्री गुरुङले चीन र भारत दुवै पक्षलाई लिपुलेक सम्झौताको विषय उठाएर आफ्नो भूमि फिर्ता लिन पहल गर्ने बताउनुभयो । मन्त्री गुरुङले राष्ट्रिय समाचार समिति (रासस) र चीनको सिन्ह्वा न्युज एजेन्सीबिच सम्झौता पत्र स्वीकृत गर्ने निर्णय मन्त्रीपरिषद्ले गरेको जानकारी दिनुभयो । आगामी असोज १९ देखि २३ गतेसम्म दक्षिण अफ्रिकाको केप टाउनमा आयोजना हुने २५ औँ ‘फिगो वल्ड कङ्ग्रेस अफ गाइनोलोजी एन्ड अब्सट्र्याक्टिस’  कार्यक्रममा राष्ट्रिय योजना आयोगका सदस्य प्राडा राम पदारथ विच्छालाई सहभागी हुन स्वीकृति प्रदान गर्ने, आगामी असोज ८ देखि ९ गतेसम्म जापानको टोकियोमा आयोजना हुने ‘द फोर्टिन हाई–लेबल टाक्स कन्फ्रेन्स फर एसियन एन्ड स्पेसिफिक कन्ट्रिज विषयक कन्फ्रेन्समा’ सहभागिताका लागि अर्थ मन्त्रालयका सचिव (राजस्व) दिनेश घिमिरेलाई स्वीकृति प्रदान गर्ने, भदौ २२ देखि २८ गतेसम्म मलेसियाको क्वालालम्पुरमा आयोजना हुने ‘आइसिआइडियुएस मेगा इभेन्ट, चौथो वल्र्ड इरिगेसन फोम तथा ७६ औँ इनटरनेसनल एक्जुकेटिभ काउन्सिल–आइसी’ को बैठकमा ऊर्जा, जलस्रोत तथा सिँचाइ मन्त्रालयका सचिव सरिता दवाडीलाई सहभागी हुन स्वीकृति प्रदान गर्नेलगायतका निर्णय भएको छ ।",
      "link": "https://gorkhapatraonline.com/news/170253",
      "image": "https://gorkhapatraonline.com/storage/media/300483/conversions/sanchar-mantri-original-thumb.jpg"
    },
    {
      "slug": "170252",
      "title": "‘विश्वलाई विभाजन होइन साझेदारी चाहिन्छ’",
      "timestamp": 1756771200000,
      "source": "gp",
      "content": "प्रधानमन्त्री केपी शर्मा ओलीले विश्वलाई विभाजन होइन, साझेदारी चाहिने बताउँदै क्षेत्रीय र विश्वव्यापी रूपमा मिलेर काम गरे मात्र न्यायपूर्ण, समावेशी, लचिलो व्यवस्था र दिगो विकास गर्न सकिनेमा जोड दिनुभएको छ ।",
      "longContent": "करुण अर्यालबेइजिङ, भदौ १७ गते । प्रधानमन्त्री केपी शर्मा ओलीले विश्वलाई विभाजन होइन, साझेदारी चाहिने बताउँदै क्षेत्रीय र विश्वव्यापी रूपमा मिलेर काम गरे मात्र न्यायपूर्ण, समावेशी, लचिलो व्यवस्था र दिगो विकास गर्न सकिनेमा जोड दिनुभएको छ ।    चीनको तियान्जिनमा सोमबार साङ्घाई सहयोग सङ्गठन (एससिओ) को २५ औँ शिखर सम्मेलनलाई सम्बोधन गर्नुहुँदै प्रधानमन्त्री ओलीले सो कुरा बताउनुभएको हो । उहाँले  अहिले विज्ञान, प्रविधि र नवप्रवर्तनको अभूतपूर्व प्रगति भए पनि ती प्रगति विश्वव्यापी रूपमा देखा परेको फराकिलो असमानता, आर्थिक समस्या, जलवायु परिवर्तन र द्वन्द्वका कारण ओझेलमा परेको बताउनुभयो  । बहुपक्षीय सङ्गठनहरूले यस्ता समस्यालाई प्रभावकारी रूपमा समाधान गर्न नसकेको अवस्थामा वैश्विक शासनको आवश्यकता रहेको उल्लेख गर्दै उहाँले चीनले अघि सारेको ग्लोबल गभर्नेन्स इनिसिएटिभ (जिजिआई) ले बहुपक्षीय प्रणालीलाई स्थापित गर्न तथा न्यायपूर्ण, समावेशी र समतामूलक विश्व व्यवस्था सिर्जना गर्न सहयोग पुग्ने बताउनुभयो । उहाँले भन्नुभयो, “साङ्घाई सहयोग सङ्गठनले सार्वभौम समानतामा आधारित पुनर्जीवित बहुपक्षीयताको भावनालाई बलियो बनाउने छ ।”उहाँले क्षेत्रीय सहयोग तथा सङ्गठनप्रति नेपालको गहिरो प्रतिबद्धता रहेको उल्लेख गर्दै नेपालले नियममा आधारित समावेशी तथा दिगो बहुपक्षीय प्रणालीको समर्थन गर्ने बताउनुभयो । नेपाल एससिओको भावनामा आधारित सम्बन्ध र मित्रता अघि बढाउन इच्छुक भएको पनि उहाँले भन्नुभयो । नेपालले एससिओभित्र क्षेत्रीय सहयोग अभिवृद्धि गर्ने आफ्नो प्रतिबद्धतालाई सदैव कायम राख्ने बताउँदै प्रधानमन्त्री ओलीले साङ्घाई भावनालाई समर्थन गर्दै मित्रता, साझेदारी र असल छिमेकी सम्बन्धलाई बलियो बनाउन जोड दिनुभयो । बहुपक्षीय मञ्चमा व्यक्त गरिएका प्रतिबद्धता अनुसारको कार्यान्वयन कम भएकाले त्यसले विश्वास घट्दो छ तर त्यसो भन्दैमा बहुपक्षीय मञ्च त्याग्नु नहुने भन्दै प्रधानमन्त्री ओलीले भन्नुभयो, “वर्तमान अवस्थामा पुनस्र्थापित गरिएको बहुपक्षीयता चाहिन्छ ।” उहाँले संयुक्त राष्ट्रसङ्घलाई यसको केन्द्रमा राखेर विश्वव्यापी शासन प्रणाली अझ प्रभावकारी बनाउनुपर्नेमा जोड दिनुभयो ।  हामीलाई अहिले अझ एकीकृत, अझ समाहित र लचिलो एससिओको खाँचो छ, भन्दै उहाँले भन्नुभयो, “गहिरिँदै गएका भूराजनीतिक, आर्थिक र पारिस्थितिक सङ्कटहरूलाई सामूहिक रूपमा सामना गर्नु पर्छ । नेपाल सन् २०१६ देखि एससिओको संवाद साझेदार छ । अब पूरा सदस्यता प्राप्त गर्ने आशा राख्दछ ।”प्रधानमन्त्री ओलीले क्षेत्रीय सुरक्षालाई सम्बोधन नगरी शान्तिको कुरा नसकिने बताउँदै आतङ्कवादले समाजबाट सुरक्षा र अवसर खोस्ने बताउनुभयो । क्षेत्रीय सहकार्यप्रति नेपालको प्रतिबद्धता दृढ रहेको बताउँदै उहाँले एससिओ सदस्यहरूसँग नेपालको सम्बन्ध बलियो रहेको बताउनुभयो । संयुक्त रूपमा काम गर्न प्रतिबद्ध भए मात्रै सुदृढ र समृद्ध एससिओ सबैको पहुँचमा हुने उहाँले उल्लेख गर्नुभयो । प्रधानमन्त्री ओलीले  जलवायु परिवर्तनले जोखिम बढाएको र यसको महसुस हिमाललाई मुटुमा बोकेको नेपालले महसुस गरिरहेको  उल्लेख गर्नुभयो । भौतिक, आर्थिक, डिजिटल, सामाजिक–सांस्कृतिक र जनता–जनताबिचको सम्बन्ध एकअर्कामा बढाए क्षेत्रीय शान्ति, प्रगति र समृद्धिमा टेवा पुग्ने बताउँदै प्रधानमन्त्री ओलीले साङ्घाई भावनालाई अँगालेर, हामीले गहिरो समझदारी गर्न संवाद र कूटनीतिलाई अगाडि बढाउनुपर्ने बताउनुभयो ।  चीनका राष्ट्रपति सी चिनफिङले सम्मेलनको उद्घाटन गर्दै ‘ग्लोबल गभर्नेन्स इनिसियटिभ’ (जिजिआई) को प्रस्ताव राख्नुभयो । प्रस्तावित जिजिआईका पाँच प्रमुख सिद्धान्तहरूमा सार्वभौमिक समानतामा अडिग रहनुपर्ने, अन्तर्राष्ट्रिय कानुनी शासनको पालना गर्नुपर्ने, बहुपक्षीयताको अभ्यास गर्नुपर्ने, जनमुखी दृष्टिकोणको वकालत गर्नुपर्ने र वास्तविक कामहरूमा केन्द्रित हुनुपर्ने भन्ने छन् । चीनले पाँचौँ पटक एससिओको आयोजना गरेको हो । यसअघि एससिओको राष्ट्र प्रमुख परिषद्को सोमबार बसेको बैठकले लाओसलाई संवाद साझेदारको स्वीकृति दिएको छ । नेपाल सन् २०१६ मा एससिओमा संवाद साझेदारको रूपमा आबद्ध भएको थियो ।द्विपक्षीय भेटमा प्रधानमन्त्री यसै सन्दर्भमा प्रधानमन्त्री ओलीले सोमबार रुसका राष्ट्रपति भ्लादिमिर पुटिन, गणतन्त्र माल्दिभ्सका राष्ट्रपति डा. मोहमद मिज्जु, कम्बोडिया अधिराज्यका प्रधानमन्त्री डा. सोमदेक मोहा बोरभोर तिपाहदे हुन महानेट, लाओ जनप्रजातान्त्रिक गणतन्त्रका राष्ट्रपति थोन्ङलौन सिसौलिथसँग द्विपक्षीय भेटवार्ता गर्नुभयो । प्रधानमन्त्री ओली र रूसी सङ्घका राष्ट्रपति पुटिनबिच भएको बैठकमा नेपाल–रूस सम्बन्धलाई अझ सुदृढ पार्नुका साथै व्यापार, लगानी, शिक्षा तथा संस्कृति र हवाई सम्पर्क जस्ता क्षेत्रहरूमा पारस्परिक लाभका आधारमा सहयोग प्रवद्र्धन गर्ने विषयमा छलफल भयो । बेइजिङस्थित नेपाली राजदूतावासका अनुसार प्रधानमन्त्री ओली र रुसका राष्ट्रपति पुटिनबिच भएको साइडलाइन बैठकमा विविध विषयमा छलफल भएको छ ।  यसै गरी माल्दिभ्सका राष्ट्रपति डा. मिज्जुसँगको भेटमा जलवायु परिवर्तनबाट परेको असर र त्यसमा ठुला मुलुकले निर्वाह गर्नुपर्ने दायित्वका विषयमा समान धारणा रहेको थियो । प्रधानमन्त्री ओलीले हिमालदेखि समुद्रसम्मको सुरक्षाको अवधारणामा मिलेर काम गर्न राष्ट्रपति डा. मिज्जुसँग आग्रह गर्नुभएको थियो । कम्बोडियाका प्रधानमन्त्री डा. महानेटसँगको दुईपक्षीय भेटवार्तामा दुई देशबिचको सम्बन्ध, व्यापार र लगानीका क्षेत्रहरूको विस्तारलगायत विषयमा छलफल भएको थियो । उहाँहरूबिच दुई देशबिचको आपसी सम्बन्धका विविध पक्षमा कुराकानी हुनुका साथै उच्चस्तरीय भ्रमण आदानप्रदान गर्ने विषयमा पनि छलफल भयो । लाओसका प्रधानमन्त्री सिपानडोनसँगको भेटमा प्रधानमन्त्री ओलीले साझा चासोका विषयमा सहकार्य गर्न सकिनेमा जोड दिनुभयो । साथै उहाँहरूले एकअर्कामा भ्रमणका लागि अनुरोध गर्नुभयो ।  भेटमा पूर्वउपप्रधानमन्त्री एवं प्रतिनिधि सभाका सदस्य पूर्णबहादुर खड्का, शिक्षा, विज्ञान तथा प्रविधिमन्त्री रघुजी पन्त, संस्कृति, पर्यटन तथा नागरिक उड्डयनमन्त्री बद्रीप्रसाद पाण्डे, पूर्वमन्त्री एवंं प्रधानमन्त्रीका आर्थिक तथा विकास सल्लाहकार डा. युवराज खतिवडा, पूर्वमन्त्री एवं प्रतिनिधि सभाका सदस्य छविलाल विश्वकर्मा, परराष्ट्र मन्त्रालयका सचिव अमृतबहादुर राई, चीनका लागि नेपाली राजदूत डा. कृष्णप्रसाद ओलीलगायत सहभागी हुनुहुन्थ्यो ।",
      "link": "https://gorkhapatraonline.com/news/170252",
      "image": "https://gorkhapatraonline.com/storage/media/300482/conversions/pm-original-thumb.jpg"
    },
    {
      "slug": "170251",
      "title": "जनसम्पर्क विस्तारमा जुट्न निर्देशन",
      "timestamp": 1756771200000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले सङ्गठन निर्माणका लागि आत्मसमीक्षासहित जनसम्पर्क विस्तारमा जुट्न निर्देशन दिनुभएको छ । पार्टीको सुदूरपश्चिम प्रदेश समिति सचिवालयको भर्चुअल बैठकलाई सम्बोधन गर्दै यस्तो निर्देशन दिनुभएको हो ।",
      "longContent": "गोरखापत्र समाचारदाताकाठमाडौँ, भदौ १७ गते । नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल ‘प्रचण्ड’ ले सङ्गठन निर्माणका लागि आत्मसमीक्षासहित जनसम्पर्क विस्तारमा जुट्न निर्देशन दिनुभएको छ । पार्टीको सुदूरपश्चिम प्रदेश समिति सचिवालयको भर्चुअल बैठकलाई सम्बोधन गर्दै यस्तो निर्देशन दिनुभएको हो ।  अध्यक्ष प्रचण्डले पार्टीले पछिल्लो समय जनतामाझ विश्वास हासिल गरिरहेको र त्यसलाई सङ्गठनमा रूपान्तरण गर्न नसके दीर्घकालीन उपलब्धि सम्भव नहुने बताउनुभयो । उहाँले पार्टीभित्र आत्मसमीक्षा र आत्मालोचनाको संस्कृतिलाई बलियो बनाउँदै सबैले विगतका कमजोरीको गम्भीर समीक्षाको आवश्यकता औँल्याउनुभयो । अध्यक्ष प्रचण्डले पार्टी सरकारमा रहँदा हासिल गरिएका उपलब्धिहरू, त्यसपछिको खबरदारी अभियान तथा जनसङ्गठनहरूले सञ्चालन गरेका कारण माओवादीप्रति जनविश्वास पुनः बढेको दाबी गर्नुभयो । उहाँले भन्नुभयो, “हामीले सरकारमा हुँदा गरेका काम र अहिले सडकबाट उठाएका आवाजकै कारण जनभावना सकारात्मक बनेको छ । अब त्यसलाई सशक्त सङ्गठनमार्फत संस्थागत गर्नु जरुरी छ ।”",
      "link": "https://gorkhapatraonline.com/news/170251",
      "image": "https://gorkhapatraonline.com/storage/media/300481/conversions/prachanda_yuGbugaGaz-original-thumb.jpg"
    },
    {
      "slug": "170250",
      "title": "विधान महाधिवेशनपछि थप एकताबद्ध हुने दाबी",
      "timestamp": 1756771200000,
      "source": "gp",
      "content": "नेपाल कम्युनिस्ट पार्टी (एमाले) का महासचिव शङ्कर पोखरेलले विधान महाधिवेशनपछि पार्टी थप व्यवस्थित र एकताबद्ध भएर अघि बढ्ने विश्वास व्यक्त गर्नुभएको छ ।   एमाले पोलिटब्युरो सदस्य आनन्द पोखरेल लिखित ‘कम्युनिस्ट पार्टी निर्माणका आधार’ पुस्तक विमोचन कार्यक्रमलाई सम्बोधन गर्दै महासचिव पोखरेलले पार्टी निर्माणका लागि आफैँले तयार गरेको वैधानिक सीमालाई पनि परिष्कृत गर्दै जानुपर्ने बताउनुभयो । उहाँले परिवर्तनको उद्देश्यसँग गाँसेर स्थापित हुने पार्टी एमाले भएको दाबी गर्नुभयो ।",
      "longContent": "गोरखापत्र समाचारदाता काठमाडौँ, भदौ १७ गते । नेपाल कम्युनिस्ट पार्टी (एमाले) का महासचिव शङ्कर पोखरेलले विधान महाधिवेशनपछि पार्टी थप व्यवस्थित र एकताबद्ध भएर अघि बढ्ने विश्वास व्यक्त गर्नुभएको छ । एमाले पोलिटब्युरो सदस्य आनन्द पोखरेल लिखित ‘कम्युनिस्ट पार्टी निर्माणका आधार’ पुस्तक विमोचन कार्यक्रमलाई सम्बोधन गर्दै महासचिव पोखरेलले पार्टी निर्माणका लागि आफैँले तयार गरेको वैधानिक सीमालाई पनि परिष्कृत गर्दै जानुपर्ने बताउनुभयो । उहाँले परिवर्तनको उद्देश्यसँग गाँसेर स्थापित हुने पार्टी एमाले भएको दाबी गर्नुभयो ।  उपमहासचिव प्रदीप ज्ञवालीले पार्टीका केही पदाधिकारी र केन्द्रीय सदस्यले आफ्नो वडामा समेत जिताउन सक्ने तागत नराख्ने टिप्पणी गर्नुभयो । पार्टीका धेरै नेता कार्यकर्ता धागो चुँडिएको चङ्गा जस्तो भएको दाबी गर्नुभयो । उहाँले भन्नुभयो, “सबै माथि माथि मात्रै, तल जनाधार छैन । गएको निर्वाचनमा हामीले एउटा नारा दिएका थियौँ, ‘मै जिताउँछु मेरो वडा’ भन्ने, हाम्रो ८० प्रतिशतभन्दा धेरै वडामा बलियो जनाधार छ । कति जिल्लाका नेता हौँला जसले आफ्नो वडासम्म पनि जिताउन सक्दैनौँ । कुराचाहिँ ठुलठुला गर्छौं । जनतासँग जोडिने कुरा महत्वपूर्ण हुन्छ ।” फरक मत राखिनेयसैबिच एमाले उपाध्यक्ष सुरेन्द्र पाण्डेले पूर्वराष्ट्रपति विद्यादेवी भण्डारीको सदस्यता सम्बन्धमा पार्टीले लिएको निर्णयबारे आउँदो विधान महाधिवेशनमा पनि आफ्नो फरक मत रहने उल्लेख गर्नुभएको छ । काठमाडौँमा सञ्चारकर्मीसँगको अन्तरसंवादका क्रममा उहाँले संविधानले रोक्दै नरोकेको विषयलाई पार्टीले विधान बनाएर रोक्न नमिल्ने बताउनुभयो । पूर्वराष्ट्रपति भण्डारीको सदस्यता नवीकरणका विषयमा पछिल्लो पटक बसेको एमाले केन्द्रीय कमिटी बैठकले रोक लगाएको थियो । “पछिल्लो केन्द्रीय कमिटी बैठकमा मसहित अरू नेताले फरक मत राख्नुभयो । त्यसलाई तत्कालै भिन्न मतका रूपमा माइन्युट लेखन टोलीलाई दियौँ । त्यो अपानिमा सर्कुलर भएन भनेपछि युवराज ज्ञवाली र मैले संयुक्त रूपमा छलफल गरेर पार्टीमा प्रस्तुत गरेका छौँ,” पाण्डेले भन्नुभयो ।",
      "link": "https://gorkhapatraonline.com/news/170250",
      "image": "https://gorkhapatraonline.com/storage/media/300480/conversions/555-original-thumb.jpg"
    },
    {
      "slug": "170249",
      "title": "निजामती विधेयकमा जुटेन सहमति",
      "timestamp": 1756771200000,
      "source": "gp",
      "content": "निजामती कर्मचारीको अवकाशको उमेरसम्बन्धी प्रक्रियामा सरकार र विपक्षमा रहेका दलले आआफ्ना अडान कायमै राखेपछि राष्ट्रिय सभाको विधायन व्यवस्थापन समितिले सो विषय मतविभाजनमा गएर टुङ्ग्याउनुपर्ने भएको छ । समितिमा अल्पमतमा रहेको सत्तापक्षले भने आफ्नो अडानबमोजिम सहमति हुुनुपर्नेमा जोड दिइरहँदा विपक्षका दलले सत्तापक्षले अडान नछोडे मङ्गलबार मतविभाजनबाट सो विषय टुङ्ग्याइने जनाएका छन् ।",
      "longContent": "गोरखापत्र समाचारदाताकाठमाडौँ, भदौ १७ गते । निजामती कर्मचारीको अवकाशको उमेरसम्बन्धी प्रक्रियामा सरकार र विपक्षमा रहेका दलले आआफ्ना अडान कायमै राखेपछि राष्ट्रिय सभाको विधायन व्यवस्थापन समितिले सो विषय मतविभाजनमा गएर टुङ्ग्याउनुपर्ने भएको छ । समितिमा अल्पमतमा रहेको सत्तापक्षले भने आफ्नो अडानबमोजिम सहमति हुुनुपर्नेमा जोड दिइरहँदा विपक्षका दलले सत्तापक्षले अडान नछोडे मङ्गलबार मतविभाजनबाट सो विषय टुङ्ग्याइने जनाएका छन् । समितिको बैठक मङ्लबार बिहान ९ बजेका लागि तोकिएको छ । विधेयकको दफा ५८ माथि छलफल गरी सहमति गर्ने तथा विधेयकको प्रतिवेदनमाथि छलफल गरी टुङ्ग्याउने बैठकको कार्यसूची छ । समितिका सभापति तुलसाकुमारी दाहालले विधेयकको प्रतिवेदन मङ्गलबार नै सभामा पेस गर्नुपर्ने बाध्यताका बिच सरकार र समितिका सदस्यको अडानले आफू अप्ठ्यारो स्थितिमा पुगेको बैठकमा बताउनुभयो । राष्ट्रिय सभाले सङ्घीय निजामती सेवा विधेयक, २०८० भदौ १७ गते (आज) पारित गर्नुपर्ने कानुनी बाध्यता छ । सभाको सोमबारको बैठकमा समितिका सभापति दाहालले सङ्घीय निजामती सेवा विधेयकको प्रतिवेदन पेस गर्ने कार्यसूची थियो । सोमबार १ बजेर १५ मिनेटमा बस्ने सभाको बैठकले समितिको प्रतिवेदन कुर्दै दुई घण्टाका लागि स्थगित भए पनि सहमति नभएपछि सो विषय कार्यसूचीबाट हटाइयो । समितिको मङ्गलबारकै बैठकले विवादित विषयमा सहमति गरेमा सचिवालयले प्रतिवेदन तयार गर्ने र समितिले पारित गरेर राष्ट्रिय सभामा प्रतिवेदन पेस गर्नुपर्ने छ । संवैधानिक बाध्यताले निम्तिएको समयको चापका बिच समितिले कर्मचारीको अवकाशको विषयमा भने सहमति गर्न सकेको छैन । आआफ्नै अडानसङ्घीय निजामती सेवा विधेयक, २०८० विधायन समितिमा छलफलमा छ । प्रतिनिधि सभामा विवादित बनेको अवकाशप्राप्त कर्मचारीको विश्राम अवधि (कुलिङ अफ पिरियड) सहित १४६ वटा दफामा राष्ट्रिय सभाको विधायन समितिले सर्वसम्मत निर्णय गरेको छ । कर्मचारीको अवकाशको उमेरका सम्बन्धमा भने सङ्घीय मामिला तथा सामान्य प्रशासनमन्त्री भगवती न्यौपानेले आफ्नो अनुपस्थितिमा भएको निर्णयलाई सच्याउन आग्रह गरेपछि समिति सत्तापक्ष र विपक्षमा विभाजित भएको छ । मन्त्री न्यौपाने, मन्त्रालयका सचिव तथा नेपाली कांग्रेस र नेकपा (एमाले) को प्रतिनिधित्व गरेका समितिका सदस्यले पहिलो वर्षमा ५९ वर्षमा अवकाश हुने व्यवस्था राख्न अडान राखेका छन् । विधेयकमा निजामती कर्मचारीले ६० वर्ष उमेर पूरा भएपछि अनिवार्य अवकाश पाउने व्यवस्था छ । ‘तर यो ऐन प्रारम्भ भएको आर्थिक वर्षभरि निजामती कर्मचारीको अनिवार्य अवकाश हुने उमेरको अधिकतम हद ५८ वर्ष कायम रहने’ भनी विधेयकले प्रतिबन्धात्मक वाक्यांश राखेको छ । प्रतिनिधि सभाले प्रतिबन्धात्मक वाक्यांशलाई संशोधन गरी ऐन प्रारम्भ भएको आर्थिक वर्षमा ५८ वर्ष उमेर पूरा हुने कर्मचारीले ५८ वर्ष उमेर पूरा भएपछि तथा ऐन प्रारम्भ भएको दोस्रो आर्थिक वर्षमा ५८ वर्ष उमेर पूरा हुने निजामती कर्मचारीले ५९ वर्ष उमेर पूरा भएपछि अनिवार्य अवकाश पाउने बनाएको छ । मतविभाजनको अवस्थाअवकाशसम्बन्धी व्यवस्थामा सहमति नभए मतविभाजन हुने छ । राष्ट्रिय सभा नियमावलीको नियम १५७ मा समितिको बैठकमा उपस्थित समितिका सदस्यको बहुमतको निर्णय मानिने र मत बराबर भएमा सभापतिले निर्णायक मत दिने उल्लेख छ । समितिका सदस्य एवं जनता समाजवादी पार्टी नेपालका नेता मृगेन्द्रकुमार सिंह यादवले सरकार आफ्नो अडानबाट पछि नहटे मतविभाजनबाट निर्णय हुने बताउनुभयो । तर सरकारको अडानलाई साथ दिएको नेपाली कांग्रेसका कृष्णबहादुर रोकायाले मतविभाजनमा जानु उपयुक्त नहुने र भोलिको बैठकले सो विषयमा सर्वसम्मत निर्णय गर्ने विश्वास व्यक्त गर्नुभयो । समितिमा सभापतिसहित १५ जना सदस्य छन् । सरकारको अडानलाई साथ दिएको कांग्रेसका चार र नेकपा (एमाले) का एक, मनोनीत एक गरी छ जना सत्तापक्षका छन् । नेकपा (एमाले) बाट निर्वाचित तुलसाकुमारी दाहाल सभापति हुनुहुन्छ । सरकारको अडानको विपक्षमा नेकपा (माओवादी केन्द्र) का पाँच, एकीकृत समाजवादीका दुई र जसपा नेपालका एक गरी आठ जना सदस्य छन् । समितिका सदस्यसमेत रहेका माओवादी केन्द्रका सुरेशकुमार आलेमगरले मतविभाजनमा हार्ने निश्चित हुँदाहुँदै सत्तापक्ष मतविभाजनमा नजाने दाबी गर्नुभयो । उहाँले भन्नुभयो, “मन्त्रीले राजनीतिक नेतृत्वसँग छलफल गर्न समय लिनुभएको छ । भोलिसम्म सहमति नभए उहाँहरू लचिलो बन्नुहुन्छ ।”",
      "link": "https://gorkhapatraonline.com/news/170249",
      "image": "https://gorkhapatraonline.com/storage/media/300479/conversions/nijamati-bidheyak-original-thumb.jpg"
    },
    {
      "slug": "170248",
      "title": "भेप तस्करीमा भरिया मात्रै पक्राउ",
      "timestamp": 1756771200000,
      "source": "gp",
      "content": "राजस्व विभागको तथ्याङ्कमा यस वर्ष भेप (विद्युतीय चुरोट) आयात भएको छैन । आयात इजाजत नभएको त्यही भेप आजभोलि देशका विभिन्न स्थानबाट ठुलो परिणाममा बरामद भइरहेको छ ।",
      "longContent": "काठमाडौँ, भदौ १७ गते । राजस्व विभागको तथ्याङ्कमा यस वर्ष भेप (विद्युतीय चुरोट) आयात भएको छैन । आयात इजाजत नभएको त्यही भेप आजभोलि देशका विभिन्न स्थानबाट ठुलो परिणाममा बरामद भइरहेको छ ।  आइतबार मात्र प्रहरीले काठमाडौँको चमतीबाट तीन हजार ८०५ थान भेपसहित तीन जनालाई पक्राउ गरेको छ । पक्राउ पर्नेमा सिन्धुपाल्चोकका निमा छिरिङ शेर्पा, कृष्णबहादुर गुरुङ, रामबहादुर गुरुङ रहेको प्रहरीले जनाएको छ । राजस्व छली गरी भण्डारण गरिएका ती भेप बरामद भएका हुन् ।  स्कुल कलेजका विद्यार्थीले नै भेपको लतमा फस्दै गएको देखिएपछि जनस्वास्थ्यमा नै गम्भीर असर पर्ने कारण देखाउँदै स्वास्थ्य मन्त्रालयले भेपको कारोबार र ओसारपसारमै प्रतिबन्ध लगाउन माग गर्दै आएको छ ।चिनियाँ कम्पनीका भेपहरू आयातमा भन्सार र अन्तःशुल्क महँगो भएका कारण पनि गिरोहले तस्करीमार्फत यसको ओसारपसार र कारोबार गरिरहेको पाइएको छ । भारतलगायतका ४० मुलुकमा पूर्ण प्रतिबन्धित भेप नेपाल हुँदै तिनै मुलुकहरूमा तस्करी गर्न ठुलो गिरोह सक्रिय रहेको स्रोत बताउँछ तर पक्राउ पर्नेमा भने सामान्य भरिया मात्र हुने गरेका छन् । पहिले अन्तर्राष्ट्रिय विमानस्थलबाटै आयात र तस्करी दुवै हुने भेप आयातमा इजाजत नपाउँदा विभिन्न सीमा नाकाबाट तस्करी हुने गरेको छ । गत साता प्रहरीले दैलेखको आठबिसकोट–६, खिड्कीजिउलामा जडीबुटी बोकेको ट्रकभित्र लुकाइछिपाई भारततर्फ तस्करी गर्न लागेको ३९ हजार नौ सय थान भेप बरामद ग¥यो ।नेपाल–चीन नाका हुम्लाको हिल्साबाट राजस्व छली गरी अवैध रूपमा भित्र्याइएको उक्त भेप कैलाश ईश्वर जडीबुटी खरिदबिक्री केन्द्रको ट्रकबाट बरामद भयो । केन्द्रका सञ्चालक कुन्साङदोर्जी लामाले उक्त ट्रकमा जम्मा पाँच क्विन्टल सेतक चिनी (जडीबुटी) रहेको भनी वन कार्यालयबाट जाँचपास गराई ल्याएको अवस्थामा ट्रक खानतलासी गर्दा १२ करोड रुपियाँभन्दा बढीको उक्त भेप बरामद भएको हो ।  जिल्ला प्रहरी कार्यालय दैलेखका प्रहरी प्रमुख गणेशबहादुर बरालका अनुसार गोप्य सूचनाका आधारमा खानतलासी गर्दा ठुलो परिमाणमा भेप बरामद भएको हो । नेपाल प्रहरी र सशस्त्र प्रहरीको संयुक्त टोलीले अवैध भेप बोकेको ट्रकसहित नियन्त्रणमा लिएका तीन जनालाई राजस्व अनुसन्धान विभाग कोहलपुरमा बुझायो । पक्राउ पर्नेहरू भरिया भए पनि मुख्य व्यक्ति पक्राउ परेका छैनन् ।त्यसको अघिल्लो दिन भदौ ७ गते सशस्त्र प्रहरी बल नेपालको बोर्डर आउट पोस्ट (बिओपी) शक्तिपुर बर्दियाले झन्डै ४८ लाख बराबरको भेप बरामद ग¥यो । यो भेप पनि मध्यरातमा बर्दियाको मधुवन नगरपालिका–५ स्थित फुलाराम चोक हुँदै सामान्य भरियाले साइकलमा बोकेर भारततर्फ लैजाने क्रममा बरामद भयो । गस्तीमा रहेको प्रहरी देख्नासाथ भेप नै छाडेर भागेपछि प्रहरीले तिनै भरियासमेत पक्राउ गर्न सकेन । गत पुसमा पनि राजस्व अनुसन्धान विभागको टोलीले ललितपुरको इमाडोलबाट लुकाइछिपाइ राखेको अवस्थामा ८६ हजार थान भेप बरामद ग¥यो । त्यहीबेला राजस्व अनुसन्धान कार्यालय बुटवलले पनि दुई हजार छ सय थान भेप बरामद ग¥यो । चीनबाट अवैध रूपमा भन्सार छली नेपाल ल्याएर भण्डार गरिएका ती भेपहरू पनि भारततर्फ नै तस्करीको तयारीमा रहेको खुल्यो । प्रहरी प्रधान कार्यालयको तथ्याङ्क अनुसार पछिल्लो तीन वर्षमा प्रहरीले देशका विभिन्न स्थानबाट झन्डै ७५ हजार थान भेप बरामद गरेको छ । ढुवानी कम्पनीकै संलग्नता सिल्क ग्रुप नामक कम्पनीले अवैध रूपमा नेपाल ल्याएको खुलेपछि राजस्व अनुसन्धान विभागले कम्पनीका अध्यक्ष रमेश शेर्पासहित १२ जनाविरुद्ध पौने दुई अर्ब रुपियाँ जरिवाना र जेल सजाय माग गर्दै ललितपुर जिल्ला अदालतमा मुद्दा दायर गरेको छ ।सिल्कले चीनसँगको आयात व्यापारमा करिब एक सय कन्टेनरमार्फत ढुवानी सेवा सञ्चालन गर्दै आएको छ ।  विभागले गत पुस २२ मा सिल्कको गोदाम महालक्ष्मी नगरपालिका–४, शीतलहाइटबाट चोरी पैठारी गरी लुकाइराखेको अवस्थामा ८६ हजार चार सय थान भेप बरामद गरेको थियो । अनुसन्धानबाट सिल्क अन्तर्गतका अन्य विभिन्न पाँच वटा कम्पनीमार्फत ३८ हजार ९२४ थान भेप नेपाल आयात गरेको खुलेको छ । यसबाहेक अन्य सात वटा विभिन्न कम्पनीले तीन लाख १६ हजार ३१५ थान भेप अवैध रूपमा भित्र्याएको खुलेको छ ।त्यसअघि बाराको पथलैयाबाट चार हजार थान र रूपन्देहीको भैरहवाबाट दुई हजार ६३० थान भेप बरामद भयो । ती भेप तस्करीमा डायमन्ड नेपाल इन्टरनेसनल कम्पनीका मालिक रोजन न्यौपाने र सनाउल्लाह अन्सारीको संलग्नता खुल्यो । गत वर्षको साउनमा पनि सशस्त्र प्रहरी वीरगन्ज नाकाबाट भारततर्फ तस्करी गर्न लागेको अवस्थामा ४५० थान भेप बरामद भएको थियो ।आयात देखिँदैन भन्सार विभागका निर्देशक किशोर बर्तौलाले विगत एक वर्षदेखि भेपको आयात नभएको बताउनुहुन्छ । स्वास्थ्य मन्त्रालय अन्तर्गतको राष्ट्रिय स्वास्थ्य शिक्षा, सूचना तथा सञ्चार केन्द्रले गत वैशाखमा भेपको आयात, निर्यात, उत्पादन, बिक्री वितरण र प्रचार प्रसारमा प्रतिबन्ध लगाउन निर्णय गरेको थियो । उक्त निर्णयविरुद्ध भेपको मुख्य आयातकर्ता ‘भेपमान्डु’ नामक कम्पनी उच्च अदालत पुग्यो । अदालतले आयातकर्ताको पक्षमा रिट जारी गरेको छ । भेपभित्र सुन दुई वर्षअघि विमानस्थलबाट भेपभित्र सुन तस्करीमा पूर्वसभामुख कृष्णबहादुर महराका छोरा राहुललगायत चिनियाँ नागरिकहरूको संलग्नता देखिएको थियो । भेपभित्र सुन लुकाएर ल्याएको सुन तस्करीमा संलग्न त्रिभुवन विमानस्थल भन्सार कार्यालयका नायव सुब्बा रेवन्त खड्का, सिन्धुपाल्चोकका दिनेश बस्नेत, वेद प्रकाश अग्रवाल, साहेब राव र अमृत कार्की पक्राउ परेका थिए । सिआइबीको अनुसन्धानमा भेपमा ११ ग्रामसम्म सुन लुकाएर ल्याएको खुलेको थियो । फरक नाका प्रयोग नेपाल चीन सीमावर्ती नाकाहरू मुस्ताङको कोरोला, रसुवाको रसुवागडी, सिन्धुपाल्चोकको तातोपानीलगायतबाट गिरोहकै संलग्नतामा अवैध रूपमा ठुलो परिणममा भेप तस्करी हुने गरेको खुलेको छ । नेपाल प्रहरी केन्द्रीय प्रवक्ता विनोद घिमिरे भेपको अवैध ओसारपसारमा फरक फरक नाका प्रयोग गरेको पाइएको बताउनुहुन्छ ।",
      "link": "https://gorkhapatraonline.com/news/170248",
      "image": "https://gorkhapatraonline.com/storage/media/300478/conversions/334-original-thumb.jpg"
    },
    {
      "slug": "170247",
      "title": "क्षेत्रीय सहयोग बिना शान्ति र समृद्धि सम्भव छैन  : प्रधानमन्त्री ओली",
      "timestamp": 1756684800000,
      "source": "gp",
      "content": "प्रधानमन्त्री केपी शर्मा ओलीले संयुक्त राष्ट्र सङ्घलाई केन्द्रमा राखेर विश्वव्यापी शासन प्रणालीलाई अझ प्रभावकारी र कुशल बनाउनुपर्नेमा जोड दिनुभएको छ । साथै प्रधानमन्त्रीले क्षेत्रीय सहयोग बिना शान्ति र समृद्धि सम्भव नभएको बताउनु भएको छ ।",
      "longContent": "काठमाडौँ, भदौ १६ गते । प्रधानमन्त्री केपी शर्मा ओलीले संयुक्त राष्ट्र सङ्घलाई केन्द्रमा राखेर विश्वव्यापी शासन प्रणालीलाई अझ प्रभावकारी र कुशल बनाउनुपर्नेमा जोड दिनुभएको छ । साथै प्रधानमन्त्रीले क्षेत्रीय सहयोग बिना शान्ति र समृद्धि सम्भव नभएको बताउनु भएको छ । चीनको औपचारिक भ्रमणमा रहनुभएका उहाँले आज ‘साङ्घाई सहयोग सङ्गठन प्लस बैठक’लाई सम्बोधन गर्नुभएको थियो । सो सन्दर्भमा, चीनले प्रस्ताव गरेको ग्लोबल गभर्नेन्स इनिसिएटिभ (जिजिआई)ले संयुक्त राष्ट्र सङ्घलाई केन्द्रमा राखेर साझा भविष्यका लागि समुदायका लागि अझ न्यायपूर्ण, समावेशी र समतामूलक बनाएर बहुपक्षीय प्रणालीलाई सुदृढ गर्न मद्दत गर्ने उहाँले बताउनुभयो ।प्रधानमन्त्री ओलीले विज्ञान, प्रविधि र नवीनतामा असाधारण प्रगतिको युगमा बाँचिरहेका भएपनि बढ्दो असमानता, आर्थिक अस्थिरता, जलवायु आपतकाल र सीमाविहीन द्वन्द्वहरूका गहिरो विभाजनले प्रगति ओझेलमा परेको उल्लेख गर्नुभयो ।“यस्तो संसारमा कुनै पनि राष्ट्र एक्लै सुरक्षित रहन सक्दैन । कुनै पनि जनता खण्डित अवस्थामा समृद्ध हुन सक्दैनन् । यसैले बहुपक्षीयता हाम्रो समयको अपरिहार्यता हो,” प्रधानमन्त्री ओलीले भन्नुभयो, “तैपनि हामीले एउटा कठोर सत्यको सामना गर्नुपर्छ । नियममा आधारित व्यवस्थालाई चुनौती दिइएको छ । शान्ति र न्याय अझै पनि टाढा छन् । यसरी, बहुपक्षीयता सङ्कटमा छ । यो सङ्कट बाह्य मात्र होइन । यो प्रवाह गर्न नसक्ने असफलताबाट पनि उत्पन्न भएको हो ।”बहुपक्षीय मञ्चले धेरै वाचा गर्ने गरिएपनि थोरै मात्र प्रवाह हुने गरेको उल्लेख गर्दै उहाँले प्रगति विनाका वाचाले विश्वास घटाउने बताउनुभयो । साङ्घाइ सहयोग सङ्गठनले सार्वभौम समानतामा आधारित पुनरुत्थानशील बहुपक्षीयताको भावनालाई पूरक बनाउने उल्लेख गर्दै प्रधानमन्त्री ओलीले सङ्गठन अझ एकताबद्ध, एकीकृत र भूराजनीतिक, आर्थिक र पारिस्थितिक सङ्कटको सामना गर्न अझ लचिलो हुनुपर्ने आवश्यकता औँल्याउनुभयो । प्रधानमन्त्री ओलीले क्षेत्रीय सुरक्षाको सम्बोधन नगरी शान्तिको कुरा गर्न नसकिने बताउँदै चुनौतीहरूले हरेक दिन सीमा पार गरेको उल्लेख गर्नुभयो । “आतङ्कवादले समाजबाट सुरक्षा र अवसर खोस्छन् । जलवायु परिवर्तनले जोखिमलाई बढाउँछन् । हिमाली मुलुक नेपालले यसको सामना सिधै महसुस गर्छ,” उहाँले भन्नुभयो, “बढ्दो तापमानका कारण विश्वव्यापी जलवायुको स्थिरताका प्रतिक हिमालले हिउँको भण्डार गुमाउँदैछन्, जसले तल्लो तटीय क्षेत्रमा बस्ने अर्बौँ मानिसको जीवनलाई खतरामा पारेको छ ।”उहाँले साइबर हमला, महामारी, पारिस्थितिक सङ्कटजस्ता उदीयमान खतरा सीमित नभएको उल्लेख गर्दै दिगो विकास लक्ष्य प्राप्त गर्न केवल पाँच वर्ष बाँकी रहँदा लक्ष्य हासिल गर्ने दिशामा पछाडि परेको बताउनुभयो ।यस कठिन समयमा, क्षेत्रीय सहयोग साझा चुनौतीहरू आर्थिक, प्राविधिक, पारिस्थितिक  सामना गर्ने एउटा उपकरण भएको बताउँदै प्रधानमन्त्री ओलीले क्षेत्रीय सहयोगप्रति नेपालको प्रतिबद्धता अटल रहेको र साङ्घाई सहयोग सङ्गठनका सदस्यसँगको सम्बन्ध बलियो रहेको उल्लेख गर्नुभयो ।उहाँले आगामी दिनमा एक्लोपनाबाट सम्पर्क सञ्जालतर्फ, टकरावबाट परामर्शतर्फ र प्रतिस्पर्धाबाट सहकार्यको आवश्यकता औँल्याउनुभयो । यसका लागि भौतिक, आर्थिक, डिजिटल, सामाजिक–सांस्कृतिक र जन–जनबिचको सम्पर्क बढाएर क्षेत्रीय शान्ति, प्रगति र समृद्धि प्रवर्द्धन गर्नुपर्ने उहाँको भनाइ थियो ।त्यसैगरी, साङ्घाई भावनालाई अँगालेर गहिरो समझदारी बढाउन संवाद र कूटनीतिलाई तीव्रता दिनुपर्ने तथा विश्वलाई विभाजन होइन, थप साझेदारी चाहिएको उहाँले उल्लेख गर्नुभयो । क्षेत्रीय र विश्वव्यापी रूपमा मिलेर तथा काम गरेर न्यायपूर्ण, समावेशी र लचिलो व्यवस्था निर्माण गर्न एवं दिगो विकास हासिल गर्न सकिनेमा उहाँको जोड थियो ।यस्तो विश्वव्यापी समन्वयले कुनै पनि राष्ट्र पछाडि नछुट्ने उल्लेख गर्दे प्रधानमन्त्री ओलीले साङ्घाई सहयोग सङ्गठनभित्र क्षेत्रीय सहयोग बढाउने आफ्नो प्रतिबद्धता रहेको दोहोर्याउनुभयो । उहाँले दिगो भविष्यका लागि नियममा आधारित, समावेशी बहुपक्षीय प्रणालीको समर्थन गर्ने उल्लेख गर्दै साङ्घाई भावनालाई कायम राख्न, मित्रता, साझेदारी र असल छिमेकी सम्बन्धलाई सुदृढ गर्न आग्रह गर्नुभयो ।उहाँले बैठकको सफलताका साथै साङ्घाई सहयोग सङ्गठनका सबै सदस्य राष्ट्रको निरन्तर प्रगति र समृद्धिका लागि नेपाली जनताको तर्फबाट शुभकामना व्यक्त गर्नुभयो । रासस",
      "link": "https://gorkhapatraonline.com/news/170247",
      "image": "https://gorkhapatraonline.com/storage/media/300476/conversions/pm-16-original-thumb.jpg"
    },
    {
      "slug": "170227",
      "title": "सशस्त्र प्रहरी अस्पतालमा क्षयरोग उपचार सेवा सुरु",
      "timestamp": 1756684800000,
      "source": "gp",
      "content": "सशस्त्र प्रहरी बल (एपिएफ) अस्पताल, बलम्बुमा क्षयरोगको उपचार सेवा सुरु भएको छ ।",
      "longContent": "काठमाडौँ, भदौ १६ गते । सशस्त्र प्रहरी बल (एपिएफ) अस्पताल, बलम्बुमा क्षयरोगको उपचार सेवा सुरु भएको छ । स्वास्थ्य तथा जनसङ्ख्या मन्त्रालयले अत्याधुनिक क्षयरोग परीक्षण मेसिन हस्तान्तरण गरेसँगै अस्पतालले क्षयरोगको उपचार सेवा सुरु गरेको हो ।  सोमबार एक कार्यक्रमबिच स्वास्थ्य तथा जनसङ्ख्यामन्त्री प्रदीप पौडेलले उक्त मेसिन अस्पतालाई हस्तान्तरण गर्नुभएको हो । मन्त्रालयले करिब ५० लाख रुपियाँको लागतमा उक्त मेसिन खरिद गरी अस्पताललाई हस्तान्तरण गरेको हो।कार्यक्रमलाई सम्बोधन गर्दै मन्त्री पौडेलले क्षयरोगमुक्त नेपाल निर्माणका लागि मन्त्रालय निरन्तर लागि परिरहेको बताउनुभयो । क्षयरोगको छिटो निदान गरेर हजारौँ नागरिकको जीवन बचाउन मन्त्रालय प्रतिबद्ध भएर काम अगाडी बढेको मन्त्री पौडेलको भनाइ छ । मन्त्री पौडेलले भन्नुभयो, “आज यस अस्पतालमा सुरु भएको सेवा तथा जडान भएको अत्याधुनिक मेसिनले क्षयरोगको पहिचान गरी बिरामीको जीवन बचाउन महत्त्वपूर्ण योगदान दिने विश्वास लिएका छौँ ।”राष्ट्रिय क्षयरोग नियन्त्रण केन्द्रका निर्देशक डा. श्रीराम तिवारीले क्षयरोगमुक्त नेपाल बनाउने राष्ट्रिय अभियानमा प्रविधिको भूमिका महत्त्वपूर्ण हुने धारण राख्नुभयो ।  जडान भएको यस मोलिक्युलर टेस्ट मेसिनले अब बिरामीहरूलाई मात्र दुई घण्टामा क्षयरोगको निदान रिपोर्ट उपलब्ध गराउने डा. तिवारीको दाबी छ । अस्पतालमा क्षयरोग परीक्षणको सुविधा नहुँदा उपचारका लागि आउने बिरामी अन्यत्र जान बाध्य थिए । सरकारले क्षयरोग निदानलाई सहज र प्रभावकारी बनाउन देशभरका विभिन्न अस्पतालमा क्षयरोग उपचार सेवा विस्तार गर्दै आएको छ । हालसम्म देशका १२८ वटा स्वास्थ्य संस्था तथा अस्पतालबाट यो सेवा सञ्चालनमा रहेको स्वास्थ्य मन्त्रालयले जनाएको छ ।",
      "link": "https://gorkhapatraonline.com/news/170227",
      "image": "https://gorkhapatraonline.com/storage/media/300432/conversions/aspat-original-thumb.jpg"
    }
  ]
}