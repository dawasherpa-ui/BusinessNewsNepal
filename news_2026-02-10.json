{
  "date": "2026-02-10T08:46:02.564Z",
  "news": [
    {
      "slug": "191461",
      "title": "विद्युत् उत्पादन घट्दै आयातमा चाप",
      "timestamp": 1770681600000,
      "source": "gp",
      "content": "सुक्खायामको मध्य समय लाग्दै गर्दा नेपालका जलविद्युत् आयोजनाबाट विद्युत् उत्पादन न्यूनतम सीमातर्फ ओरालो लागेको छ । वर्षा पनि नभएको र हिउँ पग्लने समय पनि नआएकाले नदीमा जलप्रवाह घट्दा विद्युत् उत्पादन न्यूनतम सीमातर्फ लागेको हो ।   हिँउदमा विशेषतः जलप्रवाही आयोजनाको विद्युत् उत्पादन क्षमतामा अत्यधिक कमी आउने गर्छ । खास गरी",
      "longContent": "काठमाडौँ, माघ २७ गते । सुक्खायामको मध्य समय लाग्दै गर्दा नेपालका जलविद्युत् आयोजनाबाट विद्युत् उत्पादन न्यूनतम सीमातर्फ ओरालो लागेको छ । वर्षा पनि नभएको र हिउँ पग्लने समय पनि नआएकाले नदीमा जलप्रवाह घट्दा विद्युत् उत्पादन न्यूनतम सीमातर्फ लागेको हो । हिँउदमा विशेषतः जलप्रवाही आयोजनाको विद्युत् उत्पादन क्षमतामा अत्यधिक कमी आउने गर्छ । खास गरी निजी क्षेत्रले उत्पादनमा अग्रसरता लिएको जलप्रवाही आयोजनामा विद्युत् उत्पादन कम हुँदै गएको छ । जल तथा मौसम विज्ञान विभागका प्रक्षेपणले यस वर्ष वर्षा कम हुने आकलन गरिसकेकाले नदीको जलप्रवाह अझै घट्दै जाने छ । यसले गर्दा जलविद्युत् उत्पादनमा दबाब सिर्जना हुने छ । नेपाल विद्युत् प्राधिकरणका कार्यकारी निर्देशक हितेन्द्रदेव शाक्यका अनुसार यस पटक हिउँदे वर्षा कम भएका कारण नदीको जलप्रवाह घटेर जाने चुनौतीपूर्ण अवस्था छ । “वर्षा कम भइरहेको छ, हिमपात पनि कम भएका कारण विद्युत् उत्पादन फागुन चैतमा अझै चुनौतीपूर्ण बन्न सक्छ,” उहाँले भन्नुभयो, “उत्पादन घटेमा आयात बढाएर विद्युत् आपूर्ति व्यवस्थित गर्ने छौँ ।” यस वर्ष नेपाल विद्युत् प्राधिकरणको आपूर्ति प्रणालीमा चार सय मेगावाट विद्युत् उत्पादन थपिए पनि यसले सुक्खायामलाई खासै भरथेग भने गर्न सकेको देखिँदैन । गत माघ २५ गते नेपाल विद्युत् प्राधिकरणका आयोजनाबाट पाँच हजार ३२५ मेगावाट घण्टा विद्युत् उत्पादन भएको थियो जुन गत वर्ष सोही दिन पाँच हजार ४३५ मेगावाट घण्टा थियो । गत हिउँदयता प्रणालीमा थपिएको चार सय मेगावाट क्षमता थप भएको छ । यसै कारण निजी क्षेत्रबाट प्राप्त हुने विद्युत्को परिमाण गत आइतबार गत वर्षभन्दा करिब चार हजार मेगावाट घण्टा थप दिन सकेको देखिन्छ ।   नेपाल विद्युत् प्राधिकरणको तथ्याङ्क अनुसार गत आइतबार साँझ ६:३० बजे रेकर्ड गरिएको पिक डिमान्ड २०५१ मेगावाट छ जुन गत वर्ष सोही दिन १९५८ मेगावाट थियो । पिक डिमान्ड बढेको र आपूर्ति अवरोध पनि न्यून रहेका कारण आयात बढेर गत आइतबार औसत ४१९ मेगावाट पुगेको छ जुन गत वर्ष सोही दिन १६७ मेगावाट मात्र थियो । तर ऊर्जा गणनामा हेर्दा गत वर्ष सोही दिन ११ हजार ७५८ मेगावाट घण्टा विद्युत् आयात भएकामा यो वर्ष सोही दिन १० हजार ५२ मेगावाट घण्टा आयात भएको देखिन्छ । प्राधिकरण प्रवक्ता राजन ढकालले कुल ऊर्जा आयात कम हुनु सकारात्मक रहेको बताउनुभयो । कुनै निश्चित स्लट (१५ मिनेट) का लागि मात्र लिँदा मेगावाट बढी हुन सक्छ तर कुल ऊर्जा आयात अहिलेसम्म न्यून नै रहनु सकारात्मक हो,” उहाँले भन्नुभयो ।   यस वर्ष अहिलेसम्म भारतबाट आयात हुने विद्युत् तुलनात्मक रूपले सस्तो मूल्यमा पाइएकाले ठुलो चिन्ताको विषय नबन्ने अपेक्षा कार्यकारी निर्देशक शाक्यको छ । “अहिले औसत प्रतियुनिट भारु ३ रुपियाँ ५० पैसामा विद्युत् आयात भइरहेको छ, यसर्थ आयातमा धेरै चिन्तित बन्नुपर्ने अवस्था छैन,” उहाँले भन्नुभयो ।",
      "link": "https://gorkhapatraonline.com/news/191461",
      "image": "https://gorkhapatraonline.com/storage/media/336097/conversions/Hydro-Art-original-thumb.jpg"
    },
    {
      "slug": "191460",
      "title": "ग्यास छ सहज छैन आपूर्ति",
      "timestamp": 1770681600000,
      "source": "gp",
      "content": "सरकारको संयुक्त बजार अनुगमन टोलीले उपत्यकाका बजारमा खाना पकाउने ग्यास सहज रूपमा नपाएको जनाएको छ । अनुगमनका क्रममा बजारमा ग्यास हुँदै नभएको नभई सहज रूपमा तुरुन्तै पाउन सक्ने अवस्था भने नरहेको पाइएको छ ।",
      "longContent": "गोरखापत्र समाचारदाता काठमाडौँ, माघ २७ गते । सरकारको संयुक्त बजार अनुगमन टोलीले उपत्यकाका बजारमा खाना पकाउने ग्यास सहज रूपमा नपाएको जनाएको छ । अनुगमनका क्रममा बजारमा ग्यास हुँदै नभएको नभई सहज रूपमा तुरुन्तै पाउन सक्ने अवस्था भने नरहेको पाइएको छ । वाणिज्य, आपूर्ति तथा उपभोक्ता संरक्षण विभाग, नेपाल आयल निगम र गुणस्तर तथा नापतौल विभागले सोमबार संयुक्त रूपमा अनुगमन गरेका हुन् । विभागका अनुसार अनुगमन टोलीले सोमबार विभिन्न चार वटा छुट्टाछुट्टै समूह बनाएर कीर्तिपुर, कलङ्की, कुलेश्वर, सोह्रखुट्टे, नयाँ बसपार्क, बालाजु, भक्तपुर, कोटेश्वर, रिङरोडका अन्य आसपासका क्षेत्रमा अनुगमन गरेको थियो ।विभागका निर्देशक नरहरि तिवारीले अनुगमनमा उपभोक्ताले सकिनेबित्तिकै सहज रूपमा खाना पकाउने ग्यास पाउन सक्ने अवस्था नरहेको पाएको जानकारी दिनुभयो । विभागबाट केही दिनयता ग्यासलक्षित अनुगमन गरिरहँदा पनि ग्यास अभावको गुनासो नरोकिएपछि सोमबारदेखि संयुक्त टोली बनाएर अनुगमन थप तीव्र पारेको उहाँले जानकारी दिनुभयो । अनुगमन टोलीले ग्यासका ठुला उद्योग, डिपो, ग्यासका खुद्रा विक्रेता र उपभोक्ता सबैको अनुगमन गरिएको प्रवक्ता तिवारीले बताउनुभयो । अनुगमनमा बजारमा ग्यासको बिक्रीवितरण र मौज्दात पनि हेरिएको छ । ग्यासको आपूर्ति सहज भए वा नभएको विषयमा निगरानी गर्ने र यसको समाधान गर्ने काम नेपाल आयल निगमको हो । विभागका निर्देशक तिवारीले आयल निगमले बजारमा हल्ला भए जस्तो ग्यासको अभाव नभएको जिकिर गरे पनि विभागमा ग्यास अभावको अत्यधिक गुनासो आएको बताउनुभयो । बजारमा अभाव भएपछि औद्योगिक र प्रतिष्ठानले खरिद गर्ने ग्यासको सङ्ख्या घटाएर उपभोक्तालाई दिँदा समस्या केही समाधान हुने उहाँको मत छ । यतिबेला ग्यासको अभाव भएको भन्दै आवश्यकताभन्दा बढी मौज्दात राख्ने गरेको पाइएको छ । आवश्यकताभन्दा बढी ग्यास मौज्दात गरेको/राखेका भए जरिबानासहित कारबाही हुने पनि उहाँले बताउनुभयो । विभागका अनुसार अनुगमनका क्रममा उपभोक्ताले खरिद गरिरहेको ग्यासको तौल सही भए वा नभएको पनि हेरिने छ ।एउटा समूहले कम्तीमा १० वटा फर्मको अनुगमन गरी सोको विश्लेषणसहित रिपोटिङ अनुगमन गर्दा ग्यासको आपूर्तिको अवस्था, बजारको उपलब्धता, खरिदबिक्रीको रेकर्ड र फरक ग्यास साट्दा वहन गर्नुपर्ने अतिरिक्त आर्थिक शुल्कको व्यवस्थासमेतको जानकारी लिइएको छ ।",
      "link": "https://gorkhapatraonline.com/news/191460",
      "image": "https://gorkhapatraonline.com/storage/media/336095/conversions/Gas-Anugaman-original-thumb.jpg"
    },
    {
      "slug": "191459",
      "title": "इजरायल जाने बढ्दै",
      "timestamp": 1770681600000,
      "source": "gp",
      "content": "इजरायलमा युद्धको त्रास कम भएसँगै दीर्घकालीन स्याहार केन्द्रमा सहायक श्रमिक (केयर गिभर) का लागि जान तयार दुई हजार ११२ जनामध्ये माघ १५ गतेसम्म एक हजार तीन सय नेपाली युवा इजरायल प्रवेश गरेका छन् । दोस्रो चरण रोस्टरमा रहेका दुई हजार ११२ जनामध्ये त्यो सङ्ख्याका युवा इजरायल प्रवेश गरेका हुन् ।",
      "longContent": "गोरखापत्र समाचारदाता काठमाडौँ, माघ २७ गते । इजरायलमा युद्धको त्रास कम भएसँगै दीर्घकालीन स्याहार केन्द्रमा सहायक श्रमिक (केयर गिभर) का लागि जान तयार दुई हजार ११२ जनामध्ये माघ १५ गतेसम्म एक हजार तीन सय नेपाली युवा इजरायल प्रवेश गरेका छन् । दोस्रो चरण रोस्टरमा रहेका दुई हजार ११२ जनामध्ये त्यो सङ्ख्याका युवा इजरायल प्रवेश गरेका हुन् । वैदेशिक रोजगार विभागका अनुसार ती श्रमिक इजरायल प्रवेश गरेको र छनोट भएर जान बाँकी ७५० जना पनि क्रमशः करार सम्झौता हुने क्रममा छन् । यसमध्ये ८४ जनाको केही दिनपछि उडान रहेका कारण इजरायल प्रवेश गर्ने नेपाली एक हजार ३८४ जना हुने विभागले जनाएको छ । इजरायलमा युद्धको त्रास कम भएसँगै केयर गिभरका लागि यसअघि प्रतीक्षा सूचीमा रहेका नेपालीलाई लैजाने काम भइरहेको छ । विभागका अनुसार इजरायलले केही समयदेखि पहिलो चरणको तुलनामा दोस्रो चरणका युवाको माग बढी रहेको जनाइएको छ ।  इजरायल र इरानबिचको तनाव कम भएपछि इजरायलले दोस्रो चरणका एक हजार ११२ जनामध्ये बाँकी रहेका नेपालीसँग करार सम्झौतासमेत सुरु गरेको विभागले जनाएको छ । पछिल्लो समय इजरायलमा रोजगारीका लागि नेपालीको सङ्ख्या बढ्दै गएका कारण त्यहाँ कार्यरत नेपाली श्रमिकको सुरक्षा चासो बढेका कारण नेपालबाट नियमित रूपमा नेपाली जान सकेका थिएनन् । इजरायलमा हाल दुई हजार ३८४ सयको हाराहारीमा जिटुजी श्रमिकसहित कार्यरत छन् । इजरायलका विभिन्न केयर गिभर (वेताबोद) मा विदेशी श्रमिक अभाव हुन थालेपछि सो क्षेत्रमा नेपाली केयर गिभर लैजाने तयारीसहित करार सम्झौता र स्वास्थ्य परीक्षण धमाधम हुन थालेको विभागले जनाएको छ । आम्दानीका हिसाबले आकर्षक श्रम गन्तव्य इजरायल जाने श्रमिक बढ्ने भएपछि त्यहाँबाट आउने विप्रेषणसमेत वृद्धि हुने देखिएको छ । इजरायल सरकारले नेपाली श्रमिकको माग सङ्ख्या वार्षिक बढाएर नयाँ केयर सेन्टरमा रोजगारी दिने जनाएको छ । इजरायलले यहाँबाट गएका नेपालीलाई इजरायलका विभिन्न वृद्धा आश्रम (वेताबोद) र अस्पतालमा काम गर्ने गरी रोजगारी दिइसकेको छ । इजरायलले पछिल्लो समय केयर गिभरबाहेक कृषि क्षेत्रका लागि एक हजार नेपाली लैजाने आश्वासन दिँदै आएको छ ।",
      "link": "https://gorkhapatraonline.com/news/191459",
      "image": "https://gorkhapatraonline.com/storage/media/336094/conversions/Foreign-Employment-original-thumb.jpg"
    },
    {
      "slug": "191457",
      "title": "७० प्रतिशत आयातकै भर",
      "timestamp": 1770681600000,
      "source": "gp",
      "content": "आगामी शनिबार मनाइने प्रणय दिवस (भ्यालेन्टाइन डे) मा साढे पाँच करोड रुपियाँ बराबरको चार लाख ५० हजार स्टिम गुलाफ खपत हुने अनुमान गरिएको छ ।   प्रत्येक वर्ष १४ फेब्रुअरीमा मनाइने प्रणय दिवसमा बजारमा गुलाफको माग धेरै हुने भएकाले यो वर्ष पाँच करोड ६२ लाख रुपियाँ बराबरको कारोबार हुने अनुमान गरिएको नेपाल फ्लोरिकल्चर एसोसिएसन (फ्यान) ले जनाएको छ ।",
      "longContent": "काठमाडौँ, माघ २७ गते । आगामी शनिबार मनाइने प्रणय दिवस (भ्यालेन्टाइन डे) मा साढे पाँच करोड रुपियाँ बराबरको चार लाख ५० हजार स्टिम गुलाफ खपत हुने अनुमान गरिएको छ । प्रत्येक वर्ष १४ फेब्रुअरीमा मनाइने प्रणय दिवसमा बजारमा गुलाफको माग धेरै हुने भएकाले यो वर्ष पाँच करोड ६२ लाख रुपियाँ बराबरको कारोबार हुने अनुमान गरिएको नेपाल फ्लोरिकल्चर एसोसिएसन (फ्यान) ले जनाएको छ । फ्यानका अध्यक्ष राजेशभक्त श्रेष्ठले काठमाडौँ उपत्यकामा दुई लाख ७० हजार र उपत्यका बाहिर एक लाख ८० हजार स्टिम खपत हुने अनुमान गरिएको जानकारी दिनुभयो । प्रणय दिवसमा स्थानीय उत्पादनले माग धान्न नसक्दा ७० प्रतिशत फूल आयात गर्नु परेको उहाँले जानकारी दिनुुभयो । स्थानीय उत्पादनले ३० प्रतिशत माग धान्ने गरेको छ । बजारमा प्रतिस्टिम गुलाफको मूल्य एक सय रुपियाँदेखि १५० रुपियाँ रहेको छ । गत वर्षको प्रणय दिवसमा चार लाख २५ हजार स्टिम गुलाफको खपत भएको फ्यानले जनाएको छ । गत वर्ष गुलाफको मूल्य ९० देखि १२० रुपियाँ रहेको थियो । प्रणय दिवसमा बजार मागको ६० प्रतिशत गुलाफ उपत्यकाम र ४० प्रतिशत बाहिरी सहरमा खपत हुने फ्यानले जनाएको छ । चाडपर्वबाहेकको अन्य सामान्य दिनमा प्रतिदिन सरदर आठ हजारदेखि १२ हजार स्टिम गुलाफको माग हुने गर्छ । बजारमा माग धेरै हुने र स्थानीय उत्पादनले माग धान्न नसक्दा व्यवसायीले छिमेकी मुलुकबाट गुलाफ स्टिम आयात गर्ने गरेका छन् । प्रणय दिवस पश्चिमा संस्कृति भए पनि पछिल्लो समय नेपालमा पनि यस दिनलाई महत्वसाथ मनाउने गरिन्छ । प्रणय दिवस फेब्रुअरी १४ मा पर्ने भए पनि एक हप्ताअघिदेखि नै यो दिवस मनाउने प्रचलन छ । यस पर्वमा प्रेमी जोडीले प्रेमको प्रतीक मानिने रातो गुलाफ आदानप्रदान गर्ने प्रचलन छ ।फ्यानका अनुसार रातो गुलाफ विशेष गरी काठमाडौँ उपत्यकाका तीन जिल्ला र काभ्रेमा व्यावसायिक रूपमा लगाउने गरिएको छ । काठमाडौँ, ललितपुर, भक्तपुर, कास्की, चितवन, मकवानपुर, काभ्रे, गुल्मी, पाल्पा, धादिङ, मोरङलगायत ४१ जिल्लामा लगभग ६७५ किसिमका फूलको खेती तथा नर्सरी विस्तार भइसकेको छ । व्यावसायिक रूपमा ४५० प्रजातिका गुलाफ नेपालमा उत्पादन हुँदै आएको छ । चैत पहिलो साता राष्ट्रिय पुष्प मेलायसैबिच आगामी चैत पहिलो साता २७ औँ फ्लोरा एक्स्पो हुने भएको छ । पुष्प व्यवसायको विकास, संरक्षण र प्रवर्धन गर्ने उद्देश्यले सो प्रदर्शनी हुन लागेको हो । ‘स्वच्छ वातावरण तथा आर्थिक समृद्धिका लागि पुष्प व्यवसाय’ भन्ने नारासाथ चैत ५ देखि ८ सम्म काठमाडौँको भृकुटीमण्डपमा सञ्चालन हुने छ ।मेलामा नर्सरी व्यवसायीले उत्पादन गरेका गुणस्तरीय फूल र आलङ्कारिक बोटबिरुवाबिच विभिन्न विधामा प्रतिस्पर्धा गराइने छ । प्रतिस्पर्धामा उत्कृष्ट स्टल, उत्कृष्ट ल्यान्डस्केपिङ, उत्कृष्ट मौसमी फूल, उत्कृष्ट आलङ्कारिक बिरुवा, उत्कृष्ट फुल्ने आलङ्कारिक बिरुवा, उत्कृष्ट पुष्प सजावट र उत्कृष्ट कट फ्लावर (गुलाफ, जरबेरा र कार्नेसन) जस्ता विधा समावेश छन् । प्रतिस्पर्धामा उत्कृष्ट हुने नर्सरी वा फर्मलाई सिल्ड, नगद पुरस्कार र प्रमाणपत्रद्वारा सम्मान गरिने जनाइएको छ ।",
      "link": "https://gorkhapatraonline.com/news/191457",
      "image": "https://gorkhapatraonline.com/storage/media/336092/conversions/3455-original-thumb.jpg"
    },
    {
      "slug": "191455",
      "title": "लगानीकर्तासँग छैन लगानीको योजना",
      "timestamp": 1770681600000,
      "source": "gp",
      "content": "गत भदौ २३ र २४ गतेको जेनजी आन्दोलनका क्रममा निजी सम्पत्तिमाथि पनि अर्बौंको क्षति भएपछि लगानीकर्तासँग नयाँ लगानीको योजना नरहेको पाइएको छ । त्यति मात्र होइन कतिपयले लगानीको योजना नै स्थगित गरेका छन् भने कोही पलायनको मनस्थितिमा पुगेका छन् ।",
      "longContent": "गोरखापत्र समाचारदाताकाठमाडौँ, माघ २७ गते । गत भदौ २३ र २४ गतेको जेनजी आन्दोलनका क्रममा निजी सम्पत्तिमाथि पनि अर्बौंको क्षति भएपछि लगानीकर्तासँग नयाँ लगानीको योजना नरहेको पाइएको छ । त्यति मात्र होइन कतिपयले लगानीको योजना नै स्थगित गरेका छन् भने कोही पलायनको मनस्थितिमा पुगेका छन् । चाणक्य मिडियाले आइतबार सार्वजनिक गरेको ‘जेनजी विद्रोहपछि लगानीकर्ताको आत्मविश्वास र व्यावसायिक वातावरणसम्बन्धी’ अध्ययन प्रतिवेदनले दुई दिनको आन्दोलनले भौतिक रूपमा ३४ अर्बसहित मनोवैज्ञानिक रूपमा अपूरणीय क्षति पु¥याएको निष्कर्ष निकालेको हो । १२१ जना उद्यमी/व्यवसायीसँग गरिएको सर्वेक्षणका आधारमा तयार गरिएको प्रतिवेदनले ‘निजी क्षेत्रको मनोबल इतिहासकै कमजोर अवस्थामा पुगेको’ ठहर गरेको छ । अर्थतन्त्रमा ८० प्रतिशत योगदान रहे पनि सुरक्षाको अभावमा निजी क्षेत्रले असहाय महसुस गर्नु परेको प्रतिवेदनमा उल्लेख छ । ‘निराशावादको लहर हाबी हुँदा मनोबल पूर्ण रूपमा गिरेको छ’ प्रतिवेदनमा उल्लेख छ । नाफा कमाउने निजी क्षेत्रविरुद्ध गलत भाष्य तयार गरिँदा निजी क्षेत्रले असुरक्षित महसुस गर्नु परेको विषय प्रतिवेदनले समेटेको छ । यसले व्यवसायीमा आन्दोलनपछि तनाव हुन थालेको पनि प्रतिवेदनले जनाएको छ । ‘आफ्नै लगानी र मेहनतबाट खडा गरेको व्यवसाय आफ्नैअगाडि ध्वस्त भएको देख्दा व्यवसायी पोस्ट–ट्रमाटिक स्टे«सबाट गुज्रिएको पाइएको छ’ प्रतिवेदनमा उल्लेख छ । अन्योलग्रस्त परिस्थितिका कारण लगानीकर्तामा थप लगानीको उत्साह नपाइएको प्रतिवेदनमा उल्लेख छ । कुल उत्तरदातामध्ये ७० प्रतिशत व्यवसायी लगानी थप्ने सम्बन्धमा पर्ख र हेरको अवस्थामा रहेको पाइएको छ । आठ प्रतिशतले भने लगानी नबढाउने उत्तर दिएको जनाइएको छ । अध्ययन अनुसार ९७ प्रतिशत व्यवसायीले लगानीको वातावरण कमजोर भएको स्विकारेको पाइएको छ । निजी सम्पत्तिमाथि यसरी आक्रमण हुनुमा अफवाह तथा भ्रमपूर्ण सूचनाले मुख्य रूपमा काम गरेको पनि प्रतिवेदनले निष्कर्ष निकालेको छ । अध्ययनमा सहभागी ६९ प्रतिशत व्यवसायीले यसमा सहमति जनाएका छन् । सम्पत्ति कमाउनेप्रति नकारात्मक दृष्टिकोण राख्नेका कारण पनि आक्रमण भएको मान्ने ६६ प्रतिशत छन् । व्यक्ति रिसइबी र कुण्ठाले पनि आक्रमणमा परेको कतिपय व्यवसायीको बुझाइ छ । भ्रमणपूर्ण सूचना प्रवाहमा सञ्चार माध्यमको भूमिका देखिएको व्यवसायीको प्रतिक्रिया रहेको छ । आन्दोलनका क्रममा भएको क्षतिका कारण भविष्यमा पुनः यस किसिमको आक्रमण नहुनेमा निजी क्षेत्र विश्वस्त नरहेको पनि अध्ययनले देखाएको छ । यद्यपि उक्त आन्दोलनलगत्तै गठन भएको वर्तमान सरकारले निजी क्षेत्रलाई साथ दिँदै ल्याएको प्याकेजले लगानीकर्तामा आशा पलाएको देखिएको प्रतिवेदनमा उल्लेख छ । अर्थमन्त्रीलगायत निजी क्षेत्रको कुरा सुन्ने र बुझ्ने मन्त्रीहरूको भूमिकाप्रति व्यावसायिक जगत् खुसी देखिएको प्रतिवेदनमा जनाइएको छ तर अन्तरनिकाय समन्वय अभाव हुनु, प्रमाणसहित किटानी जाहेरी दिँदा पनि प्रदर्शनका नाममा अपराध गर्नेलाई कारबाहीको साटो बचाउने पक्ष हाबी हुनुले निजी क्षेत्रको मनोबल अझै कमजोर देखिन्छ, प्रतिवेदनमा उल्लेख छ ।",
      "link": "https://gorkhapatraonline.com/news/191455",
      "image": "https://gorkhapatraonline.com/storage/media/336091/conversions/Lagani-Invest-original-thumb.jpg"
    },
    {
      "slug": "191453",
      "title": "अन्तर्राष्ट्रिय विमान सेवाको सहभागिता खोजी",
      "timestamp": 1770681600000,
      "source": "gp",
      "content": "संस्कृति, पर्यटन तथा नागरिक उड्डयनमन्त्री अनिलकुमार सिन्हाले पोखरा अन्तर्राष्ट्रिय विमानस्थल र गौतम बुद्ध अन्तर्राष्ट्रिय विमानस्थल पूर्ण क्षमतामा सञ्चालनका लागि अन्तर्राष्ट्रिय विमान सेवाको सक्रिय सहभागिताका आवश्यक हुने बताउनुभएको छ ।",
      "longContent": "गोरखापत्र समाचारदाताकाठमाडौँ, माघ २८ गते । संस्कृति, पर्यटन तथा नागरिक उड्डयनमन्त्री अनिलकुमार सिन्हाले पोखरा अन्तर्राष्ट्रिय विमानस्थल र गौतम बुद्ध अन्तर्राष्ट्रिय विमानस्थल पूर्ण क्षमतामा सञ्चालनका लागि अन्तर्राष्ट्रिय विमान सेवाको सक्रिय सहभागिताका आवश्यक हुने बताउनुभएको छ । सोमबार मन्त्रालयमा कतारका राजदूत मिसाल बिन मोहम्मद अली अल अन्सारी, नेपाल उद्योग वाणिज्य महासङ्घका अध्यक्ष चन्द्रप्रसाद ढकाल, कतार चेम्बर अफ कमर्स एन्ड इन्डस्ट्रिजका बोर्ड सदस्य मोहद अहमद एमए अलोबैदली तथा कतार एयरवेजका प्रतिनिधिसँगको भेटवार्तामा उहाँले यस्तो आवश्यकता औँल्याउनुभयो । उहाँले यसका लागि कतार एयरवेजको भूमिकालाई महत्वपूर्ण हुने बताउनुभयो ।भेटमा नेपाल र कतारबिच आर्थिक विकास, पर्यटन प्रवर्धन तथा सहयोग आदानप्रदानबारे छलफल भएको महासङ्घले जनाएको छ । भेटघाटमा नेपाल–कतार आर्थिक विकास, पर्यटन प्रवर्धन, हवाई उडान विस्तार तथा नागरिक उड्डयन क्षेत्रमा सहकार्यलाई थप सुदृढ बनाउने विषयमा विस्तृत छलफल भएको थियो । नेपाल र कतारबिच सिधा हवाई उडानको सङ्ख्या बढाउने, नयाँ गन्तव्य थप्ने तथा नेपाल वायुसेवा निगम र कतार एयरवेजबिच सहकार्यका सम्भावनाबारे छलफल केन्द्रित रहेको जनाइएको छ ।छलफलमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपाल र कतारबिच पर्यटन, लगानी, उड्डयन, होटेल तथा पूर्वाधार क्षेत्रमा विस्तारको सम्भावना भएको बताउनुभयो । उहाँले कतारी लगानीकर्ताका लागि नेपालमा जलविद्युत्, पर्यटन, कृषि तथा सेवा क्षेत्रमा आकर्षक सम्भावना रहेको बताउनुभयो ।कतार चेम्बर अफ कमर्स एन्ड इन्डस्ट्रिजका बोर्ड सदस्य मोहद अहमद एमए अलोबैदलीले नेपालसँग दीर्घकालीन आर्थिक सहकार्यमा कतारको निजी क्षेत्रको चासो रहेको बताउनुभएको थियो । उहाँले उड्डयन र पर्यटन सहकार्यले दुई देशबिचको व्यापार तथा जनस्तरको सम्बन्ध अझ सुदृढ हुने विश्वास व्यक्त गर्नुभयो ।कतारी प्रतिनिधिमण्डल नेपाल कतार संयुक्त व्यवसाय परिषद् (जेबिसी) को बैठकका लागि नेपाल उद्योग वाणिज्य महासङ्घको निमन्त्रणामा आइतबार नेपाल आएको हो ।",
      "link": "https://gorkhapatraonline.com/news/191453",
      "image": "https://gorkhapatraonline.com/storage/media/336089/conversions/Pokhara-Bairahawa-news-photo-original-thumb.jpg"
    },
    {
      "slug": "191452",
      "title": "भेडाबाख्रामा बढी खाएर हुने रोग पुष्टि",
      "timestamp": 1770681600000,
      "source": "gp",
      "content": "सल्यानमा मरेका भेडाबाख्रामा बढी खाएर हुने रोग (ओभर इटिङ रोग) पुष्टि भएको छ । जिल्लाको छत्रेश्वरी गाउँपालिकामा मरेका बाख्रा र भेडाबाट सङ्कलन गरिएको नमुना परीक्षण गर्दा ‘एन्टेरोटोक्सेमिया टाइप डी पोजेटिभ’ देखिएको हो ।",
      "longContent": "शारदा समाचारदाताशारदा (सल्यान), माघ २७ गते । सल्यानमा मरेका भेडाबाख्रामा बढी खाएर हुने रोग (ओभर इटिङ रोग) पुष्टि भएको छ । जिल्लाको छत्रेश्वरी गाउँपालिकामा मरेका बाख्रा र भेडाबाट सङ्कलन गरिएको नमुना परीक्षण गर्दा ‘एन्टेरोटोक्सेमिया टाइप डी पोजेटिभ’ देखिएको हो ।छत्रेश्वरी गाउँपालिका–१ फारुलिबोटमा गत पुसमा किसानले पालेका छ वटा बाख्रा र तीन वटा भेडा मरेका थिए  । गाउँपालिकाले मरेका भेडाबाख्राको नमुना केन्द्रीय पशुपन्छी रोग अन्वेषण प्रयोगशाला, काठमाडौँमा परीक्षणका लागि पठाएको थियो । नमुना परीक्षण गर्दा ‘एन्टेरोटोक्सेमिया टाइप डी पोजेटिभ’ देखिएको हो । परीक्षण प्रतिवेदन अनुसार ती पशुमा भेडाबाख्रामा देखिने ‘ओभर इटिङ रोग’ पुष्टि भएको गाउँपालिकाका पशु चिकित्सक डा. रुकेश घिमिरेले जानकारी दिनुभयो । उहाँका अनुसार ओभर इटिङ रोग अचानक राम्रोसँग मोटाएका र स्वस्थ देखिने भेडाबाख्रामा देखिने गम्भीर रोग हो । धेरै दाना, दुध वा हरियो घाँस एक्कासि धेरै खुवाउँदा, अचानक आहारा परिवर्तन गर्दा तथा अत्यधिक कार्बोहाइड्रेटयुक्त खाना खुवाउँदा यो रोग लाग्ने गर्दछ । आन्द्रामा स्वाभाविक रूपमा रहेको ब्याक्टेरियाले विष (टक्सिन) उत्पादन गरेपछि जनावर एक्कासि मर्ने गर्दछ ।यो रोग लागेका भेडाबाख्रामा अचानक मृत्यु हुने, झट्का लाग्ने, घुमिरहने, टाउको ठोक्ने, असन्तुलन हुने, कहिलेकाहीँ अन्धोपन देखिने तथा पखाला लाग्ने जस्ता लक्षण देखिने र केही घण्टापछि वा एक दिनभित्रै पशुको मृत्यु हुन सक्ने डा. घिमिरेले जानकारी दिनुभयो । यसरी अचानक मर्ने रोगबाट जोगिन नियमित खोप र सन्तुलित आहार नै मुख्य उपाय रहेको उहाँले बताउनुभयो । धेरै मोटाएका भेडाबाख्रामा सबैभन्दा बढी जोखिममा रहने भएकाले किसानले विशेष ध्यान दिनु आवश्यक रहेको उहाँको भनाइ छ ।",
      "link": "https://gorkhapatraonline.com/news/191452",
      "image": "https://gorkhapatraonline.com/storage/media/336088/conversions/333-original-thumb.jpg"
    },
    {
      "slug": "191411",
      "title": "नेप्से परोसूचक २६ अङ्कले घट्यो",
      "timestamp": 1770595200000,
      "source": "gp",
      "content": "नेपाल स्टक एक्सचेन्ज ९नेप्से० परिसूचक २६ दशमलव ०५ अङ्कले घटेर दुई हजार ६७२ दशमलव ३९ को बिन्दुमा कायम भएको छ ।",
      "longContent": "काठमाडौँ,  माघ २६ गते। नेपाल स्टक एक्सचेन्ज ९नेप्से० परिसूचक २६ दशमलव ०५ अङ्कले घटेर दुई हजार ६७२ दशमलव ३९ को बिन्दुमा कायम भएको छ ।आज विभिन्न ३२४ कम्पनीको दुई करोड ६७ लाख ६६ हजार ३४७ कित्ता शेयर एक लाख दुई हजार २८१ पटक खरिदबिक्री हुँदा १० अर्ब ७७ करोड ३९ लाख १५ हजार २८९ बराबरको कारोबार भएको नेप्सेले जनाएको छ ।आजको कारोबारमा व्यापार समूह शून्य दशमलव २४ प्रतिशतले बढेको छ भने अरु सबै समूहको उपसूचक घटेको छ । दुई सय १२ कम्पनीको शेयर मूल्य घट्दा ४२ को मात्रै बढेको छ ।खानीखोला हाइड्रोपावर कम्पनी लिमिटेडको शेयर मूल्य आज सबैभन्दा धेरै नौ दशमलव ९७ प्रतिशतले बढेको छ । सबैभन्दा धेरै घट्नेमा भने मायाखोला हाइड्रोपावर कम्पनी लिमिटेडको शेयर मूल्य ५ दशमलव ४० प्रतिशतले घटेको छ ।",
      "link": "https://gorkhapatraonline.com/news/191411",
      "image": "https://gorkhapatraonline.com/storage/media/336014/conversions/images-(4)-original-thumb.jpg"
    },
    {
      "slug": "191387",
      "title": "बढ्यो सुनचाँदीको भाउ",
      "timestamp": 1770595200000,
      "source": "gp",
      "content": "नेपाली बजारमा सुन र चाँदीको भाउ बढेको छ । नेपाल सुनचाँदी व्यवसायी महासङ्घका अनुसार आइतबारको तुलनामा आज सुन र चाँदीको मूल्य बढेको छ ।",
      "longContent": "काठमाडौँ,  माघ २६ गते । नेपाली बजारमा सुन र चाँदीको भाउ बढेको छ । नेपाल सुनचाँदी व्यवसायी महासङ्घका अनुसार आइतबारको तुलनामा आज सुन र चाँदीको मूल्य बढेको छ ।महासङ्घका अनुसार सुनको मूल्य आइतबारको तुलनामा प्रतितोला रु चार हजार एक सयले बढेर रु तीन लाख चार हजार ६०० पुगेको छ । साथै चाँदीको मूल्य आइतबारको तुलनामा प्रतितोला रु २४० ले बढेर रु पाँच हजार २५० मा कारोबार भइरहेको छ । रासस",
      "link": "https://gorkhapatraonline.com/news/191387",
      "image": "https://gorkhapatraonline.com/storage/media/335972/conversions/_gold-original-thumb.jpg"
    },
    {
      "slug": "191314",
      "title": "इराकमा घरेलु कामदारको श्रम स्वीकृति अन्योल",
      "timestamp": 1770595200000,
      "source": "gp",
      "content": "सरकारले वैदेशिक रोजगारीका लागि इराकमा काम गरेर वैधानिक बसाइ ‘भ्यालिड रेसिडेन्सी कार्ड’ प्राप्त गरेका नेपाली श्रमिकलाई पुनः श्रम स्वीकृति दिने व्यवस्था गरे पनि घरेलु श्रमिकको विषयमा अन्योल भएको छ ।",
      "longContent": "गोरखापत्र समाचारदाता काठमाडौँ, माघ २६ गते । सरकारले वैदेशिक रोजगारीका लागि इराकमा काम गरेर वैधानिक बसाइ ‘भ्यालिड रेसिडेन्सी कार्ड’ प्राप्त गरेका नेपाली श्रमिकलाई पुनः श्रम स्वीकृति दिने व्यवस्था गरे पनि घरेलु श्रमिकको विषयमा अन्योल भएको छ । मन्त्रीपरिषद् बैठकले इराकमा लामो समयदेखि काम गरेर ‘भ्यालिड रेसिडेन्सी कार्ड’ प्राप्त गरेका श्रमिक पुनः जान चाहेको खण्डमा श्रम स्वीकृति दिने व्यवस्था गरेको थियो । सोही निर्णयका आधारमा वैदेशिक रोजगार विभागले जनरल वर्करलाई श्रम स्वीकृति जारी गर्न थालेको छ । इराकमा घरेलु कामदारका रूपमा काम गरेर सो कार्ड प्राप्त गरी स्वदेशमा आएर श्रम स्वीकृति लिन चाहनेको हकमा भने विभाग अन्योल देखिन्छ । मन्त्रीपरिषद्को निर्णयपछि विभागले वैदेशिक रोजगारीको सिलसिलामा इराक गई त्यहाँको ‘भ्यालिड रेसिडेन्सी कार्ड’ प्राप्त गरेका नेपाली नागरिकलाई नेपाल आएका बेला श्रम स्वीकृति प्रदान गर्ने निर्णय भएबमोजिम विभागबाट श्रम स्वीकृति प्रदान गर्ने व्यवस्था गरिएको थियो । विभागका महानिर्देशक मिरा आचार्यले इराकमा जनरल वर्करको काम गरेकालाई श्रम स्वीकृति दिन समस्या नभएको र घरेलु श्रमिकका हकमा श्रम स्वीकृति दिने वा नदिने भन्ने विषयमा दुबिधा रहेको बताउनुभयो । यसअघि नै भएको निर्णयमा स्पष्ट खुलाएर आएको भए सहज हुने थियो त्यो नभएकाले काम गर्दा समस्या देखिएको उहाँले सुनाउनुभयो । श्रम, रोजगार तथा सामाजिक सुरक्षा मन्त्रालयका प्रवक्ता पीताम्बर घिमिरेले सरकारको निर्णयले इराकमा काम गरेर ‘भ्यालिड रेसिडेन्सी कार्ड’ प्राप्त गरेका सबै प्रकारका श्रमिकलाई श्रम स्वीकृति दिन समस्या नहुने तर्क गर्नुभयो । इराकमा नयाँ जानेका लागि होइन, काम गरेर एउटा प्रक्रियामा रहेकाको हकमा बाधक हुनुपर्ने अवस्था नरहेको उहाँको भनाइ छ । मन्त्रालयको वैदेशिक रोजगार महाशाखा प्रमुखसमेत रहनुभएका घिमिरेले यो विषयमा केही दुविधा भएमा छलफलबाट यसको समाधान निकाल्न सकिने बताउनुभयो । इराकका हकमा हाल देखिएको समस्या नीतिगत अस्पष्टताका कारण उत्पन्न भएको देखिन्छ, जुन मन्त्रालय तथा विभागका अधिकारीले स्वीकार गर्नुभएको छ । सो निर्णयका आधारमा श्रम स्वीकृति प्राप्त गर्न कम्तीमा तीन महिना म्याद भएको राहदानी, आधिकारिक भिसालगायत कागजात पेस गर्नुपर्ने हुन्छ । वैदेशिक रोजगार व्यवस्थापन प्रणाली (फेमिस) मार्फत म्यादी जीवन बिमा, सामाजिक सुरक्षा कोष, कल्याणकारी कोषमा रकम जम्मा गरेको प्रमाण, रोजगारदातासँगको करार सम्झौता, इराकको अध्यागमनले राहदानीमा लगाएको आगमन तथा प्रस्थान छापसमेत पेस गर्नुपर्ने विभागले भनेको थियो । त्यस्तै अभिमुखीकरण तालिम तथा स्वास्थ्य परीक्षण गरेको प्रमाण र श्रम स्वीकृति माग गर्ने व्यक्ति स्वयम् सक्कल राहदानी, भिसा तथा करार सम्झौतासहित विभागमा सनाखतका लागि उपस्थित हुनुपर्ने व्यवस्था रहेको छ । यी सबै कागजात पेस गरेर विभाग जाँदासमेत विभागले श्रम स्वीकृति जारी गर्न नमानेको भन्दै श्रमिक दिनहुँ श्रम, रोजगार तथा सामाजिक सुरक्षा मन्त्रालय धाउँदै आएका छन् । लामो समयदेखि इराकमा बसेर काम गरिरहेका सबैलाई श्रम स्वीकृति दिनुपर्नेमा विभागले विभेद गरिरहेको श्रमिकको गुनासो रहेको छ । इराकमा ३०÷३५ हजार हाराहारी नेपाली श्रमिक कार्यरत रहेकोमा ८० प्रतिशत नेपाली घरेलु श्रमिकका हैसियतमा काम गर्दै आएका छन् । घरेलु श्रमिकका रूपमा महिलाको सङ्ख्या धेरै भए पनि करिब एक तिहाइको सङ्ख्यामा पुरुष रहेको बताइन्छ ।",
      "link": "https://gorkhapatraonline.com/news/191314",
      "image": "https://gorkhapatraonline.com/storage/media/335878/conversions/Gharelu-Shramik-original-thumb.jpg"
    },
    {
      "slug": "191313",
      "title": "तेस्रो देशका पर्यटकका लागि खुला",
      "timestamp": 1770595200000,
      "source": "gp",
      "content": "नेपाल–भारत जमुनाह नाकाबाट तेस्रो मुलुकका नागरिकका लागि छ वर्षपछि आवतजावत सुरु गरिएको छ । छ वर्षअघि कोरोनाकालदेखि जमुनाह नाकाबाट तेस्रो मुलुकका पर्यटक जमुनाह हुँदै नेपाल आउनजान बन्द गरिएको थियो । जमुनाहस्थित अध्यागमन कार्यालयका अनुसार तेस्रो मुलुकका नागरिकका लागि आगमन र प्रस्थान पूर्ण रूपमा सञ्चालन गरिएकाले पर्यटकलाई सहज भएको छ ।",
      "longContent": "नेपालगन्ज समाचारदातानेपालगन्ज, माघ २६ गते । नेपाल–भारत जमुनाह नाकाबाट तेस्रो मुलुकका नागरिकका लागि छ वर्षपछि आवतजावत सुरु गरिएको छ । छ वर्षअघि कोरोनाकालदेखि जमुनाह नाकाबाट तेस्रो मुलुकका पर्यटक जमुनाह हुँदै नेपाल आउनजान बन्द गरिएको थियो । जमुनाहस्थित अध्यागमन कार्यालयका अनुसार तेस्रो मुलुकका नागरिकका लागि आगमन र प्रस्थान पूर्ण रूपमा सञ्चालन गरिएकाले पर्यटकलाई सहज भएको छ ।अध्यागमन कार्यालय बाँकेकी प्रमुख दुर्गा वलीले जमुनाह नाकाबाट आवतजावत गर्ने कुनै पनि पर्यटकलाई अबदेखि असहज नहुने बताउनुभयो । उहाँले यसबाट पर्यटनका क्षेत्रमा धेरै राम्रो हुने बताउनुभयो । उहाँले यो नाकाबाट आवतजावत हुने भएपछि यहाँका होटेल चलायमान हुने र त्यसबाट आर्थिक कारोबार पनि बढ्न सक्ने औँल्याउनुभयो । पर्यटकको आवागमन सुरु भएपछि तेस्रो मुलुकबाट जमुनाह नाका हुँदै आउने पर्यटक बाँके र बर्दियाका पर्यटकीय स्थलसम्म पुग्न सक्ने र त्यसबाट राजस्व सङ्कलन बढ्ने विश्वास गरिएको छ । नेपालगन्जका पर्यटन व्यवसायी केशव न्यौपानेले तेस्रो देशका नागरिकको आवागमन पुनः सुचारु भएपछि दुवै देशलाई लाभ हुने उल्लेख गर्दै भारत हुँदै जाने तेस्रो मुलुकका पर्यटकले सिधै नेपालका पर्यटकीय क्षेत्रको अवलोकन गर्न पाउने बताउनुभयो ।नेपाल एसोसिएसन अफ टुर्स एन्ड ट्राभल्स एजेन्ट्स (नाट्टा) बाँकेका अध्यक्ष डिल्लीराज रेग्मीले तेस्रो मुलुकका नागरिकका लागि नाका सञ्चालनमा आएपछि सबैभन्दा बढी खुसी यहाँका व्यवसायी हुने उल्लेख गर्दै पर्यटकले भारत हुँदै आएर बाँके र बर्दियाका पर्यटकीय क्षेत्रको भरपुर आनन्द लिन सक्ने बताउनुभयो । उहाँले बाँकेमा बाँके राष्ट्रिय निकुञ्ज र बर्दियामा बर्दिया राष्ट्रिय निकुञ्जमा रहेका बाघलगायत वन्यजन्तुको अवलोकन गर्न आउनेको सङ्ख्या पनि बढ्ने विश्वास व्यक्त गर्नुभयो । बन्द रहेको आवागमन खुलाउन लामो समयदेखि स्थानीय पर्यटन व्यवसायीले माग गर्दै आएका थिए ।",
      "link": "https://gorkhapatraonline.com/news/191313",
      "image": "https://gorkhapatraonline.com/storage/media/335877/conversions/nepal-bharat-jamunaha-naka(1)-original-thumb.jpg"
    },
    {
      "slug": "191311",
      "title": "चार वटा हेलिकोप्टर कम्पनी भित्रिँदै",
      "timestamp": 1770595200000,
      "source": "gp",
      "content": "नेपाली उड्डयन क्षेत्रमा थप चार वटा हेलिकोप्टर कम्पनी भित्रिने प्रक्रियामा छन् । हेलिकोप्टरको बढ्दो प्रयोग, आरोहणतर्फको आकर्षण र हवाईक्षेत्रको व्यापारमा छाएको उत्साहसँगै नयाँ चार वटा हेलिकोप्टर कम्पनी वायुसेवा सञ्चालनको अनुमति लिने प्रक्रियामा रहेको नेपाल नागरिक उड्डयन प्राधिकरणले जनाएको छ ।",
      "longContent": "गोरखापत्र समाचारदाताकाठमाडौँ, माघ २६ गते । नेपाली उड्डयन क्षेत्रमा थप चार वटा हेलिकोप्टर कम्पनी भित्रिने प्रक्रियामा छन् । हेलिकोप्टरको बढ्दो प्रयोग, आरोहणतर्फको आकर्षण र हवाईक्षेत्रको व्यापारमा छाएको उत्साहसँगै नयाँ चार वटा हेलिकोप्टर कम्पनी वायुसेवा सञ्चालनको अनुमति लिने प्रक्रियामा रहेको नेपाल नागरिक उड्डयन प्राधिकरणले जनाएको छ ।प्राधिकरणका सूचना अधिकारी ज्ञानेन्द्र भुलका अनुसार हेली एयर नेपाल, सगरमाथा एयर, गगनचुम्बी एयर र सुमेदा एयरले वायुसेवा सञ्चालन प्रमाणपत्रका लागि विस्तृत प्रस्ताव प्राधिकरणमा पेस गरेका छन् । “हेलिकोप्टर कम्पनीलाई प्रमाणपत्र दिने पाँच वटा प्रक्रियामध्ये अहिले दोस्रो चरणमा प्राधिकरणले आवेदन प्रस्तावमाथि अध्ययन गरिरहेको छ,” उहाँले भन्नुभयो । प्रस्ताव अध्ययनपछि प्राधिकरणले व्यावसायिक हवाई यातायात सञ्चालन गर्न सक्ने अन्य मुख्य निर्धारित आधारलगायत कागजात मूल्याङ्कनको प्रक्रिया सुरु गर्ने छ ।सुरक्षित र प्रभावकारी हवाई सञ्चालन गर्न सक्ने क्षमता, दक्ष प्राविधिक जनशक्ति, उपकरण र प्रशिक्षण मूल्याङ्कनलगायतका आधारमा प्राधिकरणले वायुसेवा सञ्चालनको प्रमाणपत्र जारी गर्ने उहाँले जानकारी दिनुभयो । त्यस्तै डाँफे एयरले समेत ७२ सिट क्षमताको एटिआर जहाज भित्र्याएर आन्तरिक र अन्तर्राष्ट्रियतर्फ उडान गर्ने व्यावसायिक रणनीति अनुसार वायुसेवा सञ्चालनको प्रमाणपत्रका लागि अनुमति मागेको छ ।हाल नयाँ हेलिकोप्टर र जहाज सञ्चालनको अनुमति लिन कम्पनीसँग तीन वटा एयरक्राफ्ट हुनुपर्ने अथवा उक्त सङ्ख्या पाँच वर्षभित्र पाँच वटा पु¥याउने आधार प्राधिकरणमा पेस गर्नुपर्ने वा मर्जमा जाने सुनिश्चित गर्नुपर्ने व्यवस्था छ । प्राधिकरणका अनुसार पर्यटकीय गतिविधि, आकस्मिक उद्धार, व्यापारिक उडान, चिकित्सकीय सेवा तथा कार्गो उडानलगायत पर्वतीय क्षेत्रमा पछिल्लो समय हेलिकोप्टरको प्रयोग बढ्दै गएको छ । हाल नेपालमा १२ वटा कम्पनीका ४० हाराहारी हेलिकोप्टर सञ्चालनमा छन् । त्यस्तै गरी आन्तरिकतर्फ सुगम र दुर्गम गन्तव्यमा सात वटा हवाईसेवा कम्पनीले हवाईसेवा दिँदै आएका छन् ।अन्तर्राष्ट्रियतर्फ १५ देशका ३० कम्पनीप्राधिकरणका अनुसार अन्तर्राष्ट्रियतर्फ हाल नेपालसहित १५ देशका ३० वटा हवाईसेवा कम्पनीले नेपालबाट २८ वटा अन्तर्राष्ट्रिय गन्तव्यमा हवाईसेवा दिँदै आएका छन् । दक्षिण एसियाका आठ, मध्यपूर्वका सात, दक्षिण–पूर्वी एसियाका चार, पूर्वी एसियाका आठ र युरोपको एउटा गन्तव्यमा नेपालबाट उडान हुँदै आएको छ । सन् १९६४ मा पहिलो पटक भारतसँग हवाईसेवा सम्झौता गरेयता हालसम्म नेपालको ४२ देशसँग अन्तर्राष्ट्रिय हवाईसेवा सम्झौता रहेको छ ।",
      "link": "https://gorkhapatraonline.com/news/191311",
      "image": "https://gorkhapatraonline.com/storage/media/335874/conversions/123-original-thumb.jpg"
    },
    {
      "slug": "191310",
      "title": "चुनावलक्षित गोलभेँडा खेती",
      "timestamp": 1770595200000,
      "source": "gp",
      "content": "प्रतिनिधि सभा सदस्य निर्वाचन नजिकिँदै गर्दा मुलुकभर चुनावी माहोल तातेको छ । उम्मेदवार मतदाताको घरदैलोमा पुगिरहेका छन् भने सामाजिक सञ्जाल र सार्वजनिक स्थान चुनावी प्रचारप्रसार र हार जितको विश्लेषणले भरिन थालेका छन् ।",
      "longContent": "रवीन्द्र उप्रेतीबर्दीबास, माघ २६ गते । प्रतिनिधि सभा सदस्य निर्वाचन नजिकिँदै गर्दा मुलुकभर चुनावी माहोल तातेको छ । उम्मेदवार मतदाताको घरदैलोमा पुगिरहेका छन् भने सामाजिक सञ्जाल र सार्वजनिक स्थान चुनावी प्रचारप्रसार र हार जितको विश्लेषणले भरिन थालेका छन् ।यही चुनावी रापतापबिच महोत्तरी जिल्लाको दुर्गम क्षेत्र मानिने बर्दीबास नगरपालिका–१०, खयरमारा भने फरक दृश्यमा देखिएको छ । यहाँका किसान उम्मेदवारका भाषणभन्दा ‘चुनावी गोलभेँडा’ खेतीमा व्यस्त छन् । निर्वाचनको समयलाई अवसरका रूपमा लिँदै उत्पादन गरिने गोलभेँडाले राम्रो मूल्य दिने भएकाले किसान चुनावी तामझामदेखि पर बिहानदेखि साँझसम्म खेतमै व्यस्त देखिन्छन् ।निर्वाचनको औपचारिक प्रचार सुरु हुनुअघि नै गोलभेँडा उत्पादन बजारमा ल्याउनुपर्ने भएकाले किसान फूल र फलले लटरम्म भएका बोट स्याहार्नमा व्यस्त छन् । यो व्यस्तताले उनीहरूलाई उम्मेदवार को को छन् भन्ने खासै जानकारीसमेत छैन । कतिसम्म भने खयरमाराकै इतिहासमा पहिलो पटक प्रतिनिधि सभा सदस्यमा उम्मेदवारी दिएका आफ्नै गाउँले मुकेश काफ्लेबारे पनि जानकारी छैन । बर्दीबास–१० का गोलभेँडा कृषक हिरा लोप्चनले भन्नुभयो, “हाम्रै गाउँका भरत बाजेका छोरा चुनावमा उठेको सुनेको छु तर कुन छाप हो थाहा छैन । भोट माग्न पनि आएको जस्तो लाग्दैन ।” लोप्चनले यस पटक निर्वाचनलक्षित छ कट्ठा जमिनमा गोलभेँडा खेती गर्नुभएको छ । २०७९ सालको निर्वाचनमा उहाँले तीन कट्ठाबाट करिब चार लाख रुपियाँ बराबरको गोलभेँडा बिक्री गरेकाले यस पटक दोब्बर क्षेत्रफलमा गोलभेँडा लगाएको बताउनुभयो । स्थानीय युवा कृषक लक्ष्मण श्रेष्ठका अनुसार खयरमारा मधेश प्रदेशकै प्रमुख गोलभेँडा उत्पादन क्षेत्र हो । यहाँ एक सय बिघाभन्दा बढी क्षेत्रमा वर्षको दुई सिजन गोलभेँडा खेती हुँदै आएको छ । जसबाट वार्षिक १५ देखि २० करोड रुपियाँसम्मको कारोबार हुने गरेको छ । करिब पाँच सय किसान यस खेतीमा संलग्न रहेको उहाँले बताउनुभयो । श्रेष्ठका अनुसार पहिलो सिजन भनेको साउनमा रोपेर मङ्सिरदेखि पुससम्म बेचिने हिउँदे गोलभेँडा हो । दोस्रो सिजनका लागि माघमा रोपेर चैतदेखि असारसम्म बेचिने बर्खे गोलभेँडा हो । यो खयरमारामा हुने गोलभेँडाको नियमित खेती हो । उहाँका अनुसार गाउँका करिब पाँच सय किसान यो खेतीमा संलग्न छन् । नियमित दुई सिजनबाहेक निर्वाचनका बेला तेस्रो सिजनको खेती गरिन्छ । जसलाई स्थानीयस्तरमा ‘चुनावी गोलभेँडा’ भनिन्छ । २०७९ को निर्वाचनमा आफूले १३ कट्ठाबाट आठ लाख रुपियाँभन्दा बढीको गोलभेँडा बेचेको बताउनुभयो । उहाँले भन्नुभयो, “चुनाव नभएको भए यो उत्पादन बढीमा तीन लाख रुपियाँमा सीमित हुने थियो । त्यसैले हामीलाई नेता र उम्मेदवारभन्दा गोलभेँडाप्रति भरोसा छ । यो नै हाम्रो लोकतन्त्र हो ।” बास–१०, भालुजोडाका ६० वर्षीय किसान लोकबहादुर श्रेष्ठले पनि गत निर्वाचनमा १० कट्ठामा लगाइएका करिब १२ हजार बिरुवाबाट साढे सात लाख रुपियाँभन्दा बढीको गोलभेँडा बिक्री गरेको अनुभव सुनाउनुभयो । उहाँका अनुसार चुनावअघि प्रतिक्यारेट (२५ केजी) पाँच/छ सय रुपियाँमा पनि नबिक्ने गोलभेँडा चुनाव लागेपछि दुई हजार तीन सयदेखि दुई हजार पाँच सय रुपियाँसम्म पुगेको थियो । चुनावको समयमा हुने भोजभतेरका कारण स्थानीय खपत बढने, सीमामा कडाइ र सीमा सिल हुँदा भारतीय उत्पादन भित्रिन नपाउने जस्ता कारणले स्थानीय गोलभेँडाको माग ह्वात्तै बढ्ने गरेको उहाँहरूले बताउनुभयो । यही कारण खयरमाराका किसानले निर्वाचनलाई अवसरका रूपमा लिने गरेका छन् ।उहाँले भन्नुभयो, “यसपालि भने चुनावले धोका दियो । हामी २०८४ मा हुने आवधिक निर्वाचनको मानसिकतामा थियौँ तर अचानक निर्वाचन आएपछि पूर्वतयारी नहुँदा धेरै किसानले चाहेर पनि चुनावी गोलभेँडा खेती गर्न सकेनन् ।”खयरमाराकै अरुणडाँडा कृषक समूहका अध्यक्ष विमल श्रेष्ठले चुनाव सकिएपछि नेताहरू गाउँ नफर्किने, स्थानीय उत्पादन र कृषि क्षेत्रलाई सधैँ उपेक्षा गरेको गुनासो पोख्नुभयो । विकास बजेट उत्पादनमुखी क्षेत्रमा नलाग्ने, गुटबन्दी र आसेपासेमा राजनीति सीमित हुँदा यो निर्वाचनप्रति पनि किसान निराश रहेको दुःखेसो पोख्नुभयो । श्रेष्ठका अनुसार अरुणडाँडा कृषक समूहले मात्र गएको सिजनमा करिब तीन करोड रुपियाँको गोलभेँडा बिक्री गरेको थियो ।",
      "link": "https://gorkhapatraonline.com/news/191310",
      "image": "https://gorkhapatraonline.com/storage/media/335873/conversions/bardibas-tomatoIMG-20260201-WA0016-original-thumb.jpg"
    },
    {
      "slug": "191309",
      "title": "दलहरूको घोषणापत्र : आर्थिक एजेन्डा समेट्न सुझाव",
      "timestamp": 1770595200000,
      "source": "gp",
      "content": "समयअगावैको निर्वाचनसँग खास खुसी नरहेका विराटनगरका उद्योगी व्यवसायीले दलहरूलाई घोषणापत्रमा आर्थिक सुधारका एजेन्डा प्रस्तुत गर्न माग गरेका छन् । जेनजी आन्दोलनका क्रममा भोग्नु परेको परिस्थितिसँग झस्केको निजी क्षेत्रले दिएका १५ बुँदे आर्थिक सुधारका सुझावमा औद्योगिक क्षेत्रमा कडा र दण्डनीय सुरक्षा नीतिको माग गरेको छ ।",
      "longContent": "नवराज कट्टेलविराटनगर, माघ २६ गते  । समयअगावैको निर्वाचनसँग खास खुसी नरहेका विराटनगरका उद्योगी व्यवसायीले दलहरूलाई घोषणापत्रमा आर्थिक सुधारका एजेन्डा प्रस्तुत गर्न माग गरेका छन् । जेनजी आन्दोलनका क्रममा भोग्नु परेको परिस्थितिसँग झस्केको निजी क्षेत्रले दिएका १५ बुँदे आर्थिक सुधारका सुझावमा औद्योगिक क्षेत्रमा कडा र दण्डनीय सुरक्षा नीतिको माग गरेको छ । मोरङ उद्योग व्यापार सङ्घका अध्यक्ष अनुपम राठीका अनुसार सशस्त्र विद्रोहका नाममा भोग्नु परेको समस्याबाट उम्किन नपाई जेनजी आन्दोलनमा भएको तोडफोड र आगजनीपछि निजी क्षेत्र हतोत्साही छ । हरेक दशकमा हुने राजनीतिक व्यवस्थाको परिवर्तनबाट निजी क्षेत्र थप कष्टतर्फ बढ्नु परेको छ । यहीबेला प्रतिनिधि सभा सदस्य निर्वाचनका लागि दलहरूले आफ्नो राजनीतिक घोषणापत्रमा आर्थिक एजेन्डा र कार्यान्वयनको प्रतिबद्धता माग्नु परेको अध्यक्ष राठीले बताउनुभयो । सङ्घले संस्थागत रूपमा घोषणापत्रका लागि दिएको सुझावमा उद्योग व्यवसायमा आन्दोलन, तोडफोडलगायत कुनै पनि प्रकारका अवाञ्छित गतिविधि हुन नदिने कडा सुरक्षा/दण्डनीय नीति ल्याउने प्रतिबद्धता माग गरिएको छ । यसै गरी नीति अस्थिरता, खुला सीमानाकाका अवैध कारोबार, उच्च सरकारी खर्च, कमजोर प्रशासनिक प्रणालीमा सुधार गर्ने विषयसमेत घोषणापत्रमा समावेश गर्न माग गरिएको छ । निर्वाचनमा सहभागी हुन दर्ता भएका सबै राजनीतिक दल अर्थतन्त्र सुदृढीकरण एवं आर्थिक समृद्धि हासिल गर्ने स्पष्ट कार्यदिशा घोषणापत्रमा लिएर मतदातासम्म आउनुपर्ने उल्लेख छ । जसमा कृषि उत्पादकत्व वृद्धि र कच्चामा आत्मनिर्भरता, मल, बिउबिजन, आधुनिक औजारको उपलब्धता, पाँच वर्षभित्र वार्षिक एक करोड पर्यटक भित्र्याउने स्पष्ट, ठोस र व्यावहारिक नीति, छिमेकी राष्ट्र एवं भारतका सीमावर्ती राज्यका नागरिकलक्षित गरी आधुनिक शैक्षिक र स्वास्थ्य प्रतिष्ठान सञ्चालनको रणनीति जस्ता मुद्दा समेट्न भनिएको छ ।खुला सीमानाकाबाट हुने चोरीपैठारी र निकासी रोक्न र स्वदेशी उत्पादनको संरक्षणमा साझा नीति माग गरिएको छ । यसै गरी आत्मनिर्भर रहेका वस्तु उत्पादन गर्ने उद्योगको संरक्षण, संवर्धन एवं विकास गर्ने विशेष नीति तत्कालै लिने कुरा पनि घोषणापत्रमा उल्लेख गर्न सुझाव दिइएको छ । औद्योगिक प्रयोजनका लागि सहुलियत दर र नियमित विद्युत् आपूर्तिको व्यवस्था र पाँच वर्षभित्र १५ हजार मेगावाट विद्युत् उत्पादन गर्ने स्पष्ट लक्ष्य समेटिएको कार्यक्रम, स्वदेशी उद्योगलाई निर्यातमुखी र प्रतिस्पर्धी बनाउन समुद्री बन्दरगाहसम्मको आवागमनमा सहुलियत र सहजता प्रदान गर्ने, निर्यातजन्य वस्तुमा निर्यात अनुदान दिने, सीमावर्ती औद्योगिक कोरिडोरमा विशेष आर्थिक क्षेत्र स्थापना गर्ने जस्ता विषय समेट्न भनिएको छ ।यसै गरी विदेशी मुलुकसँग फ्री ट्रेड एग्रिमेन्टको नीति अगाडि बढाउने, रोजगारी प्रवर्धनका लागि औद्योगिकीकरण, नेपाल–भारत सीमानजिक रहेका औद्योगिक कोरिडोरमा अन्तर्राष्ट्रियस्तरको प्रदर्शनी स्थल, करदाता उद्योगी व्यवसायीलाई श्रमिकसरह सामाजिक सुरक्षा तथा पेन्सन योजनामा समेट्ने कार्यक्रम, बजेटले प्रक्षेपण गरेबमोजिमका पुँजीगत खर्चको वातावरण जस्ता एजेन्डाको माग गरिएको छ । यसै गरी डिजिटल गभर्नेन्समार्फत आगामी दुई वर्षभित्रै कम्तीमा २५ प्रतिशत सरकारी खर्च घटाउने ठोस नीति र श्रम ऐनलाई उद्योगमैत्री बनाउन माग गरिएको छ । सुझावमा श्रम ऐनको अहिलेको व्यवस्थाले उत्पादकत्व अभिवृद्धि गर्ने स्थिति नदेखिएकाले परिमार्जन गर्नुपर्ने बताइएको छ । अध्यक्ष राठीले उद्योगी व्यवसायीले स्थानीय र प्रदेशभन्दा सङ्घीय सरकारसँगै बढी जोडिएर काम गर्नुपर्ने भएकाले प्रतिनिधि सभा सदस्य निर्वाचनलाई बढी चासोसाथ हेरिरहेको बताउनुभयो ।",
      "link": "https://gorkhapatraonline.com/news/191309",
      "image": "https://gorkhapatraonline.com/storage/media/335872/conversions/Election-original-thumb.jpg"
    },
    {
      "slug": "191293",
      "title": "अण्डाको मूल्य घट्‍यो : ठूलो प्रतिक्रेट ३७५ र मिडियम ३३५ कायम",
      "timestamp": 1770508800000,
      "source": "gp",
      "content": "अण्डाको मूल्यमा भारी गिरावट आएको छ। नेपाल लेयर्स कुखुरापालक सङ्घले सोमबारदेखि लागू हुने गरी नयाँ मूल्य घटाइएको जनाएको छ।   नेपालमा उत्पादन बढेको र यही समयमा भारतबाट पनि अण्डा नेपाल भित्रिएपछि मूल्यमा गिरावट आएको सङ्घका अध्यक्ष विनोद पोखरेलले जानकारी दिनुभयो।",
      "longContent": "चितवन, माघ २५ गते। अण्डाको मूल्यमा भारी गिरावट आएको छ। नेपाल लेयर्स कुखुरापालक सङ्घले सोमबारदेखि लागू हुने गरी नयाँ मूल्य घटाइएको जनाएको छ। नेपालमा उत्पादन बढेको र यही समयमा भारतबाट पनि अण्डा नेपाल भित्रिएपछि मूल्यमा गिरावट आएको सङ्घका अध्यक्ष विनोद पोखरेलले जानकारी दिनुभयो। अब समर्थन मूल्यअनुसार ठूलो अण्डा प्रतिक्रेट (३० वटाको) ३७५ र मिडियम  ३३५ कायम गरिएको छ। यसअघि माघ २२ गते ठूलो अण्डा प्रतिक्रेट ४३५ र मिडियम ४०५ रहेको थियो। माघ ११ गते ठूलो अण्डा ४९५ र मिडियम ४७५ पुगेको थियो। गत मङ्सिरमा अण्डाको मूल्य हालसम्मकै उच्च भएको थियो। तत्कालीन समयमा फार्ममा ठूलो अण्डा ५६५ प्रतिक्रेटमा बिक्री भएको थियो। मझौलाको ५५० थियो। सङ्घका अध्यक्ष पोखरेलका अनुसार भारतीय सेतो अण्डा धेरै भित्रिएको र उत्पादन बढेका कारण यहाँको अण्डाले बजार र मूल्य पाउन नसकेको हो। भारतीय अण्डा रोक्न सङ्घले सरकारी निकायसँग निरन्तर रूपमा माग गरिरहेको उहाँले जानकारी दिनुभयो। अण्डाको उत्पादन लागत मूल्य प्रतिगोटा १९ रुपैयाँ १२ पैसा पर्न आउँछ। यस आधारमा लागत मूल्य प्रतिक्रेट  पाँच सय ७४ रुपैयाँ छ पैसा पर्न आउँछ। लागत मूल्य नजिक पुगेको अवस्थामा पुनः अण्डाको मूल्य घटेपछि किसान निरास बनेका बनेका छन्। सङ्घले देशभरका फर्मबाट मूल्य लिएर चितवनलाई आधार मानेर अण्डाको समर्थन मूल्य जारी गर्ने गर्दछ।",
      "link": "https://gorkhapatraonline.com/news/191293",
      "image": "https://gorkhapatraonline.com/storage/media/335853/conversions/eggs-original-thumb.jpg"
    },
    {
      "slug": "191204",
      "title": "असी करोड राजस्व सङ्कलन",
      "timestamp": 1770508800000,
      "source": "gp",
      "content": "मकवानपुरको हेटौँडास्थित आन्तरिक राजस्व कार्यालयले गत महिना ८० करोड आठ लाख ९९ हजार रुपियाँ राजस्व सङ्कलन गरेको छ ।   कार्यालयले चालु आर्थिक वर्ष २०८२/८३ को प्रथम छ महिनामा तीन अर्ब २७ करोड ९२ लाख ३२ हजार राजस्व सङ्कलन गरेको हो । यो अघिल्लो आवको सोही अवधिको तुलनामा आठ करोड ८६ लाख १० हजार रुपियाँले बढी हो ।",
      "longContent": "मकवानपुरगढी समाचारदातामकवानपुरगढी, माघ २५ गते । मकवानपुरको हेटौँडास्थित आन्तरिक राजस्व कार्यालयले गत महिना ८० करोड आठ लाख ९९ हजार रुपियाँ राजस्व सङ्कलन गरेको छ । कार्यालयले चालु आर्थिक वर्ष २०८२/८३ को प्रथम छ महिनामा तीन अर्ब २७ करोड ९२ लाख ३२ हजार राजस्व सङ्कलन गरेको हो । यो अघिल्लो आवको सोही अवधिको तुलनामा आठ करोड ८६ लाख १० हजार रुपियाँले बढी हो ।यसै गरी चालु आवको पहिलो छ महिनामा अन्तःशुल्कतर्फ एक अर्ब ८८ कारेड ६४ लाख ८७ हजार, आयकरतर्फ ५९ करोड ३२ लाख ७१ हजार, मूल्य अभिवृद्धि करतर्फ ४६ करोड ७१ लाख ३० हजार, स्वास्थ्य जोखिम करतर्फ २७ करोड ७३ लाख दुई हजार, ब्याज करतर्फ तीन करोड ६९ लाख ४७ हजार र बहाल करतर्फ ८१ लाख २६ हजार राजस्व सङ्कलन गरिएको कार्यालय प्रमुख युक्तप्रसाद सुवेदीले बताउनुभयो । गत आवको सोही अवधिमा तीन अर्ब १९ करोड छ लाख २२ हजार राजस्व सङ्कलन भएको थियो । उक्त कार्यालयमा आयकरतर्फ ३३ हजार ५९६, मूल्य अभिवृद्धि करतर्फ पाँच हजार ८४९, अन्तःशुल्कतर्फ एक हजार ५९८, विथहोल्डतर्फ ७११ र व्यक्तिगततर्फ ८१ हजार ८१२ करदाता सूचीकृत छन् । कर दाखिला गर्न आनाकानी गर्ने करदाताको घरमा पुग्ने, टेलिफोन र एसएमएसमार्फत ताकिता गर्ने, कर छुटसम्बन्धी सुविधाबारे प्रचारप्रसार गर्नेलगायत अभियान सञ्चालन गरी  १० करोड बक्यौता असुली भएको कार्यालय प्रमुख सुवेदीले बताउनुभयो ।",
      "link": "https://gorkhapatraonline.com/news/191204",
      "image": "https://gorkhapatraonline.com/storage/media/335700/conversions/hetauda-aantarik-rajswo-karyalaya-original-thumb.jpg"
    },
    {
      "slug": "191203",
      "title": "निर्वाचनले बढाउँदै इन्धन खपत",
      "timestamp": 1770508800000,
      "source": "gp",
      "content": "बजारमा पेट्रोलियम पदार्थको खपत बढ्न थालेको छ । आगामी फागुन २१ का लागि निर्धारित प्रतिनिधि सभाको निर्वाचन नजिकिँदै गर्दा डिजेल पेट्रोलको खपत बढ्न थालेको हो । चुनाव प्रसारप्रसारमा चारपाङ्ग्रे गाडी र मोटरसाइकलको प्रयोग बढ्दा पेट्रोलको खपत बढ्न थालेको नेपाल आयल निगमले जनाएको छ ।",
      "longContent": "काठमाडौँ, माघ २५ गते । बजारमा पेट्रोलियम पदार्थको खपत बढ्न थालेको छ । आगामी फागुन २१ का लागि निर्धारित प्रतिनिधि सभाको निर्वाचन नजिकिँदै गर्दा डिजेल पेट्रोलको खपत बढ्न थालेको हो । चुनाव प्रसारप्रसारमा चारपाङ्ग्रे गाडी र मोटरसाइकलको प्रयोग बढ्दा पेट्रोलको खपत बढ्न थालेको नेपाल आयल निगमले जनाएको छ । निगमका प्रवक्ता मनोजकुमार ठाकुरले प्रतिनिधि सभा निर्वाचनमा इन्धन खपत सामान्य बढ्ने बताउनुभयो । चुनाव प्रचारप्रसारको मौन अवधि सुरु हुनुभन्दा अघि एक हप्ताको समयमा डिजेल/पेट्रोल १० देखि १५ प्रतिशत खपत बढ्ने अनुमान गरिएको उहाँले जानकारी दिनुभयो । चुनावको बेला प्रचारप्रसारका गतिविधिमा गाडीको प्रयोग बढी हुने भएकाले पनि डिजेलको तुलनामा पेट्रोलको खपत बढी हुने उहाँको भनाइ छ । निगमका अनुसार हाल सामान्य अवस्थामा दैनिक औसत २२ देखि २५ लाख लिटर पेट्रोल र ४० देखि ४५ लाख लिटर डिजेल खपत हुँदै आएको छ । निर्वाचनको मुख्य प्रचारप्रसार अवधि सुरु हुने मौन अवधिसम्म पेट्रोलको दैनिक खपत २५ देखि २७ लाख लिटरसम्म पुग्न सक्ने निगमको अनुमान छ । निर्वाचनमा ग्यासको खपत पनि बढ्ने देखिन्छ । गाउँ गाउँमा साना साना खाजा नास्ता र चिया पसलदेखि रेस्टुराँ चल्ने भएकाले पनि ग्यासको खपत धेरै हुने गर्छ । निर्वाचनका बेला केही दिन सीमानाका बन्द हुने सम्भावनालाई ध्यानमा राख्दै त्यस अवधिका लागि समेत पर्याप्त मौज्दात राख्ने तयारी गरिएको निगमले जनाएको छ । हाल निगमसँग डिजेल करिब १४ दिन र पेट्रोल करिब १२ दिनका लागि भण्डारण गर्ने क्षमता रहेको छ । सोह्र प्रतिशतले घट्यो पट्रोलियम पदार्थको मूल्य एक वर्षको अवधिमा अन्तर्राष्ट्रिय बजारमा कच्चा तेलको मूल्य १६.७ प्रतिशतले घटेको छ । नेपाल राष्ट्र बैङ्कको तथ्याङ्क अनुसार अन्तर्राष्ट्रिय बजारमा २०८१ पुसमा प्रतिब्यारेल ८२.६९ अमेरिकी डलर रहेकामा २०८२ पुसमा १६.७ प्रतिशतले घटेर प्रतिब्यारेल ६८.८७ अमेरिकी डलरमा झरेको छ । अन्तर्राष्ट्रिय बजारमा पेट्रोलियम पदार्थको मूल्य घट्दा त्यसको प्रभाव स्थानीय बजारमा पर्न गएको छ । नेपालमा उत्पादन नहुने पेट्रोलियम पदार्थ छिमेकी मुलुक भारतबाट आयात हुने गर्छ । निगमका अनुसार एक वर्षको बजारमा सबैभन्दा धेरै डिजेल र मटितेल लिटरमा २४ रुपियाँ मूल्य घटेको छ । पेट्रोल लिटरमा ११ रुपियाँ मूल्य घटेको छ । यस्तै हवाई इन्धन आन्तरिक लिटरमा चार रुपियाँ मूल्य घटेको छ । निगमका अनुसार २०८१ माघ दोस्रो साता पेट्रोल प्रतिलिटर १६७ रुपियाँ रहेकोमा अहिले घटेर १५६ रुपियाँमा झरेको छ । यस्तै गत वर्ष माघ दोस्रो साता प्रतिलिटर १६० रुपियाँ रहेको डिजेल/मटितेल अहिले घटेर १३६ रुपियाँमा झरेको छ । गत आवमा प्रतिलिटरमा १३२ रुपियाँ रहेको हवाई इन्धन आन्तरिकतर्फ अहिले घटेर लिटरमा १२८ रुपियाँ मूल्य रहेको छ ।  खाना पकाउने एलपी ग्यासको मूल्य भने यथावत् रही प्रतिसिलिन्डर एक हजार ९१० रुपियाँ रहेको छ । निगमले दुई वर्षदेखि पेट्रोलियम पदार्थमा स्वचालित मूल्य लागु गरेको छ । स्वचालित मूल्य प्रणाली अनुसार अन्तर्राष्ट्रिय बजारमा मूल्य घट्दा घट्ने र बढ्दा बढ्ने गर्छ । इन्डियन आयल कर्पोरेसन (आइओसी) ले प्रत्येक महिना दुई पटक नयाँ मूल्य पठाउने गर्छ । सोही मूल्य अनुसार निगमले स्थानीय बजारमा मूल्य समायोजन गर्दै आएको छ । गत शनिबार आइओसीले पठाएको नयाँ मूल्य अनुसार ग्यास प्रतिसिलिन्डर ४५.६६ रुपियाँले बढेर आए पनि मूल्यवृद्धि नगरिएको निगमले जनाएको छ । नेपालमा औसत मासिक रूपमा पेट्रोल ६० हजार किलोलिटर, डिजेल एक लाख २० हजार किलोलिटर, हवाई इन्धन १६ हजार किलोलिटर तथा खाना पकाउने ग्यास ४५ हजार मेट्रिक टन खपत हुने गरेको निगमको तथ्याङ्क छ ।",
      "link": "https://gorkhapatraonline.com/news/191203",
      "image": "https://gorkhapatraonline.com/storage/media/335699/conversions/AI-Image-for-political-parties-rally-original-thumb.jpg"
    },
    {
      "slug": "191202",
      "title": "चुनावी एजेन्डा मात्रै बन्ने सुनथराली विमानस्थल",
      "timestamp": 1770508800000,
      "source": "gp",
      "content": "कालीकोटका राजनीतिक दलले चुनावी एजेन्डाका रूपमा प्रयोग गर्दै आएको सुनथराली विमानस्थलमा अहिलेसम्म जहाज आउन सकेको छैन । २०४२ सालमा निर्माण सुरु भएको यस विमानस्थलको २०७९ मा कालोपत्रेको काम सम्पन्न भएको थियो ।",
      "longContent": "कालीकोट समाचारदाताकालीकोट, माघ २५ गते । कालीकोटका राजनीतिक दलले चुनावी एजेन्डाका रूपमा प्रयोग गर्दै आएको सुनथराली विमानस्थलमा अहिलेसम्म जहाज आउन सकेको छैन । २०४२ सालमा निर्माण सुरु भएको यस विमानस्थलको २०७९ मा कालोपत्रेको काम सम्पन्न भएको थियो । निर्माणसम्पन्न भएर २०८० सालमा तामझामका साथ उद्घाटन गरिए पनि त्यसयता एक दिन पनि हवाईजहाज आएको छैन तर सधैँ राजनीतिक दलको चुनावी एजेन्डा भने बनिरहेको छ । नरहरिनाथ गाउँपालिका–१, कोटवाडामा रहेको उक्त विमानस्थल नियमित उडानका लागि गाउँपालिकाले पनि प्रयास गरेको थियो । विमान कम्पनी र एजेन्टबिचको कमिसनको भागबन्डामा कुरा नमिलेपछि गाउँपालिकाले गरेको प्रयास पनि असफल भएको थियो । नरहरिनाथ गाउँपालिकाका प्रवक्ता प्रदीप बोहोराले विमान कम्पनीसँग बिचौलिया लागेकाले आफूहरूको योजना सफल हुन नसकेको बताउनुभयो । करिब १५ करोड रुपियाँ लागतमा निर्माण भएको यस विमानस्थलको लम्बाइ ६४० मिटर र चौडाइ २० मिटर छ । यस्तै ट्याक्सीवेको लम्बाइ २५ मिटर र चौडाइ २० मिटर रहेको छ ।",
      "link": "https://gorkhapatraonline.com/news/191202",
      "image": "https://gorkhapatraonline.com/storage/media/335698/conversions/sunthali-सुनथराली-बिमान-स्थलमा-हवाइजाहज-तस्वीर-प्रेमराज-सिम्खडा-original-thumb.jpg"
    },
    {
      "slug": "191198",
      "title": "दलका एजेन्डा पर्यटन विकास",
      "timestamp": 1770508800000,
      "source": "gp",
      "content": "राणाशासनदेखि नै सुरु भएको नेपालको पर्यटन अहिले सबैभन्दा बढी लगानी भएको क्षेत्रका रूपमा उभिएको छ । बाह्य जगत्सँग नेपालको सम्बन्ध स्थापित भएसँगै सुरुवात भएको नेपालको पर्यटन उद्योग अहिले आर्थिक विकासको मेरुदण्डको अवस्थामा उभिएको छ ।",
      "longContent": "गोरखापत्र समाचारदाताकाठमाडौँ, माघ २५ गते । राणाशासनदेखि नै सुरु भएको नेपालको पर्यटन अहिले सबैभन्दा बढी लगानी भएको क्षेत्रका रूपमा उभिएको छ । बाह्य जगत्सँग नेपालको सम्बन्ध स्थापित भएसँगै सुरुवात भएको नेपालको पर्यटन उद्योग अहिले आर्थिक विकासको मेरुदण्डको अवस्थामा उभिएको छ ।पर्यटनलाई नेपालको अर्थतन्त्रको प्रमुख अङ्ग मानी त्यसका लागि दीर्घकालीन योजना बन्नुपर्नेमा जोड आएको पर्यटन क्षेत्रले सशस्त्र युद्ध, दरबार हत्याकाण्ड, जनआन्दोलन, भूकम्प, कोरोना महामारीलगायतका विपत्ति र जेनजी आन्दोलनसम्म भएका व्यवस्था परिवर्तनको यात्रासँगसँगै समृद्धितर्फ अग्रसर रहेको छ ।देश निर्वाचनमा होमिएसँगै राजनीतिक दलले पार्टीको चुनावी घोषणापत्रमा पर्यटन क्षेत्रमार्फत विदेशी मुद्रा आर्जन, रोजगारी सिर्जना, आर्थिक क्रियाकलाप अभिवृद्धि र प्रमुख आर्थिक समृद्धिको प्रतिबद्धता जनाएर जनतासमक्ष जाने तयारीमा रहेका छन् । नेपाली कांग्रेसका प्रवक्ता देवराज चालिसेले पर्यटन क्षेत्रले समग्र आर्थिक विकास र समुन्नतिमा टेवा पु¥याउँदै आएकाले यी विषयले पार्टीको घोषणापत्रमा प्राथमिकता पाउने बताउनुभयो ।उहाँले भन्नुभयो, “देशमा रहेका मूर्त र अमूर्त सांस्कृतिक सम्पदाको संरक्षण र विकास गरी तिनको आर्थिक उपयोग, पर्यटनलाई मुलुकको आर्थिक आधारका रूपमा अगाडि बढाउन आवश्यक छ । पर्यटन क्षेत्रको विकास र विस्तार, निजी क्षेत्रको सहभागिता, लगानीको सुरक्षा, राजनीतिक स्थिरता, पूर्वाधार विकासलगायतका मूल मुद्दालाई आर्थिक एजेन्डाका रूपमा चुनावी घोषणामै समेटेर अघि बढ्दै छौँ ।”नेकपा (एमाले) का नेता प्रदीप ज्ञवालीले पर्यटन क्षेत्रको संरक्षण, लगानीको सुरक्षालगायतका दीर्घकालीन योजनासहितको घोषणापत्र आउने बताउनुभयो । उहाँले भन्नुभयो, “पर्यटन क्षेत्रमा रहेको लगानी सुरक्षाको प्रत्याभूति गर्दै संवैधानिक अप्ठ्यारालाई समाधान गरेर राजनीतिक स्थिरतामा प्रतिबद्धता जनाउँछौँ। पर्यटन प्रवर्धनमा जोड दिँदै पर्यटकीय गन्तव्यको विकास, पूर्वाधारमा लगानीको आतावरण, लगानीको सुनिश्चततालगायत मुलुकमा भएका आमूल परिवर्तनको माग अनुसार पार्टीको घोषणापत्र तयार हुँदै छ ।”नेपाली कम्युनिस्ट पार्टीका नेतृ पम्फा भुसालले कृषि, पर्यटन र जलस्रोतलाई प्रमुख आर्थिक समृद्धिको आधार बनाएर घोषणापत्र अन्तिम रूप तयार भइरहेको बताउनुभयो । उहाँले भन्नुभयो, “पर्यटन क्षेत्रको विकासका लागि प्रभावकारी नीति बनाउने, पूर्वाधारको विकास, फलदायी पर्यटन उद्योगको स्थापनालगायतका लक्ष्यसहित मतदातामाझ जाँदै छौँ । महँगो हवाई भाडा नियन्त्रण र पर्यटन क्षेत्रमा पूर्वाधार, विद्युत्, पानी र सुरक्षाको प्रबन्धलगायतका प्रतिबद्धता समेट्छौँ ।”त्यस्तै राष्ट्रिय स्वतन्त्र पार्टीका महासचिव कवीन्द्र बुर्लाकोटीले पार्टीको घोषणापत्रमा समग्र पर्यटन क्षेत्रलाई आर्थिक समृद्धिको पखेटाको रूपमा प्रतिबद्धता तयार हुने बताउनुभयो । उहाँले भन्नुभयो, “पर्यटन क्षेत्रमार्फत आर्थिक समृद्धि सम्भव रहेकाले वैदेशिक मुद्रा आर्जन, रोजगारी सिर्जनासँगै यस क्षेत्रको विकासका लागि समयसापेक्ष ऐन नियम निर्माणमा जोड दिने छौँ  ।”राजनीतिक दलले निर्वाचनको समयमा घोषणापत्र वा प्रतिबद्धतासहितका कार्यक्रम ल्याए पनि सत्तामा पुगेपछि भने उक्त घोषणापत्र कमै मात्रै कार्यान्वयन हुने गरेका छन् । पाँच/छ वटा दल मिलेर सरकार बनाउँदा सबैका आआफ्ना घोषणापत्र तथा एजेन्डा हुने र अस्थिर सरकार हुँदा निर्वाचनमा जनाएका प्रतिबद्धता त्यसै हराउने गरेका राजनीतिक दलको धारणा छ ।अघिल्लो घोषणापत्रयसअघि प्रतिनिधि सभा र प्रदेश सभाको निर्वाचन २०७९ मा प्रमुख राजनीतिक दलले पर्यटन क्षेत्रमार्फत देशको समुन्नति र राष्ट्रको मुहार फेर्ने प्रतिबद्धता घोषणापत्रमा समेटेका थिए । प्राकृतिक सुन्दरता, भौगोलिक विविधता, पुरातात्त्विक सांस्कृतिक सम्पदा एवं धार्मिक, भाषिक र जातीय विविधतायुक्त मुलुक नेपाल विश्व पर्यटनको आकर्षण गन्तव्य बनाउने प्रायः सबै दलको प्रतिबद्धता थियो । त्यसका लागि अन्तर्राष्ट्रिय विमानस्थलको प्रभावकारी सञ्चालन, राष्ट्रिय ध्वजावाहकको सबलीकरण र अन्तर्राष्ट्रिय गन्तव्यमा बजारीकरण गरेर विदेशी पर्यटक आकर्षण गर्नेलगायतका एजेन्डा समावेश भएका थिए ।एमालले नेपाललाई आकर्षक अन्तर्राष्ट्रिय पर्यटकीय गन्तव्यका रूपमा विकास गर्दै पाँच वर्षभित्र २५ लाख पर्यटक भित्र्याउने लक्ष्यसहित विश्व बजारमा पर्यटन प्रवर्धन गर्ने, पर्यटकको बसाइ अवधि लम्ब्याउन र प्रतिपर्यटक खर्च वद्धि गर्न, पर्यटकीय पूर्वाधार निर्माण, पर्यटनसम्बन्धी उच्च अध्ययन गर्न विश्वविद्यालय स्थापना गर्नेलगायतका प्रतिबद्धता जनाएको थियो ।त्यस्तै नेपाली कांग्रेसले दिगो र समावेशी विकासका लागि पर्यटनको विकाससहित पाँच वर्षभित्र पर्यटक आगमन सङ्ख्या १२ लाखबाट २० लाख पु¥याउने, पर्यटकको औसत बसाइलाई १३ दिनबाट १५ दिन पु¥याउने, प्रतिपर्यटक खर्च दैनिक ४८ उतरबाट एक सय डलर पु¥याउनेलगायतका मुख्य लक्ष्य राखेको थियो ।त्यस्तै तत्कालीन माओवादी केन्द्रले पयापर्यटन, सांस्कृतिक पर्यटन र साहसिक पर्यटनका प्रवर्धन गरी दिगो पर्यटनका आधार तयार गर्ने जनाउँदै पूर्वाधार र पर्यटकीय संरचना निर्माण, धार्मिक पर्यटन गन्तव्यको विकास, हिमाल आरोहीको वर्गीकरण गरी परिचयपत्र व्यवस्था, हिमालमा थुप्रिएको फोहोर व्यवस्थापनका निम्ति फोहोरमुक्त हिमाल कार्यव्रmम लागु, दुर्गम पहाड, पर्यटकीय गतिविधिमा लगानी, कर छुटलगायतका थप आधार सार्वजनिक गरेको थियो ।",
      "link": "https://gorkhapatraonline.com/news/191198",
      "image": "https://gorkhapatraonline.com/storage/media/335694/conversions/ttt-original-thumb.jpg"
    },
    {
      "slug": "191168",
      "title": "अमेरिका-भारत अन्तरिम व्यापार सम्झौताको घोषणा",
      "timestamp": 1770422400000,
      "source": "gp",
      "content": "संयुक्त राज्य अमेरिकाका राष्ट्रपति डोनाल्ड ट्रम्प र भारतका प्रधानमन्त्री नरेन्द्र मोदीले सन् २०२५ फेब्रुअरी मा सुरु गरेको अमेरिका-भारत द्विपक्षीय व्यापार सम्झौता (बिटीए) वार्तालाई अगाडि बढाउन अन्तरिम व्यापार सम्झौताको घोषणा गरेका छन् ।",
      "longContent": "नयाँदिल्ली, माघ २४ गते । संयुक्त राज्य अमेरिकाका राष्ट्रपति डोनाल्ड ट्रम्प र भारतका प्रधानमन्त्री नरेन्द्र मोदीले सन् २०२५ फेब्रुअरी मा सुरु गरेको अमेरिका-भारत द्विपक्षीय व्यापार सम्झौता (बिटिए) वार्तालाई अगाडि बढाउन अन्तरिम व्यापार सम्झौताको घोषणा गरेका छन् ।संयुक्त राज्य अमेरिका र भारत बिचको अन्तरिम सम्झौताले व्यापारमा ऐतिहासिक कोसेढुङ्गाको प्रतिनिधित्व गर्दै आपसी हित र पारस्परिक  सन्तुलित व्यापारको साझा प्रतिबद्धता प्रदर्शन गर्ने जनाइएको छ । सम्झौताको एक हिस्साको रूपमा, भारतले सबै अमेरिकी औद्योगिक सामान र अमेरिकी खाद्य र कृषि उत्पादनको विस्तृत श्रृङ्खलामा शुल्क हटाउने वा घटाउने छ । जसमा सुकेको अन्न, रूख बदाम, ताजा र प्रशोधन गरिएका फलफूल, सोयाबिन तेल, वाइन लगायत समावेश छन् । संयुक्त वक्तव्य अनुसार संयुक्त राज्य अमेरिकाले कपडा, छाला जुत्ता, प्लास्टिक, रबर, जैविक रसायन, घरको सजावट, र केही मेसिनरी क्षेत्रलाई समेट्ने सान्दर्भिक कार्यकारी आदेश अन्तर्गत भारतीय मूलका सामानमा १८ प्रतिशतको पारस्परिक शुल्क लागु गर्ने छ ।“अन्तरिम सम्झौताको सफल निष्कर्षमा, अमेरिकाले जेनेरिक फार्मास्यूटिकल्स, रत्न र हीरा, र विमानका भाग लगायत सामानको विस्तृत श्रृङ्खलामा पारस्परिक शुल्क हटाउने छ ।” सम्झौताले एल्युमिनियम, स्टिल र तामामा राष्ट्रिय सुरक्षा सम्बन्धी घोषणा अन्तर्गत लगाइएका केही भारतीय विमान र विमानका भागमा अमेरिकी शुल्क हटाउने पनि व्यवस्था गरेको छ ।  भारतले अमेरिकी राष्ट्रिय सुरक्षा आवश्यकता अनुरूप अटोमोटिभ पार्ट्सका लागि प्राथमिकता शुल्क दर प्राप्त गर्ने छ । अमेरिकी अनुसन्धानको नतिजाको आधारमा, भारत पनि जेनेरिक औषधी र औषधी सामग्रीका लागि वार्ताको नतिजा प्राप्त गर्न तयार भएको विज्ञप्तिमा उल्लेख गरिएको छ । दुवै देश एक-अर्कालाई दिगो आपसी हितका क्षेत्रमा बजार पहुँच प्रदान गर्न र सम्झौताको लाभ संयुक्त राज्य अमेरिका र भारतलाई सुनिश्चित गर्न उत्पत्ति नियम स्थापना गर्न प्रतिबद्ध रहेको जनाइएको छ ।दुवै पक्षले द्विपक्षीय व्यापारलाई असर गर्ने गैर-शुल्क बाधालाई सम्बोधन गर्ने विज्ञप्तिमा उल्लेख छ । भारत अमेरिकी चिकित्सा उपकरण, सूचना र सञ्चार प्रविधि सामान, खाद्य र कृषि उत्पादन जस्ता क्षेत्रमा लामो समय देखि रहेका बाधालाई सम्बोधन गर्न कदम चाल्न छ महिना भित्र अन्तर्राष्ट्रिय मापदण्डको स्वीकृतिको समीक्षा गर्न सहमत भएको जनाइएको छ ।अन्तरिम सम्झौता बाहेक, दुवै देशले बिटिए वार्ताको माध्यमबाट बजार पहुँच थप विस्तार गर्ने काम गर्ने बताएका छन् । वार्ताका क्रममा अमेरिकाले भारतीय सामानमा कर घटाउने प्रयास जारी राख्ने भारतको अनुरोधलाई विचार गर्ने बताएको छ । सम्झौताले आपूर्ति श्रृङ्खलामा लचिलोपन, लगानी समीक्षा, निर्यात नियन्त्रण, र तेस्रो पक्षको गैर-बजार नीतिको सम्बोधनमा सहयोग सहित आर्थिक सुरक्षालाई सुदृढ पार्ने जनाइएको छ । सम्झौता अनुसार भारतले आगामी पाँच वर्षमा ५०० अर्ब अमेरिकी डलर मूल्यका अमेरिकी ऊर्जा उत्पादन, विमान र विमानका पुर्जा, बहुमूल्य धातु, कोइला खरिद गर्ने इच्छा व्यक्त गरेको छ । डाटा सेन्टरमा प्रयोग हुने ग्राफिक्स प्रशोधन एकाइसहित प्रविधि उत्पादन व्यापारमा उल्लेखनीय वृद्धि गर्न र संयुक्त प्रविधि सहयोग विस्तार गर्न दुवै पक्ष सहमत भएका छन् ।संयुक्त राज्य अमेरिका र भारत डिजिटल व्यापारका बाधालाई सम्बोधन गर्न र बिटिए अन्तर्गत बलियो, पारस्परिक रूपमा फाइदाजनक डिजिटल व्यापार नियमको लागि मार्ग प्रसस्त गर्न प्रतिबद्ध छन् । दुवै पक्षको सहमति अनुरूप व्यापक र पारस्परिक रूपमा फाइदाजनक द्विपक्षीय व्यापार सम्झौता सम्पन्न गर्ने दृष्टिकोणका साथ अन्तरिम सम्झौतालाई अन्तिम रूप दिन यथासिघ्र काम गर्ने र यस सम्झौतालाई तुरुन्तै कार्यान्वयन गर्ने बताइएको छ । रासस/क्युएनए",
      "link": "https://gorkhapatraonline.com/news/191168",
      "image": "https://gorkhapatraonline.com/storage/media/335651/conversions/T-M-original-thumb.jpg"
    },
    {
      "slug": "191090",
      "title": "निःशुल्क भिसा र टिकटको व्यवस्था खारेजीको गृहकार्य",
      "timestamp": 1770422400000,
      "source": "gp",
      "content": "श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले खाडी र मलेसियामा निःशुल्क भिसा र टिकटको व्यवस्था कार्यान्वयन नभएको हुँदा यसलाई खारेज गर्नुपर्ने बताउनुभएको छ ।",
      "longContent": "काठमाडौँ, माघ २४ गते । श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले खाडी र मलेसियामा निःशुल्क भिसा र टिकटको व्यवस्था कार्यान्वयन नभएको हुँदा यसलाई खारेज गर्नुपर्ने बताउनुभएको छ । मन्त्री भण्डारीले श्रम मन्त्रालयको कार्यक्रममा निःशुल्क भिसा र टिकटको कानुनी व्यवस्था कार्यान्वयन नहुँदा श्रमिक अझै आर्थिक शोषणमा परेकाले यसको खारेजी गर्नुपर्ने अभिव्यक्ति दिनुभएको हो । यसअघि नै यो विषय ठिक भए वा नभएको अध्ययन गर्न श्रम मन्त्रालय वैदेशिक रोजगार महाशाखाका प्रमुख पीताम्बर घिमिरेको संयोजकत्वमा गठित समितिले अध्ययन थालेको जनाइएको छ । समितिका संयोजक घिमिरले निःशुल्क तथा टिकटसम्बन्धी १० वर्ष पुरानो नीति प्रभावकारी नभएपछि पुनरवलोकन गर्ने विषयमा सरोकारवालाबाट सुझाव लिने र अन्य देशको अभ्यासबारे बुझ्ने काम समितिले गरिरहेको जानकारी दिनुभयो । उहाँका अनुसार समितिले अध्ययनका क्रममा म्यानपावर व्यवसायीलगायत अन्य सरोकारवाला निकायसँग चरणबद्ध छलफल गरिसकिएको छ । त्यस क्रममा व्यवसायीले श्रमिकको एक महिना बराबरको आधारभूत तलब सेवा शुल्क पाउनुपर्ने माग राखेका छन् भने श्रमिकको हक अधिकारमा काम गर्ने संस्थाले निःशुल्क भिसा र टिकटमा श्रमिक पठाउने व्यवस्थालाई प्रभावकारी कार्यान्वयनतर्फ सरकारको ध्यान जानुपर्ने बताउँदै आएका छन् । मन्त्रालयले २०७२ असार २१ मा श्रम गन्तव्य मुलुक मलेसिया, साउदी, कतार, संयुक्त अरब इमिरेट्स (युएई), बहराइन, कुवेत, जोर्डन र ओमान जाने नेपाली श्रमिकको भिसा तथा टिकटको रकम रोजगारदाताले नै बेहोर्ने व्यवस्था गरेको थियो । यस्तो व्यवस्थाले श्रमिक र राज्य दुवैलाई नोक्सान भएको देखिएको भन्दै समितिका संयोजक घिमिरले भन्नुुभयो, ‘वैदेशिक रोजगारीमा खाडी र मलेसिया जाने श्रमिकले १० हजारको रसिद लिएर तीन लाखभन्दा बढी तिर्नु परेको छ भने श्रमिकले व्यवसायीलाई तिरेको रकम अनौपचारिक माध्यमबाट जाँदा सरकारलाई ठुलो मात्रामा राजस्वमा नोक्सान भएको देखिन्छ, त्यसैले समितिमा एक चरण भएको छलफल यसको पुनरवलोकन गर्ने विषय उठेको छ ।”वैदेशिक रोजगार ऐन अन्तर्गत बनेको नियमावलीले कार्यविधिको व्यवस्था गरेको छ । त्यसमा कार्यविधिको प्रयोग गरेर यस क्षेत्रमा देखिएका समस्या तथा बाधा अड्चन फुकाउन सकिने भनिएकाले त्यो आधारमा यसलाई पुनरवोलकन गर्न सकिने बुझाइ मन्त्री भण्डारीको छ ।वैदेशिक रोजगार विभागका अनुसार आव २०७१/७२ सालदेखि २०८१/८२ सम्म  ३१ लाख ८० हजारले (पहिलो पटक) श्रम स्वीकृति लिएर वैदेशिक रोजगारीमा गएका छन् । त्यसमध्ये निःशुल्क भिसा र टिकटमा जानेको सङ्ख्या करिब दुई लाख जना मात्र छ । श्रम स्वीकृति लिएका २९ लाख ८० हजार जनाले  निःशुल्क भिसा र टिकटको सुविधा लिएका छैनन् । उनीहरूले औषतमा तीन लाख रुपियाँ तिरेरै वैदेशिक रोजगारीमा गएका छन् ।  निःशुल्क भिसा र टिकट लागु भएपछि म्यानपावर व्यवसायीले १० हजार रुपियाँ मात्रै सेवा शुल्क रसिद काटेरै लिन पाउँछन् तर रसिदबिना प्रतिव्यक्ति औसत तीन लाख रुपियाँसम्म लिँदै आएका छन् । वैदेशिक रोजगार व्यवसायी (म्यानपावर) कम्पनीले खाडी र मलेसिया जाने श्रमिकका लागि छिमेकी देश भारत र बङ्गलादेशको जस्तो एक महिना बराबरको तलब लिने व्यवस्था गरेमा अहिलेको ठगीमा धेरै नियन्त्रण हुने दाबी गर्दै आएका छन् । वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले निःशुल्क भिसा र टिकट खारेज गरेर श्रमिकले विदेशमा प्राप्त गर्ने न्यूनतम पारिश्रमिकमा एक महिना बराबरको दिने व्यवस्था गरेमा सरकार र श्रमिक दुवैलाई राहत हुने तर्क गर्नुभयो । त्यसो त मलेसियामा मासिक न्यूनतम तलब ४५ हजार रुपियाँ बराबर हुन्छ भने खाडी मुलुक सरदर ४० हजार रुपियाँ हुन्छ ।",
      "link": "https://gorkhapatraonline.com/news/191090",
      "image": "https://gorkhapatraonline.com/storage/media/335517/conversions/bhandari--original-thumb.jpg"
    },
    {
      "slug": "191088",
      "title": "भित्रियो सवा आठ अर्ब वैदेशिक लगानी",
      "timestamp": 1770422400000,
      "source": "gp",
      "content": "चालु आर्थिक वर्ष २०८२/८३ को छ महिनामा सवा आठ अर्ब रुपियाँ प्रत्यक्ष वैदेशिक लगानी (एफडिआई) भित्रिएको छ । नेपाल राष्ट्र बैङ्कको तथ्याङ्क अनुसार चालु आवको साउनदेखि पुससम्म आठ अर्ब १७ करोड रुपियाँ भित्रिएको हो । गत वर्ष सो अवधिमा छ अर्ब ४८ करोड रुपियाँ वैदेशिक लगानी भित्रिएको थियो ।",
      "longContent": "गोरखापत्र समाचारदाताकाठमाडौँ, माघ २४ गते । चालु आर्थिक वर्ष २०८२/८३ को छ महिनामा सवा आठ अर्ब रुपियाँ प्रत्यक्ष वैदेशिक लगानी (एफडिआई) भित्रिएको छ । नेपाल राष्ट्र बैङ्कको तथ्याङ्क अनुसार चालु आवको साउनदेखि पुससम्म आठ अर्ब १७ करोड रुपियाँ भित्रिएको हो । गत वर्ष सो अवधिमा छ अर्ब ४८ करोड रुपियाँ वैदेशिक लगानी भित्रिएको थियो । छ महिनामा ४७५ परियोजनामार्फत ३९ अर्ब २३ करोड ६१ लाख ४४ हजार रुपियाँ वैदेशिक लगानी प्रतिबद्धता आएको छ । नेपालमा लगानी गर्ने भनेर प्रतिबद्धता धेरै आए पनि भित्रिने रकम भने न्यून रहेको तथ्याङ्कले देखाएको छ । सरकारले गरेको नीतिगत सुधारसँगै मुलुकमा भित्रिने लगानीमा वृद्धि भएको हो ।  यस्तै छ महिनामा खुद पुँजीगत ट्रान्सफर १० अर्ब ७६ करोड रहेको छ । अघिल्लो वर्ष सो अवधिमा पुँजीगत ट्रान्सफर चार अर्ब २९ करोड रहेको थियो । गत भदौ २३, २४ मा भएको जेनजी आन्दोलनका बिचमा पनि गत आवको छ महिनाको तुलनामा दुई अर्ब बढी वैदेशिक लगानी वृद्धि भएको तथ्याङ्कले देखाएको छ । यस्तै सरकारले विदेशी लगानी स्वचालित मार्ग (अटोमेटिक रुट) बाट स्वीकृत हुने व्यवस्था गरेसँगै थप लगानी बढ्ने अनुमान गरिएको छ । अब नेपालमा आउने सबै प्रकारका वैदेशिक लगानी स्वचालित मार्गबाट स्वीकृत हुने भएको छ । हालै सरकारले स्वचालित मार्गबाट विदेशी लगानी स्वीकृत गर्ने अधिकतम सीमा हटाएसँगै अटोमेटिक रुटबाट जति पनि लगानी स्वीकृत हुने भएको हो ।यसअघि स्वचालित मार्गबाट ५० करोड रुपियाँ लगानी स्वीकृत गर्ने व्यवस्था थियो । अब भने नेपालमा जति पनि विदेशी लगानी स्वचालित मार्गबाट लगानी स्वीकृत हुने छ । यसले गर्दा लगानीकर्तालाई सहज र छिटो छरितो हुने छ ।",
      "link": "https://gorkhapatraonline.com/news/191088",
      "image": "https://gorkhapatraonline.com/storage/media/335515/conversions/Foreign-Investment-original-thumb.jpg"
    },
    {
      "slug": "191087",
      "title": "प्राविधिक र चिकित्सकको विवरण माग",
      "timestamp": 1770422400000,
      "source": "gp",
      "content": "कृषि तथा पशुपन्छी विकास मन्त्रालयले देशभर स्थानीय तहमा कार्यरत कृषि तथा पशु सेवा प्राविधिक र कृषि स्नातक/पशु चिकित्सकको यथार्थ विवरण उपलब्ध गराउन अनुुरोध गरेको छ ।",
      "longContent": "गोरखापत्र समाचारदाताकाठमाडौँ, माघ २४ गते । कृषि तथा पशुपन्छी विकास मन्त्रालयले देशभर स्थानीय तहमा कार्यरत कृषि तथा पशु सेवा प्राविधिक र कृषि स्नातक/पशु चिकित्सकको यथार्थ विवरण उपलब्ध गराउन अनुुरोध गरेको छ ।मन्त्रालयले शुक्रबार सार्वजनिक सूचना जारी गर्दै सङ्घीय मामिला तथा सामान्य प्रशासन मन्त्रालयलाई पत्र लेखी सबै स्थानीय तहबाट आवश्यक विवरण सङ्कलन गरिदिन समन्वयका लागि अनुरोध गरेको हो ।स्थानीय तहमा प्राविधिक जनशक्तिको अवस्था पहिचान गरी आगामी कार्यक्रम र बजेट व्यवस्थापनलाई थप प्रभावकारी बनाउने उद्देश्यले विवरण माग गरिएको मन्त्रालले जनाएको छ । मन्त्रालयले साबिकको ‘एक गाउँ विकास समिति, एक प्राविधिक’ कार्यक्रम र हालको ‘स्थानीय तहमा कृषि स्नातक प्राविधिक परिचालन कार्यविधि २०८२’ बमोजिम स्थानीय तहमा ससर्त हस्तान्तरित कार्यक्रमको करार पदमा नियुक्त भई कार्यरत कृषि स्नातक/पशु चिकित्सक कर्मचारीको तथ्याङ्क अध्यावधिक गर्न लागेको हो । विशेष गरी साबिकका गाउँ विकास समितिमा कामकाज गर्ने गरी राजपत्र अनङ्कित द्वितीय श्रेणीको प्राविधिक सहायक पदमा करारमा नियुक्त भई हाल स्थानीय तहमा समायोजन भएका र सेवा निरन्तरता दिइरहेका कर्मचारीको विवरण माग गरिएको छ ।साथै चालु आर्थिक वर्षको स्वीकृत कार्यविधि अनुसार ससर्त हस्तान्तरित कार्यक्रम अन्तर्गत स्थानीय तहमा करारमा नियुक्त कृषि स्नातक र पशु चिकित्सकको विस्तृत जानकारी पनि अनिवार्य उपलब्ध गराउनुपर्ने मन्त्रालयले जनाएको छ ।कर्मचारीको नाम, श्रेणी, सेवा समूह र सम्पर्क ठेगानाका साथै सम्बन्धित कर्मचारीको नियुक्तिपत्र र पछिल्लो पटक गरिएको करार सम्झौता नवीकरणको छायाप्रतिसमेत अनिवार्य संलग्न हुनुपर्ने व्यवस्था गरिएको छ । आगामी फागुन १० भित्रमा मन्त्रालयको बजेट तथा कार्यक्रम शाखाको इमेलमा विवरण उपलब्ध मन्त्रालयले अनुरोध गरेको छ ।",
      "link": "https://gorkhapatraonline.com/news/191087",
      "image": "https://gorkhapatraonline.com/storage/media/335514/conversions/Krishi-mantralaya-original-thumb.jpg"
    },
    {
      "slug": "191012",
      "title": "सुनचाँदीको मूल्यमा सामान्य गिरावट",
      "timestamp": 1770336000000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९१ हजार  र त्यति नै परिमाणको चाँदीको मूल्य रु चार हजार ७१० कायम भएको छ ।",
      "longContent": "काठमाडौँ,  माघ २३ गते ।  स्थानीय बजारमा आज सुनचाँदीको मूल्यमा केही गिरावट आएको छ । बिहीबारको तुलनामा दुवै धातुको मूल्य केही घटेको हो ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य दुई लाख ९१ हजार  र त्यति नै परिमाणको चाँदीको मूल्य चार हजार ७१० कायम भएको छ । बिहीबार सुनको मूल्य दुई लाख ९५ हजार २०० र त्यति नै परिमाणको चाँदीको मूल्य चार हजार ९८० कायम भएको थियो । गत बुधबार एक तोला छापावाल सुनको मूल्य तीन लाख चार हजार ७०० र त्यति नै परिमाणको चाँदीको मूल्य पाँच हजार ६०० कायम भएको थियो । गत मङ्गलबार एक तोला छापावाल सुनको मूल्य दुई लाख ९० हजार ३०० र त्यति नै परिमाणको चाँदीको मोल पाँच हजार ३३५ कारोबार भएको थियो । अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा एक औँस सुन चार हजार ८२८ र त्यति नै परिमाणको सेतो धातु ७४ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/191012",
      "image": "https://gorkhapatraonline.com/storage/media/335357/conversions/_gold-original-thumb.jpg"
    },
    {
      "slug": "191523",
      "title": "रामेछापमा बस दुर्घटना हुँदा चार जनाको मृत्यु",
      "timestamp": 1770681600000,
      "source": "gp",
      "content": "रामेछाप सदरमुकाम मन्थलीनजिक बस दुर्घटना हुँदा चार जनाको मृत्यु भएको छ । सो दुर्घटनामा बसका चालकसहित ६ जना घाइते भएका रामेछापका प्रहरी नायव उपरीक्षक भोला भट्टले जानकारी दिनुभयो ।",
      "longContent": "रामेछाप, माघ २७ गते ।  रामेछाप सदरमुकाम मन्थलीनजिक बस दुर्घटना हुँदा चार जनाको मृत्यु भएको छ । सो दुर्घटनामा बसका चालकसहित ६ जना घाइते भएका रामेछापका प्रहरी नायब उपरीक्षक भोला भट्टले जानकारी दिनुभयो । काठमाडौँबाट ओखलढुङ्गा जाँदै गरेको अरनिको यातायातको बस रामेछाप मन्थली नगरपालिका–६, मसानटारस्थित सडकबाट करिब ५० मिटर तल तामाकोशी नदीमा खसेको हो  रामेछापका प्रहरी नायब उपरीक्षक भट्टका अनुसार बस नदीमा डुबेकाले यात्रुको उद्धारमा कठिनाइ भइरहेको छ । उद्धार गरिएका केही घाइतेलाई उपचारका लागि नजिकको अस्पताल लगिएको छ । घटनाको विस्तृत विवरण आउन बाँकी छ । रासस",
      "link": "https://gorkhapatraonline.com/news/191523",
      "image": "https://gorkhapatraonline.com/storage/media/336222/conversions/accident--original-thumb.jpg"
    },
    {
      "slug": "191497",
      "title": "हिउँ कुल्चिएर मुस्ताङमा नेपाली सेनाको गस्ती",
      "timestamp": 1770681600000,
      "source": "gp",
      "content": "प्रतिनिधि सभा सदस्य निर्वाचनका लागि मुस्ताङको उच्च हिमाली क्षेत्रमा नियमित सुरक्षा गस्ती गरिरहेको छ । निर्वाचन लक्षित एकीकृत सुरक्षा योजना अनुरूप निर्वाचन स्वच्छ, स्वतन्त्र, निष्पक्ष र भयरहित बनाउन उपल्लो मुस्ताङको लोमान्थाङ गाउँपालिका थुर्लुङ फाँट र सदरमुकाम जोमसोममा रहेको बेसबाट नियमित गस्ती गरिरहेको छ ।",
      "longContent": "मुक्तिनाथ (मुस्ताङ), माघ २७ गते । प्रतिनिधि सभा सदस्य निर्वाचनका लागि मुस्ताङको उच्च हिमाली क्षेत्रमा नियमित सुरक्षा गस्ती गरिरहेको छ । निर्वाचन लक्षित एकीकृत सुरक्षा योजना अनुरूप निर्वाचन स्वच्छ, स्वतन्त्र, निष्पक्ष र भयरहित बनाउन उपल्लो मुस्ताङको लोमान्थाङ गाउँपालिका थुर्लुङ फाँट र सदरमुकाम जोमसोममा रहेको बेसबाट नियमित गस्ती गरिरहेको छ । नेपाली सेनाको इन्द्र बक्स गण र सशस्त्र प्रहरी बल नेपालको निर्वाचन सुरक्षा बेस स्थापना गरी नियमित गस्ती सहित चुनाव केन्द्रित गतिविधि भइरहेको प्रमुख जिल्ला अधिकारी अजिता शर्माले बताउनुभयो । प्रजिअ शर्माले भन्नुभयो, ‘‘तीनै तहको सुरक्षा निकायले निर्वाचन केन्द्रित गतिविधि सुरु गरेका छन्, मुस्ताङको निर्वाचनलाई शान्तिपूर्ण सम्पन्न गर्न सुरक्षा समितिले आवश्यक सबै काम गरिरहेको छ ।’’ नेपाली सेना, नेपाल प्रहरी, सशस्त्र प्रहरी बल र राष्ट्रि«य अनुसन्धानले समन्वय र सहकार्यमा सुरक्षाको पूर्ण प्रत्याभूति दिलाउने गरी निर्वाचन केन्द्रित गतिविधि गरिरहेको प्रजिअ शर्माको भनाइ छ । नेपाली सेनासँगै सशस्त्र प्रहरी बलको घेकर दामोदरकुण्ड गाउँपालिका–१,चराङस्थित गाउँपालिकामा बेस र लोमान्थाङ गाउँपालिकाको छोसेरमा रहेको सशस्त्र प्रहरी बल नेपाल (बिओपी)ले नियमित सुरक्षा गस्ती गरिरहेको छ । निर्वाचनमा कोरला नाका क्षेत्रमा समेत चिनियाँ प्रहरीसँगको समन्वयमा अन्तरदेशीय गस्ती तथा सुरक्षासम्बन्धी समिक्षा भएको छ । निर्वाचन प्रहरीको तालिम सम्पन्न भएपछि सुरक्षाकर्मीसहित परिचालन गरिने छ । निर्वाचन सम्बन्धित सबै मुस्ताङमा नेपाली कांग्रेसबाट योगेश गौचन थकाली, नेकपा एमालेका इन्द्रधारा डाढु विष्ट, नेपाली कम्युनिष्ट पार्टीबाट ङुटुक गुरूङ र राष्ट्रिय स्वतन्त्र पार्टीबाट अधितियचन्द्र थकाली, आम जनता पार्टीबाट अजय विक, मंगोल नेशनल अर्गनाइजेशनबाट यमबहादुर गुरूङ, राष्ट्रिय प्रजातन्त्र पार्टीबाट कमला लालचन र उज्यालो पार्टीबाट डा. सुरेन्द्र शेरचन समेत उम्मेदवार हुनुहुन्छ । एक निर्वाचन क्षेत्र रहेको जिल्लामा थासाङ, घरपझोङ, बाराजुङ मुक्तिक्षेत्र, लो घेकर दामोदरकुण्ड र लोमन्थाङ गाउँपालिकामा ३९ मतदानस्थलमा कुल ११ हजार ३ सय २८ रहेका छन् ।",
      "link": "https://gorkhapatraonline.com/news/191497",
      "image": "https://gorkhapatraonline.com/storage/media/336138/conversions/Mustang-election-gasti-(5)-original-thumb.jpg"
    },
    {
      "slug": "191489",
      "title": "काठमाडौँ–१० : स्थानीय एजेन्डा बोकेर चुनावी मैदानमा उम्मेदवार",
      "timestamp": 1770681600000,
      "source": "gp",
      "content": "राजधानी उपत्यकाकै भाग भए पनि विकासमा पछि परेको काँठ क्षेत्र हो काठमाडौँ निर्वाचन क्षेत्र नं १० । काठमाडौँ महानगरपालिकाले नछुने एक मात्र निर्वाचन क्षेत्र पनि यही नै हो । त्यसैले यस पटकको निर्वाचनमा स्थानीय ‘एजेन्डा’ बोकेर यस क्षेत्रको विकासका लागि स्थानीय नेता नै आसन्न प्रतिनिधि सभा निर्वाचनमा उम्मेदवार बनेका छन् ।",
      "longContent": "कीर्तिपुर (काठमाडौँ), माघ २७ गते । राजधानी उपत्यकाकै भाग भए पनि विकासमा पछि परेको काँठ क्षेत्र हो काठमाडौँ निर्वाचन क्षेत्र नं १० । काठमाडौँ महानगरपालिकाले नछुने एक मात्र निर्वाचन क्षेत्र पनि यही नै हो । त्यसैले यस पटकको निर्वाचनमा स्थानीय ‘एजेन्डा’ बोकेर यस क्षेत्रको विकासका लागि स्थानीय नेता नै आसन्न प्रतिनिधि सभा निर्वाचनमा उम्मेदवार बनेका छन् । पहिलाको निर्वाचनमा प्रायः सबै राजनीतिक दलले आफ्नो दलका केन्द्रीय नेतालाई नै यस निर्वाचन क्षेत्रमा प्रतिनिधित्वका लागि पठाउने गरेकामा यस पटक भने त्यो प्रचलन तोडिएको छ । कीर्तिपुर नगरपालिका–५ मा जन्मी हुर्केर त्यहीँको स्थानीय जनप्रतिनिधिको अनुभव लिएका नेपाली कांग्रेसका हिमाल कार्की हुन् वा मजदुर आन्दोलनमा दशकौँदेखि सव्रिmय चन्द्रागिरि इमाखेलका रैथाने एमाले नेता विनोद श्रेष्ठ वा नेपाली कम्युनिस्ट पार्टी, रास्वपा र राप्रपा जस्ता दल सबैले स्थानीय नेतालाई नै रोजेका छन् आसन्न प्रतिनिधि सभा सदस्य निर्वाचनमा । केही वर्ष यता रास्वपाको ब्यानरमा आफ्नो राजनीतिक ‘करिअर’ अघि बढाइरहेका कीर्तिपुर–४ का स्थानीय प्रदीप विष्ट, दक्षिणकालिका स्थानीय नेता राप्रपाका बलराम थापा र कीर्तिपुर नगरपालिका माइती र चन्द्रागिरि नगरपालिकामा घर भएकी नेपाली कम्युनिस्ट पार्टीकी रूपा महर्जन स्थानीयस्तरको राजनीति गर्दै यस पटक सङ्घीय संसद् सदस्यको दाबी गर्दै हुनुहुन्छ । विनोद श्रेष्ठ र रूपा महर्जनसँग यसअघि संविधान सभामा समानुपातिक तर्फबाट सदस्य भएको अनुभव पनि छ । क्षेत्र नं १० नेपालमा राजनीतिक आन्दोलनमा उल्लेखनीय योगदान गर्ने क्षेत्र भए पनि केन्द्रीय राजनीतिक वृत्तमा यसको प्रतिनिधित्व र चर्चामा भने अहिले पनि कमी नै रहिआएको छ । यस क्षेत्रबाट प्रतिनिधि सभाका लागि विगतमा तीन पटकसम्म निर्वाचित राजेन्द्रकुमार केसी यस पटक उम्मेदवार बन्नुभएको छैन । उहाँ अहिले नेपाली कांग्रेसको केन्द्रीय सदस्य हुनुहुन्छ । यसै गरी एमालेका उम्मेदवार विनोद श्रेष्ठलगायत यस क्षेत्रका नेताहरू केन्द्रीय सदस्यभन्दामाथि अर्थात् पार्टी पदाधिकारी तहमा पुग्न सकिरहेका छैनन् । त्यसैले पनि यहाँ स्थानीय उम्मेदवारी दिनुपर्ने माग पार्टीभित्र उठेको थियो । झन्डै चार दशकयता कीर्तिपुरमा बसेर राजनीतिशास्त्र प्राध्यापन गरिरहनुभएका प्राध्यापक डा. प्रेमनारायण अर्याल परिणाम जे भए पनि स्थानीय नेताको पहुँच केन्द्रतर्फ बढाउँदै जाने आकाङ्क्षाले स्थानीय कार्यकर्ताले टिकटका लागि दौडधुप गरेको बताउनुहुन्छ । “केन्द्रीय नेताका तुलनामा मतदातासम्म पुग्न र अन्तर्क्रिया गर्न सहज हुने बुझाइका कारण पनि सबैजसो पार्टीमा स्थानीय उम्मेदवारको माग बढेको छ,” उहाँको भनाइ छ । भूगोल र जनसङ्ख्याका दृष्टिले १० नम्बर क्षेत्र काठमाडौँकै सर्वाधिक ठुलो निर्वाचन क्षेत्र हो । यहाँ ९८ मतदान केन्द्र र मतदाता सङ्ख्या ८३ हजार ३०१ छ । यसमध्ये महिला मतदाताको सङ्ख्या ४२ हजार ७१६ अर्थात् ५१.२८ रहेको छ । यद्यपि, महिला उम्मेदवारको सङ्ख्या भने पाँच जना मात्र रहेको छ । स्थानीय राजनीति गरेर अहिले सङ्घीय संसद्का लागि उम्मेदवारी दिनेमा राप्रपाबाट बलराम थापा, नेमकिपाबाट विन्द्रा महर्जन, राष्ट्रिय जनमोर्चाबाट अम्बरबहादुर पौडेल र प्रगतिशील लोकतान्त्रिक पार्टीबाट केशवराज अर्याल पनि हुनुहुन्छ । यसबाहेक श्रम संस्कृति पार्टीका धनबहादुर श्रेष्ठ, जनता समाजवादी पार्टी नेपालबाट भागरित साह र उज्यालो नेपाल पार्टीबाट राकेश न्यौपाने पनि यस निर्वाचन क्षेत्रका लागि उम्मेदवार हुनुहुन्छ । स्वतन्त्र उम्मेदवारमा पूर्णचन्द्र पौडेल, अनुज प्रधान, कविता पुडासैनी (अधिकारी), कुमार खाकी श्रेष्ठ, कृष्णकुमारी नेपाली, दीपकराज पाण्डे, देवकुमार श्रेष्ठ, विनोद बुढाथोकी, मीनबहादुर बुढाथोकी, राजकुमार गिरी र सुलोचना परियार रहनुभएको छ । उहाँहरूमध्ये अधिकांश स्थानीय नै हुनुहुन्छ । उम्मेदवारहरू ५० वर्ष उमेर आसपासका नै बढी हुनुहुन्छ । यस पटक स्थानीयले मौका पाउनुको मुख्य कारण प्रायः सबै पार्टीभित्र स्थानीयलाई नै उम्मेदवारी दिनुपर्ने माग नै हो । यो क्षेत्रमा विसं २०४८ देखिका चुनावमा प्रायः केन्द्रीय नेतालाई उठाइने प्रचलन जस्तै बनेको थियो । यस क्षेत्रबाट प्रतिनिधि सभा सदस्यमा तत्कालीन नेकपा (एमाले) का महासचिव मदन भण्डारी र पहिलो संविधान सभामा तत्कालीन माओवादी अध्यक्ष पुष्पकमल दाहाल पनि निर्वाचित हुनुभएको थियो । भण्डारी उम्मेदवार बन्नुभएको तत्कालीन निर्वाचन क्षेत्र नं ५ अहिलेको कीर्तिपुर र चन्द्रागिरि क्षेत्र हो ।  संविधान सभापछिका निर्वाचनमा पनि नेपाली कांग्रेसले राजेन्द्र केसीलाई तीन पटक उम्मेदवार बनाएको थियो भने माओवादीले अघिल्लो चुनावमा हितमान शाक्यलाई उठाएको थियो । स्थानीय नेताहरू चुनावमा होमिएकाले हुन सक्छ चुनावी अभियानमा पनि स्थानीय विकासका आकाङ्क्षाकै कुरा बढी उठेका छन् । जसमा तीन वटै नगरपालिका दक्षिणकाली, कीर्तिपुर र चन्द्रागिरिका प्राकृतिक र सांस्कृतिक संरक्षणसहितका विकासका एजेन्डा मुख्य छन् । नेपाली कांग्रेसका हिमाल कार्की समग्र क्षेत्रको विकासका लागि आफ्नो उम्मेदवारी भएको बताउनुहुन्छ । उहाँले सङ्घीय संसद्मा क्षेत्र नं १० को जनभावना अनुरूप नीतिनिर्माण गराउन भूमिका खेल्ने आफ्नो योजना रहेको सुनाउनुभयो । एमाले उम्मेदवार विनोद श्रेष्ठ क्षेत्र नं १० का सम्पदालाई संसारभर चिनाउने, विकसित पूर्वाधारमा श्रमजीवी वर्गको प्रतिनिधित्व र योगदानमा आधारित सामाजिक सुरक्षालाई प्रत्येक नागरिकसम्म पु¥याउने प्रतिबद्धता बोकेर चुनावी मैदानमा होमिनुभएको छ । रास्वपाका उम्मेदवार प्रदीप विष्ट जेनजी आन्दोलनको मर्म अनुरूप सामाजिक र आर्थिक परिवर्तनका लागि आफूले उम्मेदवारी दिएको बताउनुहुन्छ । त्यस्तै नेपाली कम्युनिस्ट पार्टीकी रूपा महर्जन पनि जेनजी आन्दोलनकै मर्म अनुसार नीतिनिर्माण तहमा युवा नेतृत्वको आवश्यकतालाई पूरा गर्न आफूले उम्मेदवारी दिएको बताउनुहुन्छ । यो पटक अधिकांश राजनीतिक दलहरूले अघिल्ला निर्वाचनमा उम्मेदवार बन्ने मौका नपाएकालाई अघि सारेका छन् । रास्वपाका प्रदीप विष्ट भने विसं २०७९ को प्रतिनिधि सभा निर्वाचनमा उम्मेदवार बन्नुभएको थियो । कुनै समय वामपन्थी राजनीतिको बलियो स्थान मानिने यो क्षेत्रमा पछिल्ला तीन वटा आमनिर्वाचनमा नेपाली कांग्रेसले विजय प्राप्त गरेको थियो । यस निर्वाचन क्षेत्रमा पर्ने तीन वटै नगरपालिका र वडामा पनि कांग्रेसकै बाहुल्यता भेटिन्छ । यसअघिको अर्थात् विसं २०७९ को प्रतिनिधि समा सदस्य निर्वाचनमा नेपाली कांग्रेसका राजेन्द्रकुमार केसीले १४ हजार ४६३ मतका साथ विजयी हुनुभएको थियो । उहाँका निकटतम प्रतिस्पर्धी एमालेका हिमेश केसीले ११ हजार ७९१ मत पाउनुभएको थियो ।   रासस",
      "link": "https://gorkhapatraonline.com/news/191489",
      "image": "https://gorkhapatraonline.com/storage/media/336126/conversions/443-original-thumb.jpg"
    },
    {
      "slug": "191451",
      "title": "विधेयकको नाममा मतभेद",
      "timestamp": 1770681600000,
      "source": "gp",
      "content": "विधेयकका नाममा सहमति नभएपछि राष्ट्रिय सभाको विधायन व्यवस्थापन समितिले अभौतिक सांस्कृतिक सम्पदाको संरक्षण गर्ने सम्बन्धमा बनेको विधेयक मसौदाको प्रतिवेदन पारित हुन सकेको छैन । संस्कृति, पर्यटन तथा नागरिक उड्डयन मन्त्रालयले विधेयकमा प्रस्तावित नाम नै राख्नुपर्ने र समितिले नाम परिवर्तन गर्नुपर्ने अडान लिएपछि प्रतिवेदन पारित हुन सकेन ।",
      "longContent": "गोरखापत्र समाचारदाताकाठमाडौँ, माघ २७ गते । विधेयकका नाममा सहमति नभएपछि राष्ट्रिय सभाको विधायन व्यवस्थापन समितिले अभौतिक सांस्कृतिक सम्पदाको संरक्षण गर्ने सम्बन्धमा बनेको विधेयक मसौदाको प्रतिवेदन पारित हुन सकेको छैन । संस्कृति, पर्यटन तथा नागरिक उड्डयन मन्त्रालयले विधेयकमा प्रस्तावित नाम नै राख्नुपर्ने र समितिले नाम परिवर्तन गर्नुपर्ने अडान लिएपछि प्रतिवेदन पारित हुन सकेन । विधायन व्यवस्थापन समितिको बैठकले अभौतिक सांस्कृतिक सम्पदा (संरक्षण) विधेयक, २०८१ को मसौदाको प्रतिवेदन पारित गर्ने कार्यसूची रहेकामा समितिका सदस्य र मन्त्रालयका प्रतिनिधिको अडानका कारण प्रतिवेदन पारित हुन नसकेको हो ।",
      "link": "https://gorkhapatraonline.com/news/191451",
      "image": "https://gorkhapatraonline.com/storage/media/336087/conversions/334-original-thumb.jpg"
    },
    {
      "slug": "191450",
      "title": "उपराष्ट्रपति यादवसँग जापानी राजदूतको भेट",
      "timestamp": 1770681600000,
      "source": "gp",
      "content": "उपराष्ट्रपति रामसहायप्रसाद यादवसँग सोामबार नेपालका लागि जापानका राजदूत मायदा तोरूले भेट गर्नुभएको छ ।",
      "longContent": "गोरखापत्र समाचारदाताकाठमाडौँ, माघ २७ गते । उपराष्ट्रपति रामसहायप्रसाद यादवसँग सोामबार नेपालका लागि जापानका राजदूत मायदा तोरूले भेट गर्नुभएको छ । लैनचौरस्थित उपराष्ट्रपतिको कार्यालयमा भएको भेटमा शुभकामना आदानप्रदानपश्चात् द्विपक्षीय सम्बन्ध, आर्थिक सहयोग, संस्कृति तथा पर्यटन क्षेत्र र जनस्तरको सम्बन्धलगायत विविध विषयमा छलफल भएको थियो । भेटमा उपराष्ट्रपति यादवले नेपाल र जापानबिच इतिहास र संस्कृतिमा आधारित लामो सम्बन्ध रहिआएको बताउनुभयो । “सन् १९५६ मा नेपाल र जापानबिच कूटनीतिक सम्बन्ध स्थापना भएदेखि नै सहयोग, निकटता र गहिरो मित्रताका साथ सम्बन्ध अघि बढिरहेको छ,” उहाँले भन्नुभयो, “दुई मुलुकबिच उच्चस्तरीय भ्रमण आदानप्रदानले सम्बन्धलाई थप मजबुत तुल्याएको छ ।”उहाँले नेपालले सदैव जापानसँगको सम्बन्ध र सहयोगलाई उच्च महत्व दिँदै आएको उल्लेख गर्दै यस वर्ष मनाइँदै गरेको नेपाल–जापान कूटनीतिक सम्बन्धको ७० औँ वार्षिकोत्सव, द्विपक्षीय सम्बन्धको एक महत्वपूर्ण कोसेढुङ्गा भएको बताउनुभयो ।जापानबाट सहयोगका प्रमुख क्षेत्रमा मानव संसाधन विकास, स्वास्थ्य, कृषि, पूर्वाधार, वातावरण संरक्षण तथा संस्कृति रहेको उल्लेख गर्दै उपराष्ट्रपति यादवले नेपालले औद्योगिक विकास, कृषि, जलविद्युत्, पूर्वाधार विकासलगायत क्षेत्रमा जापानको अनुभव, सिप र प्रविधिबाट लाभान्वित हुने अपेक्षा राखेको बताउनुभयो । नेपालका लागि जापानका राजदूत मायदाले नेपालको विकासमा जापान सदैव सहयोग गरिरहने बताउनुभयो । उहाँले भन्नुभयो, “जापानमा रहेका नेपालीले जापानी समाज र अर्थतन्त्रमा महत्वपूर्ण योगदान दिँदै आएका छन् ।”जापानका सम्राट्को शुभजन्मोत्सवका अवसरमा काठमाडौँस्थित जापानी राजदूतावासद्वारा आयोजना गरिन लागेको स्वागत समारोहमा प्रमुख अतिथिका रूपमा सहभागी हुन निमन्त्रणा गरिएकोमा उपराष्ट्रपति यादवले धन्यवाद व्यक्त गर्दै सहर्ष सहभागी हुने बताउनुभयो ।",
      "link": "https://gorkhapatraonline.com/news/191450",
      "image": "https://gorkhapatraonline.com/storage/media/336086/conversions/WhatsApp-Image-2026-02-09-at-19.31.49-768x521-original-thumb.jpg"
    },
    {
      "slug": "191447",
      "title": "उल्टियो ‘गोरे’ को मुद्दा, थप १० वर्ष कैद सजायको फैसला",
      "timestamp": 1770681600000,
      "source": "gp",
      "content": "बहुचर्चित ३३ किलो सुन तस्करी र मोरङको उर्लाबारीका सनम शाक्य हत्या प्रकरणमा उच्च अदालत विराटनगरले मुख्य अभियुक्त ‘गोरे’ भनिने चूडामणि उप्रेतीलाई थप १० वर्ष कैद सजाय सुनाएको छ । जिल्ला अदालत मोरङको यसअघिको फैसलालाई आंशिक रूपमा उल्ट्याउँदै उच्च अदालतले उप्रेतीलाई अपहरण तथा शरीर बन्धक मुद्दामा थप कैदको फैसला सुनाएको हो ।",
      "longContent": "विराटनगर समाचारदाताविराटनगर, माघ २७ गते । बहुचर्चित ३३ किलो सुन तस्करी र मोरङको उर्लाबारीका सनम शाक्य हत्या प्रकरणमा उच्च अदालत विराटनगरले मुख्य अभियुक्त ‘गोरे’ भनिने चूडामणि उप्रेतीलाई थप १० वर्ष कैद सजाय सुनाएको छ । जिल्ला अदालत मोरङको यसअघिको फैसलालाई आंशिक रूपमा उल्ट्याउँदै उच्च अदालतले उप्रेतीलाई अपहरण तथा शरीर बन्धक मुद्दामा थप कैदको फैसला सुनाएको हो ।उच्च अदालतका न्यायाधीशद्वय महेन्द्रनाथ उपाध्याय र प्रकाशचन्द्र अधिकारीको संयुक्त इजालासले आइतबार राति यो फैसला सुनाएको हो । यसअघि जिल्ला अदालत मोरङले गोरेलाई कर्तव्य ज्यान मुद्दामा जन्मकैद (२० वर्ष) को सजाय सुनाएको भए पनि अपहरण तथा शरीर बन्धक मुद्दामा भने सजाय तोकेको थिएन । उच्च अदालतको नयाँ फैसलासँगै गोरेले अब अतिरिक्त थप १० वर्ष जेल सजाय भोग्नुपर्ने भएको छ । माघ २० गतेदेखि सुरु भएको निरन्तर सुनुवाइपछि अदालतले यस्तो ठहर गरेको हो ।अदालतले जिल्ला अदालतबाट जन्मकैदको सजाय पाएका अन्य केही प्रतिवादीका हकमा भने सजाय घटाउने निर्णय गरेको छ । जिल्ला अदालतले २० वर्ष कैद सजाय सुनाएका नरेन्द्र कार्की, मोहन काफ्ले र भोजराज भण्डारीको हकमा उच्च अदालतले १०–१० वर्ष मात्र कैद सजाय हुने फैसला गरेको छ । त्यसै गरी कर्तव्य ज्यान मुद्दामा मतियारका रूपमा संलग्न देखिएका मदन सिलवालका हकमा जिल्लाको फैसला उल्टिएको छ । जिल्लाले सिलवाललाई सफाइ दिएको थियो तर उच्च अदालतले तीन वर्ष कैद सजाय सुनाएको छ । लाक्पा शेर्पा र भविन तामाङको हकमा भने जिल्ला अदालतको साबिककै फैसलालाई उच्चले सदर गरेको छ । यसैबिच बहुचर्चित करिब ३८ क्विन्टल सुन तस्करीसँग जोडिएको सङ्गठित अपराध र भन्सार चोरीनिकासीको मुद्दामा भने अदालतले सरकारी दाबी नपुग्ने ठहर गरेको छ ।",
      "link": "https://gorkhapatraonline.com/news/191447",
      "image": "https://gorkhapatraonline.com/storage/media/336083/conversions/2-143-original-thumb.jpg"
    },
    {
      "slug": "191446",
      "title": "सत्तारूढ दललाई अब्बल जनादेश",
      "timestamp": 1770681600000,
      "source": "gp",
      "content": "जापानी प्रधानमन्त्री साने ताकाइचीको पार्टीलाई दुई तिहाइ बहुमत प्राप्त भएको छ । आइतबार सम्पन्न संसदीय आमनिर्वाचनमा उहाँको सत्तारूढ दल लिबरल डेमोक्रेटक पार्टी (एलडिपी) ले दुई तिहाइ बहुमत प्राप्त गरेको अमेरिकी समाचार संस्था एपीले जनाएको हो ।",
      "longContent": "गोरखापत्र समाचारदाताकाठमाडौँ, माघ २७ गते । जापानी प्रधानमन्त्री साने ताकाइचीको पार्टीलाई दुई तिहाइ बहुमत प्राप्त भएको छ । आइतबार सम्पन्न संसदीय आमनिर्वाचनमा उहाँको सत्तारूढ दल लिबरल डेमोक्रेटक पार्टी (एलडिपी) ले दुई तिहाइ बहुमत प्राप्त गरेको अमेरिकी समाचार संस्था एपीले जनाएको हो । प्रधानमन्त्री सानेले आफ्नो लोकप्रियताबाट प्राप्त चुनावी लाभलाई सुरक्षा, अर्थतन्त्र, आप्रवासन र सामाजिक नीतिमा व्यापक रूपान्तरण गर्ने प्रक्रिया अघि बढाउनुहुने भएको छ । संसदीय चुनावमा दुई तिहाइ बहुमत प्राप्त भएपछि उहाँले उक्त शक्तिलाई ठोस कानुनी र नीतिगत कदममा अनुवाद गर्ने तयारी सुरु गर्नुभएको हो । सोमबार उहाँले मन्त्रीपरिषद् पुनर्गठन गरी ढिलाइ भएको बजेटलाई अघि बढाउने प्रक्रिया सुरु गर्नुभयो । यसबाट आगामी साता हुने मतदानमार्फत उहाँ प्रधानमन्त्रीका रूपमा पुनः चयन हुने अपेक्षा गरिएको छ । प्रधानमन्त्री सानेले आफ्नो प्रयासले जापानलाई अझ बलियो र समृद्ध बनाउने विश्वास व्यक्त गर्नुभयो । मत गणनाको नतिजा अनुसार उहाँ नेतृत्वको एलडिपीले ३१६ सिट जित्दै ४६५ सदस्यीय तल्लो सदनमा दुई तिहाइ बहुमत हासिल गरेको छ । यो सन् १९५५ मा पार्टी स्थापना भएयताकै उच्च जनमत हो । जापान इनोभेसन पार्टीसँगको गठबन्धनसहित सत्तारूढ गठबन्धनको कुल सिट सङ्ख्या ३५२ पुगेको छ । एलडिपी मुख्यालयमा उहाँले विजयी उम्मेदवारका नाममाथि रातो रिबन टाँस्दै खुसी व्यक्त गर्नुभयो ।यद्यपि माथिल्लो सदनमा पूर्ण बहुमत नभए पनि तल्लो सदनको बलियो समर्थनले प्रधानमन्त्री सानेलाई अर्थतन्त्र र सैन्य क्षमताको विस्तारसम्बन्धी एजेन्डा अघि बढाउन सहज बनाएको छ । चीनसँग बढ्दो तनाव र अमेरिकासँग सम्बन्ध सुदृढ गर्ने प्रयासबिच उहाँले विपक्षीसँग संवाद गर्दै नीतिगत लक्ष्य अघि बढाउने बताउनुभएको छ । “म लचिलो हुने छु,” उहाँले भन्नुभयो । साने लोकप्रिय भए पनि एलडिपी हालैका वर्षमा कोष र धार्मिक घोटालाबाट प्रभावित भएको थियो । यही पृष्ठभूमिमा उहाँले पद समालेको तीन महिनामै मध्यावधि चुनावको आह्वान गर्नुभएको थियो । अक्टोबरमा जापानकी  पहिलो महिला नेतृका रूपमा पदभार समाल्नुभएकी उहाँले ‘काम गर्ने, काम गर्ने, काम गर्ने’ नारासहित सव्रिmय शैली अपनाउनुभएको छ जसले युवा मतदातामा निकै प्रभाव पारेको देखिएको छ । विपक्षी दलहरू विभाजित रहेकाले बलियो चुनौती दिन सकेनन् । पूर्वगठबन्धन साझेदार कोमेइटो र कन्स्टिच्युसनल डेमोक्रेटिक पार्टीको नयाँ गठबन्धनले ठुलो सिट गुमाएको छ । अमेरिकी राष्ट्रपति डोनाल्ड ट्रम्पले सामाजिक सञ्जालमार्फत सानेलाई ‘ऐतिहासिक जित’ का लागि बधाई दिनुभएको छ । आगामी दिनमा प्रम सानेले ढिलाइ भएको बजेट पारित गर्दै बढ्दो लागत र सुस्त ज्याला सम्बोधन गर्ने आर्थिक उपाय लागु गर्नुहुने छ । साथै डिसेम्बरसम्म सुरक्षा र रक्षा नीति संशोधन गरी सैन्य क्षमता सुदृढ गर्ने, हतियार निर्यात प्रतिबन्ध हटाउने र रक्षा खर्च बढाउने लक्ष्य राख्नुभएको छ । उहाँले आप्रवासन र विदेशी स्वामित्वमा कडा नीति प्रस्ताव गर्नुभएको छ । विश्लेषकका अनुसार यी कदमले जापानलाई दीर्घकालीन रूपमा रूपान्तरण गर्न सक्छ तर नागरिक अधिकार, क्षेत्रीय कूटनीति र आन्तरिक धु्रवीकरणका विषयमा बहस अझ तीव्र हुने सम्भावना छ । थाइल्यान्डमा पनि प्रमकै दल विजयी यसै गरी थाइल्यान्डमा पनि आइतबारै सम्पन्न आमनिर्वाचनमा सत्तारूढ भुमजैथाई पार्टीले विजय प्राप्त गरेको छ । त्यहाँको पाँच सय सदस्यीय प्रतिनिधि सभाको प्रत्यक्षतर्फ चार सय सिटका लागि भएको निर्वाचनमा भुमजैथाई पार्टीले १९४ सिटमा विजय हासिल गरेको बिबिसीले जनाएको छ । यो जितसँगै प्रधानमन्त्री अनुतिन चार्नभिराकुल सत्तामै रहने निश्चित भएको हो । यद्यपि सरकार गठनका एकल बहुमत नपुगेका कारण उहाँले अन्य दलसँग गठबन्धन गर्नुपर्ने भएको छ । पिपुल्स पार्टीले ११७ सिटसहित दोस्रो स्थान प्राप्त गरेको छ । अघिल्लो निर्वाचनबाट प्रमुख शक्ति बनेको पपुलिस्ट दल प्यु थाई पार्टी यसपालि खुम्चिएको छ । उसले ८६ सिट मात्रै पाएको छ । बाँकी सिट अन्य साना दलले बाँडेका छन् । भुमजैथाई पार्टीले भने अघिल्लो निर्वाचनको तुलनामा यस पटक व्यापक सुधार गरेको छ । उसले यसपालि दोब्बर बढी सिट जितेको हो । सन् २०२३ मा उसले ७१ सिट प्राप्त गरी तेस्रो भएको थियो ।यसैबिच थाइल्यान्डमा निर्वाचनसँगै भएको जनमतसङ्ग्रहमा मतदाताले सन् २०१७ को सैन्य शासनकालमा बनेको संविधान सुधार गर्ने पक्षमा मतदान गरेका छन् । मत परिणाम अनुसार करिब ६५ प्रतिशत मत संविधान संशोधनको पक्षमा परेको छ ।आलोचकका अनुसार हालको संविधानले निर्वाचित नभएका संस्था, विशेष गरी अदालत र सिनेटलाई अत्यधिक शक्ति दिएको छ । थाइल्यान्डले सन् १९३२ मा राजतन्त्रलाई संवैधानिक बनाएयता २० पटक संविधान फेरिसकेको छ ।",
      "link": "https://gorkhapatraonline.com/news/191446",
      "image": "https://gorkhapatraonline.com/storage/media/336082/conversions/456-original-thumb.jpg"
    },
    {
      "slug": "191445",
      "title": "कार्यान्वयनको विषयमा चिन्ता",
      "timestamp": 1770681600000,
      "source": "gp",
      "content": "नेपालको संविधान २०७२ जारी भएयता एक हजार १३० वटा ऐन, नियम, गठन आदेश, निर्देशिका र कार्यविधि बनेका छन् । कानुन, न्याय तथा संसदीय मामिला मन्त्रालयका अनुसार सङ्घीयता अनुरूप र समयसापेक्ष बनाउन सङ्घीय संसद्मा १२१ वटा विधेयकको प्राथमिकताक्रमसहित सूची पेस गरिएको छ ।",
      "longContent": "काठमाडौँ, माघ २७ गते । नेपालको संविधान २०७२ जारी भएयता एक हजार १३० वटा ऐन, नियम, गठन आदेश, निर्देशिका र कार्यविधि बनेका छन् । कानुन, न्याय तथा संसदीय मामिला मन्त्रालयका अनुसार सङ्घीयता अनुरूप र समयसापेक्ष बनाउन सङ्घीय संसद्मा १२१ वटा विधेयकको प्राथमिकताक्रमसहित सूची पेस गरिएको छ । राष्ट्रिय सभाको सोमबारको बैठकमा कानुन, न्याय तथा संसदीय मामिलामन्त्री अनिलकुमार सिन्हाले संविधान जारी भएयता कानुन निर्माण र कानुनी रिक्तताबारेको अहिलेसम्मको अवस्था सम्बन्धमा सदनलाई जानकारी गराउनुभयो । सभाको बैठकमा कानुन, न्याय तथा संसदीय मामिलामन्त्री सिन्हासँग सदस्यले प्रश्नोत्तर गर्ने कार्यसूची थियो । सभाका सदस्य मदनकुमारी शाहले संविधानको पूर्ण कार्यान्वयनका लागि हालसम्म के कति कानुन बन्यो, कति बाँकी छन् सम्बन्धमा मन्त्री सिन्हाको जवाफ माग गर्नुभयो । मन्त्री सिन्हाले पछिल्लो १० वर्षमा कानुन निर्माणमा भएको प्रगति, समस्या र अहिलेको अवस्थाबारे सदनलाई सङ्ख्यात्मक चित्रण गर्नुभयो । उहाँले भन्नुभयो, “सङ्घीयता कार्यान्वयनका लागि अति आवश्यक विद्यालय शिक्षासम्बन्धी विधेयक, सङ्घीय निजामती सेवा विधेयक, नेपाल प्रहरी र सशस्त्र प्रहरी बल नेपाललगायतका ३० वटा महत्वपूर्ण विधेयक प्रतिनिधि सभा विघटन हुँदा निष्क्रिय भयो । निष्क्रिय विधेयक पुनः तर्जुमा गर्न मन्त्रालयले सहमति दिएको हो ।” प्रत्यायोजित विधायन, २०८१ अनुसार निर्देशिका, कार्यविधि र नियमावली दर्ताका लागि चैत २ गतेसम्मको समयसीमा तोकेको छ । तोकिएको अवधिभित्र दर्ता नभएमा प्रत्यायोजित विधायन पुनर्लेखन गर्नुपर्ने बाध्यता हुने हुँदा सो अवस्था आउन नदिन मन्त्रालयले आवश्यक तयारी गरिरहेको मन्त्री सिन्हाले जानकारी गराउनुभयो । संविधान जारी भएयता १४६ वटा नयाँ कानुन बनेका छन् । सो अवधिमा १४६ वटा ऐन संशोधन भएका छन् । केही नेपाल ऐनलाई संशोधन एकीकरण र खारेज गर्ने ऐन, २०७४ अनुसार २६ वटा ऐन संशोधन र १५ वटा खारेज भएका छन् । केही नेपाल ऐनलाई संशोधन गर्न बनेको ऐन, २०७५ अन्तर्गत ५४ वटा ऐन संशोधन र एउटा खारेज भएका छन् । संविधान अनुकूल बनाउन केही नेपाल ऐनलाई संशोधन गर्न बनेको ऐन, २०७५ अन्तर्गत १०४ वटा संशोधन र पाँच वटा खारेज भएका छन् । मन्त्री सिन्हाले कानुन निर्माणका लागि मन्त्रालयले आवश्यक सहमति र मन्त्रीपरिषद्ले स्वीकृति प्रदान गर्नुपर्ने अवस्था भएकाले त्यस्ता प्रस्तावमाथि गम्भीरतापूर्वक काम भइरहेको सदनलाई जानकारी गराउनुभयो । सम्पत्ति शुद्धीकरण निवारण तथा अन्य केही ऐनलाई संशोधन गर्ने ऐन अन्तर्गत १९ वटा ऐन संशोधन भएका छन् । नेपाल आर्थिक तथा व्यावसायिक वातावरण सुधार तथा लगानी अभिवृद्धि गर्नेसम्बन्धी ऐन, २०८१ अन्तर्गत ११ वटा ऐन संशोधन भएका छन् । नेपालको संविधान अनुरूप मौलिक हक कार्यान्वयनका लागि बन्नुपर्ने १६ वटा ऐन २०७५ मा जारी भएको मन्त्रालयले जनाएको छ । छबर्से कार्यकाल सम्पन्न हुन लागेको राष्ट्रिय सभाका १८ जना सदस्यको बिदाइको अवसर पारेर सभाले बिदाइ अनुभूति राख्ने कार्यसूची राखेकामा डा. वेदुराम भुसाल, मायाप्रसाद शर्मा, शारदादेवी भट्ट, सुमित्रा बिसी र तारामान स्वारले आफ्नो कार्यकालको अनुभूति साझा गर्नुभयो । बैठकमा बिदाइ अनुभूति राख्नुहुने अधिकांश सदस्यले कानुन निर्माण हुने तर कार्यान्वयनको अवस्था फितलो हुनु चिन्ताजनक रहेको बताउनुभयो । सभाका सदस्य शारदादेवी भट्टले भन्नुभयो, “कानुन कार्यान्वयनका लागि सरकारलाई सुझाव र निर्देशन निरन्तर दिए पनि सरकारले गम्भीर रूपमा लिएको छैन ।”अर्का सदस्य तारामान स्वाँर विधि निर्माण हुने तर कार्यान्वयन नहुने अवस्थाले चिन्तित तुल्याएको बताउनुभयो । उहाँले भन्नुभयो, “संविधान अनुरूप समावेशी, सङ्घीयता र समाजवाद उन्मुख नीति र व्यवहारको अभाव देखिँदा परम्परागत पुँजीवादी अभ्यासमै केन्द्रित भएका छैनौँ भने प्रश्न उब्जिएको हो ।”पर्यटन विधेयक पारितराष्ट्रिय सभाको सोमबारको बैठकले पर्यटन विधेयक, २०८१ पारित गरेको छ । सभाको बैठकमा संस्कृति, पर्यटन तथा नागरिक उड्डयनमन्त्री अनिलकुमार सिन्हाले पर्यटन विधेयक, २०८१ पारित गरियोस् प्रस्ताव पेस गर्नुभएकोमा सभाले सर्वसम्मतले पारित गरेको हो । बैठकले राष्ट्रिय सभाका पूर्वसदस्य शुक्रराज संयोजकको निधनमा शोक प्रस्ताव पारित गरेको छ । सभाको अर्को बैठक माघ २८ गते बस्ने गरी स्थगित भएको छ ।",
      "link": "https://gorkhapatraonline.com/news/191445",
      "image": "https://gorkhapatraonline.com/storage/media/336081/conversions/kanun-original-thumb.jpg"
    },
    {
      "slug": "191444",
      "title": "फागुन ३ देखि देशैभरका मतदातालाई शिक्षा",
      "timestamp": 1770681600000,
      "source": "gp",
      "content": "कुनै पनि निर्वाचनमा जित र हारका लागि एक मतको मूल्य अत्यधिक रहन्छ । निर्वाचन आयोगले हरेक पल्ट भएका मतदानमा पाँचदेखि १५ प्रतिशतसम्म मत बदर भएर खेर गयो भन्ने तथ्य दिने गरेको छ । आयोगले देशैभर मतदाता शिक्षा दिने तयारी थालेको छ । फागुन २१ गते हुने प्रतिनिधि सभाको निर्वाचन नजिकिँदै गर्दा मतदातामा भने मत कसरी नबिगारी दिने भन्ने चिन्ता बढेको छ ।",
      "longContent": "काठमाडौँ, माघ २७ गते । कुनै पनि निर्वाचनमा जित र हारका लागि एक मतको मूल्य अत्यधिक रहन्छ । निर्वाचन आयोगले हरेक पल्ट भएका मतदानमा पाँचदेखि १५ प्रतिशतसम्म मत बदर भएर खेर गयो भन्ने तथ्य दिने गरेको छ । आयोगले देशैभर मतदाता शिक्षा दिने तयारी थालेको छ । फागुन २१ गते हुने प्रतिनिधि सभाको निर्वाचन नजिकिँदै गर्दा मतदातामा भने मत कसरी नबिगारी दिने भन्ने चिन्ता बढेको छ । सुन्धारामा भेटिनुभएकी सुनमाया महर्जन भन्नुहुन्छ, “यो पटक भने राम्ररी भोट दिउँ भन्ने हो तर खै यस पटक सरकारले सिकाउनै आएको छैन ।” आयोगले फागुन ३ गतेदेखि देशव्यापी रूपमा मतदाता शिक्षाको सुरुवात गर्ने गरी कार्यसूची अघि बढाएको प्रवक्ता नारायणप्रसाद भट्टराईले जानकारी दिनुभयो । निर्वाचन आयोगले मतदाता शिक्षा दिँदा पहिलेको तुलनामा बदरमत हरेक प्रदेश र जिल्लामा कम आओस् भनेर चाहेको प्रवक्ता भट्टराई औँल्याउनुहुन्छ । जस अनुसार आयोगले देशका ७७ जिल्लाका जिल्ला निर्वाचन कार्यालयलाई मतदाता शिक्षाका लागि स्वयंसेवक नियुक्ति र मतदाता शिक्षा अनुगमनकर्ता नियुक्त गर्न भनिसकेको आयोगका सूचना अधिकारी सुमन घिमिरेले बताउनुभयो । उहाँका अनुसार आयोगको कार्यसूचीमा आयोगले गर्नुपर्ने अधिकांश काम कम हुँदै गएको छ । जिल्ला निर्वाचन कार्यालयले गर्नुपर्ने काम भने बढ्दै छ । उहाँले भन्नुभयो, “यो पटक हामीले डिजिटल मतदाता शिक्षालाई जोड दिएका छौँ, पहिले त्यो तालिम स्वयंसेवकले लिन्छन् र त्यसपछि मतदाताका घरदैलो पुगेर डिजिटल माध्यमबाटै सिकाउँछन् ।” सिकाउने क्रममा हातहातमा रहेका मोबाइल फोनको उच्चतम प्रविधिको प्रयोगको शिक्षासँगै कसरी आयोगले जारी गरेको सिकाइयुक्त सूचनामा पहुँच पु¥याउने भन्ने कुरा मतदाताका लागि यस पटक नयाँ हुने भएको छ । यस डिजिटल सिकाइले आयोगमा आमनागरिकको आबद्धतासँगै अपनत्वको भाव बढाउने उद्देश्य पनि रहेको घिमिरेले प्रस्ट पार्नुभयो । न्यून कागजपत्रको प्रयोग गरेर वातावरणमैत्री निर्वाचन गराउने अभिप्राय अनुसार आयोगले जिल्ला निर्वाचन कार्यालयलाई त्यही अनुसार तयार पारेको छ । उहाँले थप्नुभयो, “स्वयंसेवकसँग एउटा नमुना मतपत्र भने रहन्छ, जसका चुनाव चिह्नमा कसरी स्वस्तिक छाप लगाउने, कसरी पट्याउने र कसरी दुई वटा बाकसमा छुट्टाछुट्टै खसाल्ने भनेर सिकाउँछ ।” बाँकी काम आयोगले आफ्नो फेसबुक, एक्स, टिकटकलगायतका सामाजिक सञ्जालका पेजमा गएर सिक्ने र सिकाउने उपाय मोबाइलबाटै जोडिएर आफू र समुदायलाई सिकाउने छन् ।कतिपय जिल्लाले आफ्नो क्षेत्रका मतदातालाई शिक्षित बनाउने  योजना पनि बनाएका छन् । सोलुखुम्बुका जिल्ला निर्वाचन अधिकारी दीपेन्द्रमान अधिकारीका अनुसार २२ वटै वडाका स्वयंसेवीले सिकाउने कुराबाहेक स्थानीय एफएम, रेडियो, अनलाइन मिडिया तथा पत्रपत्रिकालाई पनि निर्वाचन शिक्षामा सँगै लैजाने योजना छ । उहाँले भन्नुभयो, “हाम्रो क्षेत्र भनेको एउटा डाँडामा एउटा घर भए अर्को डाँडामा अर्को घर वा गाउँ हुन्छ, त्यस्तोमा हिँडेर घर घर पुगेर १५्र दिनमा मतदातालाई सबै कुरा सिकाउन सम्भव नहुन पनि सक्छ ।” त्यसैले कुनै एक ठाउँमा भेला गराएर मतदातालाई मतदान गर्ने शिक्षा दिने र घर घरमै रेडियो र अनलाइनमार्फत मतदान कसरी गर्ने भनेर बारम्बार सूचनामार्फत सिकाइरहनुको विकल्प नरहेको उहाँले सुनाउनुहुन्छ । चुनौतीका चाङनिर्वाचन आयोगका सूचना अधिकारी घिमिरे यस पटक बदरमत निकै न्यून हुने अपेक्षा व्यक्त गर्नुहुन्छ । किनभने यो पटक धेरै वटा चुनाव चिह्नमा एकै पटक छाप लगाउनु पर्दैन । मात्र प्रत्यक्षमा उम्मेदवारलाई र दलका लागि समानुपातिकको चुनाव चिह्नमा स्वस्तिक छाप लगाए पुग्छ । त्यसैले विगतमा भएका तिनै तहको निर्वाचनमा मतदान गर्दाको अलमल मतदातामा नहुने दाबी आयोगको छ तर मतदाता शिक्षा निर्वाचन आयोगले देखे जस्तो सरल नहुने अनुभव स्थानीय र जिल्ला निर्वाचन अधिकृतको छ । अधिकांश जिल्लामा मतदाता शिक्षा प्रदान गर्ने विषय झन् पछिल्लो समय चोटिलो बनेको छ । त्यस्तै मतदाता शिक्षा दिलाउन यतिबेला हरेक निर्वाचन अधिकृतको महत्वपूर्ण जिम्मेवारी बनेको छ । विगतका निर्वाचनमा करिब एक महिना मतदाता शिक्षाका लागि छुट्याइएको हुन्थ्यो तर यस पटक राजनीतिक दलको प्रचारप्रसासँगै जुधाएर १५ दिन नै कायम गरिएको छ । निर्वाचन अधिकृत भन्नुहुन्छ, “त्यसै पनि समय थोरै, त्यसमाथि उम्मेदवारको भेला र प्रचारप्रसार बढ्छ, कसरी मतदाता भेटेर सही शिक्षा दिने, चुनैती ठुलो छ ।”सर्लाहीका निर्वाचन अधिकृत ऋषिराम पौडेलका अनुसार स्वयंसेवी चयन र प्रशिक्षणको प्रक्रिया सुरु भए पनि नमुना मतपत्र पुगिसकेको छैन । हिमाली भेगका निर्वाचन कार्यालयमा पुग्नुपर्ने सामग्री तल्लो भेगमा भन्दा ढिला पुग्दा मतदाता शिक्षा समयमा सुरु गर्न नसकिने हो कि भन्ने चिन्ता उस्तै छ । आयोगले बढी ध्यान दिनु पर्छमतदाताको सम्पूर्ण सहभागिता गराउन निर्वाचन आयोगले विभिन्न कुरामा ध्यान दिएर अघि बढ्नुपर्ने सुझाव विज्ञको छ । पूर्वनिर्वाचन आयुक्त डा. अयोधीप्रसाद यादवले गोरखापत्र दैनिकसँगको कुराकानीमा काम जिल्ला निर्वाचन कार्यालयको भए पनि त्यसको बढी जिम्मेवारी आयोगकै हुने बताउनुभयो । उहाँका अनुसार सबै मतदातामा ‘नो भोटर्स टु बी लेफ्ट बिहाइइन्ड’ अर्थात् कुनै मतदाता पछि नपरून् भन्ने चेतना भर्नु पर्छ । उहाँ भन्नुहुन्छ, “सबै मत बदरलाई शून्यमा झार्न सकिँदैन तर न्यूनीकरण गर्न सकिन्छ ।”  काठमाडौँ जस्तो शिक्षित ठाउँमा मतदानको प्रतिशत र बदरमत हेर्दा अप्ठ्यारो लाग्ने अवस्था विगतका निर्वाचन हेर्दा देखिन्छ । मतदातामा नेतृत्वप्रति वितृष्णा जागेका बेला भविष्यमा मतदानलाई अनिवार्य गराउने कानुन ल्याउन यही बेला पहल आयोगले गर्नु पर्छ । सरकारले मतदाताको सहभागिता बढाउन आह्वान गर्दै स्थानीय सरकारलाई बढी भूमिका दिनु पर्छ ।उहाँका अनुसार मतपत्र बदर हुनुमा मतदाताको सचेतनासँगै मतपत्रको आकार, भौगोलिक अवस्था, मतदान गर्ने कोठा र वरपरको वातावरण कारक हुन् । अँध्यारा कोठामा मतदान गर्नुभन्दा भयरहित रूपमा अलिक खुला स्थान दिनु पर्छ । कसैको मतदान गर्दा हात काँप्छ । चुनाव चिह्न धेरै भएर अलमल हुन्छ । हतार गर्दा पनि गडबड हुन्छ । पहिले कति र कहाँ कहाँ बदर भयो । कुन आधारमा भएको छ भनेर अध्ययन गराउने चलन बसाल्नु पर्छ ।",
      "link": "https://gorkhapatraonline.com/news/191444",
      "image": "https://gorkhapatraonline.com/storage/media/336079/conversions/234-original-thumb.jpg"
    },
    {
      "slug": "191443",
      "title": "भ्रामक तथा गलत सूचनामाथि निगरानी",
      "timestamp": 1770681600000,
      "source": "gp",
      "content": "कृत्रिम बौद्धिकता (एआई) लगायत विविध प्रविधिको दुरुपयोग गरी सामाजिक सञ्जालबाट बाहिरिने भ्रामक, गलत र नियोजित दुष्प्रचारको बिगबिगी रोकी संलग्नलाई कानुनी दायरामा ल्याउन प्रहरीले थप सक्रियता बढाउन लागेको छ ।",
      "longContent": "गोरखापत्र समाचारदाता काठमाडौँ, माघ २७ गते । कृत्रिम बौद्धिकता (एआई) लगायत विविध प्रविधिको दुरुपयोग गरी सामाजिक सञ्जालबाट बाहिरिने भ्रामक, गलत र नियोजित दुष्प्रचारको बिगबिगी रोकी संलग्नलाई कानुनी दायरामा ल्याउन प्रहरीले थप सक्रियता बढाउन लागेको छ । प्रविधिको प्रयोग गरी भ्रामक र नियोजित रूपमा हुने भ्रामक र गलत सूचना रोक्न प्रहरीले विशिष्टीकृत ‘आइटी सेल’ गठन गर्न लागेको हो ।  प्रहरी प्रधान कार्यालय नक्सालमा सोमबार आयोजित अपराध अनुसन्धान र शान्तिसुरक्षामा सञ्चार माध्यमको भूमिका विषयक अन्तर्क्रिया कार्यक्रमलाई सम्बोधन गर्नुहुँदै प्रहरी महानिरीक्षक दानबहादुर कार्कीले मिस इन्फरमेसन, डिस इन्फरमेसन र डिफेक इन्फरमेसनको ट्रेन्ड रोक्ने गरी एआई तथा एड्भान्स एनालेटिक सेल गठन गरिने बताउनुभयो ।सूचना प्रविधिको गलत प्रयोग गरी सामाजिक सञ्जालमार्फत झुटा सामग्रीको प्रकाशन र प्रसारण गर्ने होडबाजी बढ्दो क्रममा रहेको बताउँदै आइजिपी कार्कीले त्यस्ता गतिविधि निगरानी र नियन्त्रण गरी कानुनी कारबाहीलाई प्रभावकारी बनाउन विशेष आइटी सेल गठन गर्नु अपरिहार्य नै भइसकेको बताउनुभयो ।कार्कीले भन्नुभयो, “आजको डिजिटल युगमा सबैभन्दा छिटो सूचना दिने प्रतिस्पर्धा र होडबाजी छ । मिस इन्फरमेसन हुने, इरादा फरक भएर डिस इन्फरमेसन हुने, एआई प्र्रविधिको दुरुपयोग गरी हेट स्पिज तथा डिजिटल म्यानुपुलेसन रोक्न सञ्चार माध्यम र प्रहरीबिचको सहकार्य अपरिहार्य छ ।” उहाँले नियोजित रूपमा सिर्जित झुटा सामग्रीले बढवा पाइरहनु सबैका लागि साझा चिन्ताको विषय रहेको बताउँदै यसलाई निरुत्साहित गर्न साझा प्रयास आवश्यक रहेको बताउनुभयो । उहाँले कानुन कार्यान्वयन नै कानुनी शासनको आधार रहेको बताउँदै कटपेस्ट, कपिपेस्टको यान्त्रिकतामा सिर्जनशीलताको शून्यता हुने भएकाले यस्तो प्रवृत्तिको अन्त्य हुनुपर्नेमा जोड दिनुभयो ।राष्ट्रिय सुरक्षाको मर्मलाई सञ्चारकर्मीले आफ्नो धर्मका रूपमा आत्मासात् गर्न जरुरी रहेको बताउँदै उहाँले सञ्चारकर्मी र प्रहरीबिचको अन्तर्क्रियात्मक कार्यक्रमले समस्या समाधान गर्न मार्गदर्शन तयार हुने पनि बताउनुभयो ।अपराध अनुसन्धान विभागका प्रमुख, प्रहरी अतिरिक्त महानिरीक्षक (एआइजी) सुशीलसिंह राठौरले एआईको दुरुपयोग गरी गलत सूचना दिने होडबाजीले अपराध अनुसन्धानमा नै चुनौती थपेको बताउनुभयो । राठौरले भन्नुभयो, “एआईको दुरुपयोग गरी तयार पारिएका भिडियो र तस्बिरका कारण अपराधको सक्कली प्रमाण नै छुट्याउन कठिन हुने अवस्था सिर्जना हुँदा शान्तिसुरक्षा र अपराध अनुसन्धान नै प्रभावित हुने जोखिम बढ्दो छ ।” उहाँले एआईको दुरुपयोग गरी फिरौती तथा असुलीका धन्दा सञ्चालन गर्ने जोखिक बढ्नुका साथै गलत सन्देशका कारण साम्प्रदायिक सद्भाव नै खलबलिन सक्नेतर्फ सबै चिन्तित हुनुपर्ने बताउनुभयो । यसै गरी नेपाल पत्रकार महासङ्घका अध्यक्ष निर्मला शर्माले अपराध अनुसन्धानमा सञ्चार माध्यमको भूमिका पनि महत्वपूर्ण हुने भएकाले कतिपय अनुसन्धान र अदालती प्रक्रियामा रहेका सूचना पहिल्यै बाहिर आउँदा निर्णय प्रक्रियमा असर पुग्नेतर्फ सञ्चारकर्मी सजग हुनुपर्ने बताउनुभयो ।   यसै गरी नेपाल विज्ञापन बोर्डका कार्यकारी अध्यक्ष लक्ष्मण हुमागाईंले निर्वाचनको मिति नजिकिँदै गर्दा नियतवश गलत र भ्रामक सूचनाको बाढी नै सुरु भएकाले त्यसतर्फ सबै सजग हुनुपर्ने बताउनुभयो । वरिष्ठ पत्रकार तथा बाह्रखरी अनलाइनका प्रधान सम्पादक प्रतीक प्रधानले सञ्चार माध्यमबाट भन्दा सामाजिक सञ्जालमार्फत भ्रामक र गलत सूचना दिने क्रम बढ्दै गइरहेकाले यसलाई निरुत्साहित गर्न समयमै सही सूचना सम्प्रेक्षण गर्नु अपरिहार्य भइरहेको बताउनुभयो । पूर्वएआइजी बमबहादुर भण्डारीले बाह्य मुलुकमा यस्ता अफवाह तथा प्रोपागान्डाविरुद्ध लड्न ह्युमन इन्टेलिजेन्स र टेक्निकल इन्टेलिजेन्स गरी दुई फरक फरक युनिट हुने गरेकाले यहाँ पनि त्यस्तै प्रकृति युनिट आवश्यक रहेको बताउनुभयो । पूर्वआइजिपी प्रकाश अर्याल र पूर्वएआइजी सुरेन्द्रबहादुर शाहले गलत र भ्रामक सूचनाका कारण हुन सक्ने सम्भावित घटना रोक्न सञ्चार माध्यमको भूमिका महत्वपूर्ण हुने भएकाले तथ्य चेकजाँच गरी विषयवस्तु प्रस्तुतीकरण गर्नुपर्नेमा जोड दिनुभयो ।",
      "link": "https://gorkhapatraonline.com/news/191443",
      "image": "https://gorkhapatraonline.com/storage/media/336078/conversions/9Za5Z723-original-thumb.jpg"
    },
    {
      "slug": "191441",
      "title": "जाँचबुझ आयोगको म्याद थपियो",
      "timestamp": 1770681600000,
      "source": "gp",
      "content": "सरकारले गत भदौ २३ र २४ गतेको जेनजी प्रदर्शनमा भएको भौतिक एवं मानवीय क्षतिको यथार्थ छानबिन गर्न गठित जाँचबुझ आयोगको समयावधि २५ दिन थप गर्ने निर्णय गरेको छ । प्रधानमन्त्री तथा मन्त्रीपरिषद्को कार्यालय सिंहदरबारमा सोमबार बसेको मन्त्रीपरिषद् बैठकले गत असोज ५ गते पूर्वन्यायाधीश गौरीबहादुर कार्की नेतृत्वमा गठन भएको आयोगको म्याद थप गर्ने निर्णय भएको गृहमन्त्री ओमप्रकाश अर्यालले जानकारी दिनुभयो ।",
      "longContent": "गोरखापत्र समाचारदाता काठमाडौँ, माघ २७ गते । सरकारले गत भदौ २३ र २४ गतेको जेनजी प्रदर्शनमा भएको भौतिक एवं मानवीय क्षतिको यथार्थ छानबिन गर्न गठित जाँचबुझ आयोगको समयावधि २५ दिन थप गर्ने निर्णय गरेको छ । प्रधानमन्त्री तथा मन्त्रीपरिषद्को कार्यालय सिंहदरबारमा सोमबार बसेको मन्त्रीपरिषद् बैठकले गत असोज ५ गते पूर्वन्यायाधीश गौरीबहादुर कार्की नेतृत्वमा गठन भएको आयोगको म्याद थप गर्ने निर्णय भएको गृहमन्त्री ओमप्रकाश अर्यालले जानकारी दिनुभयो ।सरकारले आगामी माघ २९ गते सकिने गरी तेस्रो पटक आयोगको म्याद थपेको थियो । अब आयोगको प्रतिवेदन आगामी फागुन २१ गतेको निर्वाचनपछि मात्रै तयार हुन सक्ने बताइएको छ । आयोगको प्रमुखमा कार्कीसहित नेपाल प्रहरीका पूर्वअतिरिक्त महानिरीक्षक (एआइजी) विज्ञानराज शर्मा र कानुनविद् विश्वेश्वरप्रसाद भण्डारी सदस्य रहनुभएको छ । जाँचबुझ आयोग ऐन, २०२६ को दफा ३ को उपदफा (२) बमोजिम गठन भएको तीन सदस्यीय जाँचबुझ आयोगले गत असोज ९ गतेदेखि कार्य प्रारम्भ गरेको थियो । गत भदौ २३ र २४ गतेको जेनजी आन्दोलन हिंसात्मक हुँदा नवयुवासहित ७६  जनाको ज्यान जानुका साथै दुई हजार ४२९ जना प्रदर्शनकारी घाइते भएका थिए । उक्त आन्दोलनमा ८४ अर्बको भौतिक क्षति भएको थियो ।   सरकारका प्रवक्तासमेत रहनुभएका मन्त्री अर्यालले राष्ट्रिय आर्थिक गणना २०८२ को तथ्याङ्क सङ्कलन गर्ने आदेश २०८२ स्वीकृत गर्ने निर्णय भएको जानकारी दिनुभयो । नेपाल सरकारको आर्थिक वर्ष २०८१/८२ को वार्षिक प्रतिवेदन राष्ट्रपतिसमक्ष पेस गर्ने निर्णय भएको उहाँले बताउनुभयो ।",
      "link": "https://gorkhapatraonline.com/news/191441",
      "image": "https://gorkhapatraonline.com/storage/media/336104/conversions/gauri-karki-original-thumb.jpg"
    },
    {
      "slug": "191440",
      "title": "कोइरालाकै अडानमा बन्यो संविधान",
      "timestamp": 1770681600000,
      "source": "gp",
      "content": "बहुआयामिक, सादगी जीवनशैली र निष्ठावान् राजनीतिज्ञ सुशील कोइरालाले २०७२ असोज ३ गते संविधान घोषणा गर्दा साझा राष्ट्रिय दृष्टिकोण निर्माण गर्नुभयो । ‘हलिउडको नायक बन्ने’ बाल्यकालको सपना पूरा नभए पनि पूर्वप्रधानमन्त्री एवं नेपाली कांग्रेसका पूर्वसभापति कोइरालाले नेपालको संविधान घोषणाका लागि नायकत्व प्रदान गर्नुभयो ।",
      "longContent": "गोरखापत्र समाचारदाताकाठमाडौँ, माघ २७ गते । बहुआयामिक, सादगी जीवनशैली र निष्ठावान् राजनीतिज्ञ सुशील कोइरालाले २०७२ असोज ३ गते संविधान घोषणा गर्दा साझा राष्ट्रिय दृष्टिकोण निर्माण गर्नुभयो । ‘हलिउडको नायक बन्ने’ बाल्यकालको सपना पूरा नभए पनि पूर्वप्रधानमन्त्री एवं नेपाली कांग्रेसका पूर्वसभापति कोइरालाले नेपालको संविधान घोषणाका लागि नायकत्व प्रदान गर्नुभयो । सात दशकसम्म नेपाली जनताको बलिदानी पूर्ण सङ्घर्षपछि संविधान सभा २०६४ बाट संविधान निर्माण हुन नसकेपछि संविधान सभा २०७० को निर्वाचनबाट प्राप्त नयाँ जनादेशका आधारमा संविधान सभाले झन्डै दुई वर्षपछि तत्कालीन प्रधानमन्त्री कोइरालाकै अटल, दृढ र साहसिक अठोटकै प्रतिफल ‘नेपालको संविधान २०७२’ जारी भएको हो । उहाँले २०७० माघ २८ देखि २०७२ असोज २४ गतेसम्म प्रधानमन्त्रीको जिम्मेवारी समाल्नुभएको थियो । उहाँ विसं १९९७ साउन २८ गते जन्मिनुभएको हो । उहाँ देशलाई संविधान दिएर सोही वर्ष २०७२ माघ २५ गते ब्रह्मलीन हुनुभयो । नेपाली कांग्रेसले पूर्वसभापति कोइरालाको सम्झना गर्दै पार्टी कार्यालयमा उहाँको तस्बिरमा माल्यार्पण गरी श्रद्धाञ्जली व्यक्त गरेको छ । सभापति गगनकुमार थापाले पूर्वप्रधानमन्त्री एवं पूर्वसभापति सुशील कोइरालाको योगदानले सबैलाई संविधानको प्रभावकारी कार्यान्वयनतर्फ दृढ प्रतिबद्ध रहन प्रेरणा दिइरहेको बताउनुभएको छ । उहाँले सबैलाई समन्वय गर्दै संविधान जारी गराउन सफल नेता कोइरालाप्रति श्रद्धासुमन व्यक्त गर्नुभएको छ । संविधान संशोधन बहस र कोइरालाको सम्झना पूर्वप्रधानमन्त्री कोइरालाले देशमा भएको लोकतान्त्रिक आन्दोलनमा अग्रमोर्चामा रहेर नेतृत्व प्रदान गर्नुभयो । उहाँको जीवन निष्ठा पारदर्शी र अनुकरणीय रह्यो । राजनीतिज्ञ एवं अन्तर्राष्ट्रिय कानुनका ज्ञाताले पनि पूर्वप्रधानमन्त्री कोइरालाको राजनीतिक जीवन ओजपूर्ण रहेको र संविधानको सबल कार्यान्वयन र संशोधनको कार्यभार पूरा गरेर राष्ट्रलाई निकास दिएमा मात्रै उहाँको बलिदान, अठोट एवं सपना साकार हुने बताएका छन् । नेपाली कांग्रेसका सहमहामन्त्री मुक्ताकुमारी यादव, नेकपा (एमाले) का पूर्वउपाध्यक्ष अष्टलक्ष्मी शाक्य, नेपाली कम्युनिस्ट पार्टीका नेता दीनानाथ शर्मा र अन्तर्राष्ट्रिय कानुनका ज्ञाता वरिष्ठ अधिवक्ता प्राडा गान्धी पण्डितले संविधान घोषणा गर्दा प्रधानमन्त्रीका रूपमा साहसिक निर्णय लिएको बताउनुभयो । उहाँहरूले संविधान निर्माण भएको एक दशक भएकाले संशोधनका लागि विमर्श आरम्भ गर्नुपर्ने पनि बताउनुभयो । सहमहामन्त्री यादवले संविधान घोषणा गर्न नायकत्व प्रदान गर्ने पूर्वप्रधानमन्त्री कोइरालाको राजनीतिक जीवन कांग्रेससँगै सबै राजनीतिक दलका निष्ठावान् कार्यकर्तामाझ प्रेरणादायी रहेको बताउनुभयो । उहाँले भन्नुभयो, “संविधान संशोधनको बहस भइरहेका बेला जेनजी आन्दोलन भयो । यससँगै सबै आन्दोलनमा उठेका मुद्दालाई सम्बोधन गर्न संविधान संशोधन गर्ने र देशलाई अग्रगामी बाटोमा अघि बढाएमा मात्रै पूर्वप्रधानमन्त्री कोइरालाको सपना साकार हुने छ ।” एमाले पूर्वउपाध्यक्ष अष्टलक्ष्मी शाक्यले पूर्वप्रधानमन्त्री कोइरालाले लोकतन्त्र स्थापना, देशलाई समृद्ध बनाउने, स्थायी शान्ति र जनताको अधिकार स्थापित गर्ने संविधान जारी गर्न महìवपूर्ण योगदान पु¥याएको बताउनुभयो । उहाँले भन्नुभयो, “कांग्रेसका संस्थापक नेताहरू बिपी कोइराला, गणेशमान सिंहसहित धेरै नेताले योगदान गर्नुभएको छ तर सङ्घीय लोकतान्त्रिक गणतन्त्र स्थापनाका लागि सुशील कोइरालाको योगदान विशिष्ट छ ।” उहाँले नेता कोइरालाको साहसका कारण सङ्घीय लोकतान्त्रिक गणतन्त्र नेपालको संविधान घोषणा गर्न सम्भव भएको बताउनुभयो । उहाँले भन्नुभयो, “संविधान सभाको निर्वाचनपछि समाजवादको लक्ष्य बोकेको संविधान हामीले पायौँ, यो एउटा ऐतिहासिक उपलब्धि हो र यसमा सबै नेपालीले गर्व गर्नु पर्छ । उहाँप्रतिको सच्चा श्रद्धाञ्जली भनेकै उहाँको भावनालाई आत्मसात् गर्दै यो संविधानलाई सबै मिलेर कार्यान्वयन गर्नु हो ।”नेपाली कम्युनिस्ट पार्टीका नेता एवं पूर्वमन्त्री दीनानाथ शर्माले संविधानलाई प्रभावकारी कार्यान्वयन गर्दै समाजवादको लक्ष्यमा पुग्ने लक्ष्य राख्नुपर्ने बताउनुभयो । उहाँले राजनीतिक परिवर्तन र संविधान निर्माणका लागि पूर्वप्रधानमन्त्री कोइरालाको अठोट ऐतिहासिक रहेको बताउनुभयो । उहाँले भन्नुभयो, “राजनीतिक आन्दोलनमा लाग्ने सबैको इतिहास बन्दैन । नेतृत्व गरेर देशलाई निकास दिने व्यक्ति नै राजनेताका रूपमा स्मृतिमा रहन्छन् । सुशील कोइराला पनि ऐतिहासिक उचाइ निर्माण गरेर बिदा हुनुभयो ।” अन्तर्राष्ट्रिय कानुनका ज्ञाता वरिष्ठ अधिवक्ता प्राडा गान्धी पण्डितले सुशासनका पक्षधर, पारदर्शी जीवन र जवाफदेही राजनीतिको श्रेय पूर्वप्रधानमन्त्री कोइरालालाई जाने बताउनुभयो । उहाँले राजनीतिक रूपान्तरण र संविधान निर्माणका पक्षमा नेता कोइरालाको योगदानलाई इतिहासले सम्मान गर्ने बताउनुभयो । उहाँले संविधान संशोधनमार्फत देशलाई नवीनतम यात्रामा अघि बढाएमा मात्रै नेता कोइरालाप्रति सच्चा श्रद्धाञ्जली हुने बताउनुभयो । उहाँले भन्नुभयो, “देशले अहिले रूपान्तरण खोजेको छ । नयाँ लक्ष्यका साथ समुन्नति पथमा अघि बढ्ने दृढता हामी सबैले लिनु पर्छ ।”",
      "link": "https://gorkhapatraonline.com/news/191440",
      "image": "https://gorkhapatraonline.com/storage/media/336074/conversions/Untitled-1-original-thumb.jpg"
    },
    {
      "slug": "191438",
      "title": "संविधान पुनरवलोकन अध्ययन सुरु, प्रधानमन्त्रीलाई जानकारी",
      "timestamp": 1770595200000,
      "source": "gp",
      "content": "नेपाल कानुन आयोगले संविधान पुनरवलोकनका लागि भइरहेको अध्ययनका विषयमा प्रधानमन्त्री सुशीला कार्कीलाई जानकारी गराएको छ ।",
      "longContent": "काठमाडौं, माघ २६ गते । नेपाल कानुन आयोगले संविधान पुनरवलोकनका लागि भइरहेको अध्ययनका विषयमा प्रधानमन्त्री सुशीला कार्कीलाई जानकारी गराएको छ ।आयोगका उपाध्यक्ष लक्ष्मीप्रसाद मैनाली र सचिव इन्दिरा दाहाल (भट्टराई) सहितको टोलीले आज प्रधानमन्त्री तथा मन्त्रिपरिषद्को कार्यालयमा प्रधानमन्त्री कार्कीलाई भेटेर आयोगले संविधान पुनरवलोकनका विषयमा गरिरहेको अध्ययनबारे जानकारी गराएको हो ।नेपालको संविधानमा हरेक १० वर्षमा पुनरवलोकन गरिने व्यवस्थाबमोजिम आयोगले त्यससम्बन्धी अध्ययन थालेको सचिव दाहालले जानकारी दिनुभयो । यसका लागि उपाध्यक्ष मैनालीको नेतृत्वमा अध्ययन समिति पनि गठन गरिएको उहाँको भनाइ थियो । आयोगको टोलीले प्रधानमन्त्री कार्कीसमक्ष कानुनी शब्दकोश पुस्तक पनि अर्पण गरेको थियो ।२००९ सालको बुच कमिसनको सिफारिसअनुसार २०१० सालमा स्थापना भएको यो संस्था नेपालका पुराना सार्वजनिक निकायमा पर्छ ।कानुनको तर्जुमा, संहिताकरण तथा प्रचलित कानुनको संशोधन,  एकीकरण र पुनरवलोकन गर्न तथा कानुन र न्यायसम्बन्धी विषयमा अध्ययन र अनुसन्धान गर्ने काम आयोगले गर्दछ।",
      "link": "https://gorkhapatraonline.com/news/191438",
      "image": "https://gorkhapatraonline.com/storage/media/336071/conversions/pm-26--original-thumb.jpg"
    },
    {
      "slug": "191413",
      "title": "राष्ट्रियसभाबाट पर्यटन विधेयक पारित",
      "timestamp": 1770595200000,
      "source": "gp",
      "content": "राष्ट्रियसभा बैठकले पर्यटन विधेयक, २०८१ पारित गरेको छ ।",
      "longContent": "काठमाडौँ,  माघ २६ गते । राष्ट्रियसभा बैठकले पर्यटन विधेयक, २०८१ पारित गरेको छ ।राष्ट्रियसभाको आजको बैठकमा संस्कृति, पर्यटन तथा नागरिक उड्डयन मन्त्री अनिलकुमार सिन्हाले राख्नुभएको ‘पर्यटन विधेयक, २०८१ पारित गरियोस्’ भन्ने प्रस्ताव बैठकले सर्वसम्मतिले पारित गरेको हो । बैठकमा उहाँले पर्यटनलाई विविधिकरण र प्रवर्द्धन गर्नका लागि विधेयक ल्याइएको बताउनुभएको थियो ।यसैगरी बैठकले राष्ट्रियसभाका पूर्वसदस्य शुक्रराज संयोकको निधनमा शोक प्रस्ताव पारित गरेको छ । नेपाली कांग्रेसबाट २०५४ सालमा राष्ट्रियसभा सदस्य निर्वाचित हुनुभएका संयोकको यही माघ १९ गते ९० वर्षको उमेरमा निधन भएको थियो । राष्ट्रियसभाको अर्को बैठक यही माघ २८ गते दिउँसो १ः१५ बजे बस्नेछ ।  रासस",
      "link": "https://gorkhapatraonline.com/news/191413",
      "image": "https://gorkhapatraonline.com/storage/media/336045/conversions/b-original-thumb.jpg"
    },
    {
      "slug": "191409",
      "title": "राष्ट्रिय सभाको शून्य समयमा सरकारको ध्यानाकर्षण",
      "timestamp": 1770595200000,
      "source": "gp",
      "content": "राष्ट्रिय सभा सदस्यहरूले विदेशमा ज्यान गुमाएका नेपाली, विकास बजेट रोक्का, महँगी नियन्त्रणसहित आगामी निर्वाचनको सुरक्षासम्मका विषयमा सरकारको ध्यानाकर्षण गराएका छन् ।",
      "longContent": "काठमाडौँ, माघ २६ गते। राष्ट्रिय सभा सदस्यहरूले विदेशमा ज्यान गुमाएका नेपाली, विकास बजेट रोक्का, महँगी नियन्त्रणसहित आगामी निर्वाचनको सुरक्षासम्मका विषयमा सरकारको ध्यानाकर्षण गराएका छन् । सभाको आजको बैठकमा शून्य समयमा बोल्दै सांसद गोमादेवी तिमिल्सिनाले भारतको मेघालयस्थित कोइलाखानीमा भएको विस्फोटमा मृत्यु भएका नेपालीको शव स्वदेश फर्काउन र हराइरहेका श्रमिकको खोजी कार्य तीव्र पार्ने पहल गर्न सरकासँग आग्रह गर्नुभयो । सांसद जयन्तीदेवी राईले जेनजी आन्दोलनका क्रममा घाइते भएकाहरूको शीघ्र स्वास्थ्यलाभको कामना गर्दै उनीहरूको चिन्ताजनक अवस्थाबारे सरकारको ध्यानाकर्षण गराउनुभयो । सांसद दुर्गाकुमारी गुरुङले विकास निर्माणमा देखिएको अवरोधतर्फ सङ्केत गर्दै विकास बजेट रोक्का नगर्न स्पष्ट आग्रह गर्नुभयो ।यस्तै, आगामी निर्वाचनलाई लक्षित गर्दै नरबहादुर विष्ट र सुरेशकुमार आलेमगरले  स्वतन्त्र, निष्पक्ष र धाँधलीरहित निर्वाचन सुनिश्चित गर्न सबै राजनीतिक दल जिम्मेवार हुनुपर्नेमा जोड दिनुभयो । सांसद विष्टले विशेषगरी झापा जिल्लामा सम्भावित द्वन्द्व र झडपको जोखिमप्रति समयमै सचेत रहन सरकारको ध्यानाकर्षण गराउनुभयो । सांसद युवराज शर्माले निष्पक्ष निर्वाचनका लागि वर्तमान संविधानका पक्षधर शक्तिहरूले कडा र स्पष्ट प्रस्तुति दिनुपर्ने धारणा राख्नुभयो ।सांसद भुवनबहादुर सुनारले महँगी नियन्त्रणको विषय उठाउँदै ग्यास, पेट्रोलियम पदार्थ र खाद्यान्नलगायत दैनिक उपभोग्य वस्तुको मूल्यवृद्धि नियन्त्रणका लागि तत्काल  कदम चाल्न आग्रह गर्नुभयो । सांसद मदनकुमारी शाह (गरिमा)ले सुदूरपश्चिमका सडकहरू असुरक्षित बन्दै गएको बताउँदै यात्रु सुरक्षाका लागि तत्काल सुधार आवश्यक रहेको बताउनुभयो । सांसद राजेन्द्र लक्ष्मी गैरेले राष्ट्रिय स्वास्थ्य बिमा कार्यक्रम गम्भीर सङ्कटमा रहेको बताउँदै यसलाई जोगाउन सरकार तुरुन्त अघि बढ्नुपर्ने माग गर्नुभयो । उहाँले कर्मचारी र सेवाग्राही दुवैलाई हतोत्साहित हुनेगरी मापदण्ड बनाउन नहुने तर्कसमेत प्रस्तुत गर्नुभयो । रासस",
      "link": "https://gorkhapatraonline.com/news/191409",
      "image": "https://gorkhapatraonline.com/storage/media/336047/conversions/a-original-thumb.jpg"
    },
    {
      "slug": "191406",
      "title": "सामाजिक सञ्जाल विधेयक फिर्ता गर्ने निर्णय सर्वसम्मतिले पारित",
      "timestamp": 1770595200000,
      "source": "gp",
      "content": "राष्ट्रिय सभाले सरकारबाट सामाजिक सञ्जाल विधेयक फिर्ता गर्ने निर्णयलाई सर्वसम्मतिले पारित गरेको छ ।",
      "longContent": "काठमाडौँ, माघ २६ गते ।राष्ट्रिय सभाले सरकारबाट सामाजिक सञ्जाल विधेयक फिर्ता गर्ने निर्णयलाई सर्वसम्मतिले पारित गरेको छ ।सभाको आजको बैठकमा राष्ट्रिय सभामा विचाराधीन सामाजिक सञ्जाल विधेयक २०८१ फिर्ता भएको छ । सभाका अध्यक्ष नारायण दाहालले उक्त विधेयकमाथि निर्णयार्थ प्रस्तुत गर्दै विधेयक फिर्ता भएको घोषणा गर्नुभएको हो ।विधायन व्यवस्थापन समितिका सभापति तुलसाकुमारी दाहालले ‘सामाजिक सञ्जाल विधेयक, २०८१ सम्बन्धी विधायक व्यवस्थापन समितिको प्रतिवेदन’ पेस गर्नुभएको थियो ।सो सभाको २०८२ भदौ १३ गते बसेको बैठकले राष्ट्रिय सभाबाट उक्त विधेयक उत्पत्ति गरी दफाबार छलफलका लागि विधायक व्यवस्थापन समितिका पठाएको थियो । समितिमा ३५ जना सांसदले १५५ वटा संशोधन प्रस्ताव दर्ता गर्नुभएको थियो ।समितिका सभापति दाहालले उक्त विधेयकमाथि सूचना तथा सञ्चार प्रविधिमन्त्री, मन्त्रालयका सचिव र सरोकारवालासँग विभिन्न चरणमा अनौपचारिक छलफल भएको जानकारी गराउनुभयो । सञ्चार तथा सूचना प्रविधि मन्त्रालयले गत माघ २० गते उक्त विधेयक फिर्ता माग्ने निर्णय गरी माघ २१ गतेको पत्रमार्फत सरकारका तर्फबाट विधेयक फिर्ता माग्ने निर्देशन भएको थियो ।रासस",
      "link": "https://gorkhapatraonline.com/news/191406",
      "image": "https://gorkhapatraonline.com/storage/media/336046/conversions/c-original-thumb.jpg"
    },
    {
      "slug": "191392",
      "title": "विकासका लागि प्रणालीगत सुधारमा लाग्नुपर्छ : सभापति थापा",
      "timestamp": 1770595200000,
      "source": "gp",
      "content": "नेपाली कांग्रेसका सभापति गगनकुमार थापाले नेपालको पूर्वाधार विकासको गति सुस्त हुनुमा सतही कारण मात्र नभई प्रणालीगत समस्या मुख्य दोषी रहेको बताउनु भएको छ । विकासको परम्परागत शैली अब काम नलाग्ने उहाँको तर्क छ ।",
      "longContent": "काठमाडौँ, माघ २६ गते । नेपाली कांग्रेसका सभापति गगनकुमार थापाले नेपालको पूर्वाधार विकासको गति सुस्त हुनुमा सतही कारण मात्र नभई प्रणालीगत समस्या मुख्य दोषी रहेको बताउनु भएको छ । विकासको परम्परागत शैली अब काम नलाग्ने उहाँको तर्क छ ।निर्देशन दिने, ठेकेदारलाई तर्साउने वा कर्मचारीलाई गाली गर्ने जस्ता ‘जादुमयी’ शैलीले विकास सम्भव नहुने भन्दै उहाँले अबको पाँच वर्षमा पूर्वाधार क्षेत्रमा कायापलट गर्ने स्पष्ट खाका आफूसँग रहेको दाबी गर्नुभएको हो ।सामाजिक सञ्जालमा एक भिडियो सन्देश जारी गर्दै थापाले नारायणगढ–बुटवल सडक खण्ड, पूर्व–पश्चिम राजमार्ग र मेलम्ची खानेपानी आयोजनाजस्ता राष्ट्रिय गौरवका आयोजनाहरूको दुरावस्थालाई चित्रण गर्दै विकासको परम्परागत शैली अब काम नलाग्ने निष्कर्ष सुनाउनुभयो । थापाले देशका ठुला आयोजनाहरू वर्षौँसम्म अलपत्र पर्ने र सहरका सडकहरूमा समन्वय अभावमा बारम्बार खन्ने पुर्ने काम भइरहने स्थितिलाई विकासको ‘कन्तबिजोग’ को संज्ञा दिनुभयो ।सडक बनेलगत्तै खानेपानीले खन्ने, त्यसपछि ढल र फाइबरका लागि पुनः खन्ने प्रवृत्तिले लागत मात्र बढाएको भन्दै उहाँले यसबाट देशले ठुलो अवसरको लागत(अपरच्युनिटी कस्ट) गुमाइरहेको बताउनुभयो । लामो समयदेखि संसद्, संसदीय समिति र मन्त्रालयमा रहँदा आफूले पूर्वाधार निर्माणमा देखिएका समस्यालाई नजिकबाट नियालेको उहाँले उल्लेख गर्नुभयो ।‘हामीले बेलाबेलामा ठेकेदारलाई तर्साएर वा आयोजना स्थलमा पुगेर निर्देशन दिएर ताली त पाउँला, तर समस्याको समाधान हुँदैन,’ थापा भन्नुहुन्छ, ‘लक्षणमा मात्र काम गरेर हुँदैन, जरामा पुगेर उपचार गर्नुपर्छ ।’कानुन नै बाधक, तीन दर्जन ऐन फेर्नुपर्ने पूर्वाधार निर्माणमा ढिलासुस्ती हुनुको प्रमुख कारण पुरानो कानुनी संरचना रहेको थापाको ठम्याइ छ । ४८ वर्ष पुरानो सडक ऐन र २० वर्ष पुरानो सार्वजनिक खरिद ऐनले आजको आवश्यकतालाई सम्बोधन गर्न नसक्ने उहाँले बताउनुभयो ।आफ्नो अध्ययनले पूर्वाधार समयमै सम्पन्न गर्नका लागि करिब तीन दर्जन कानुन संशोधन, परिमार्जन वा खारेज गर्नुपर्ने देखाएको उहाँले जानकारी दिनुभयो । कानुन नफेरी बाहिर जति हल्ला गरे पनि परिणाम नआउने उहाँको जिकिर छ ।योजना छनोटदेखि नै बेथिति सुरु हुने भन्दै थापाले राजनीतिक पहुँच र दबाबका भरमा योजना पार्ने प्रवृत्तिको अन्त्य गर्नुपर्नेमा जोड दिनुभयो । अब आयोजना छनोट गर्दा ‘लागत–लाभ विश्लेषण’अनिवार्य गरिनुपर्ने र कसैले पनि तजबिजी अधिकार प्रयोग गर्न नमिल्ने गरी कानुनमै व्यवस्था गर्ने तयारी आफूले गरेको उहाँले बताउनुभयो ।‘समयको मूल्य’ बुझ्नुपर्ने सार्वजनिक खरिद प्रक्रियामा ‘कम लागत’ (लो बिडिङ) लाई मात्र प्राथमिकता दिँदा गुणस्तर र समय दुवै गुमेको भन्दै थापाले अब ‘समयको मूल्य’ (टाइम भ्यालु अफ मनि) लाई प्राथमिकता दिनुपर्ने प्रस्ताव गर्नुभएको छ । भारतलगायत अन्य देशको अभ्यास हेरेर जसले छिटो काम सक्छ, उसलाई प्राथमिकता दिने गरी कानुनी व्यवस्था मिलाउनुपर्ने उहाँको भनाइ छ ।पूर्वाधार क्षेत्रमा सुशासन कायम गर्न पारदर्शिता र सामाजिक परीक्षणलाई अनिवार्य गर्नुपर्नेमा थापाले जोड दिनुभयो । नियमनकारी निकायलाई बलियो बनाउनुपर्ने तर कामै गर्न नसक्ने गरी हस्तक्षेप गर्न नहुने उहाँको तर्क छ ।साथै, उहाँले ठुला आयोजना घोषणा गर्ने तर स्रोतको सुनिश्चितता नहुने परिपाटी अन्त्य गर्नुपर्ने बताउनुभयो । सार्वजनिक सम्पत्तिको मुद्रीकरण(मोनेटाइजेशन) र हाइब्रिड एन्युटी मोडेल (ह्याम) जस्ता नयाँ वित्तीय उपकरणहरूको प्रयोग गरेर पूर्वाधारमा लगानी जुटाउन सकिने उहाँले औँल्याउनुभयो ।पाँच वर्षमा रूपान्तरणको प्रतिबद्धता विगतमा मन्त्रीले हातमा चाबुक लिएर ठेक्का तोड्छु भन्दैमा वा कसैलाई गाली गर्दैमा समस्या समाधान नभएको भन्दै थापाले अब संस्थागत क्षमता र कानुनी सुधारबाट मात्र नतिजा आउने दाबी गर्नुभयो ।उहाँले भन्नुभयो, ‘जादु गरेको जस्तो चमत्कारिक तरिकाले समस्या हल हुन्छ भन्ने सोच्यौँ भने अर्को पाँच वर्ष पनि खेर जान्छ । म यो पाँच वर्षभित्र पूर्वाधार क्षेत्रमा रूपान्तरणकारी परिवर्तन गरेर देखाउने विश्वास दिलाउन चाहन्छु ।’दश–बाह्र वर्ष लाग्ने आयोजनाहरू एक–दुई वर्षमै सम्पन्न गर्ने र गुणस्तरीय काम गर्ने प्रणाली स्थापित गर्ने प्रतिबद्धता व्यक्त गर्दै थापाले नागरिकले भोग्नुपरेको सास्ती र हैरानी अन्त्य गर्न नेपाली कांग्रेसले नेतृत्वदायी भूमिका खेल्ने बताउनुभयो ।",
      "link": "https://gorkhapatraonline.com/news/191392",
      "image": "https://gorkhapatraonline.com/storage/media/335990/conversions/Gagan-thapa-11-original-thumb.jpg"
    },
    {
      "slug": "191390",
      "title": "ब्रिटिस गोर्खाका कार्य प्रशंसनीय : राष्ट्रपति पौडेल",
      "timestamp": 1770595200000,
      "source": "gp",
      "content": "राष्ट्रपति रामचन्द्र पौडेलसमक्ष संयुक्त अधिराज्य बेलायती सेनाका मेजर जेनरल जेरल्ड एम स्ट्रिकलेण्डसहितको टोलीले गोर्खा विग्रेडको वार्षिक प्रतिवेदन प्रस्तुत गरेको छ।",
      "longContent": "काठमाडौँ, माघ २६ गते । राष्ट्रपति रामचन्द्र पौडेलसमक्ष संयुक्त अधिराज्य बेलायती सेनाका मेजर जेनरल जेरल्ड एम स्ट्रिकलेण्डसहितको टोलीले गोर्खा विग्रेडको वार्षिक प्रतिवेदन प्रस्तुत गरेको छ।सो अवसरमा राष्ट्रपति पौडेलले अन्तरराष्ट्रिय मञ्चहरूमा नेपाल र संयुक्त अधिराज्यले विकास, मानव कल्याण र शान्तिसँग सम्बन्ध राख्ने विषयहरूमा सहकार्य गर्दै आएको र दुवै राष्ट्रहरूले राष्ट्रसङ्घीय शान्ति सेनामार्फत विश्वशान्ति स्थापनाबारे समान धारणा राखिरहेको उल्लेख गर्नुभयो ।  उहाँले नेपाल र संयुक्त अधिराज्यबीच सदियौँदेखि घनिष्ठ सम्बन्ध रही आएको उल्लेख गर्दै एक महत्त्वपूर्ण विकास साझेदारसमेत रहेको संयुक्त अधिराज्यले नेपालको विकासमा निरन्तर पुर्‍याउँदै आएकोप्रति धन्यवाद व्यक्त गर्नुभयो ।उहाँले ब्रिटिस गोर्खाले आफ्नो प्रशंसनीय कार्यहरूको माध्यमबाट नेपाल र बेलायतबीच द्विपक्षीय सम्बन्ध थप मजबुत बनाएकोमा खुसी व्यक्त गर्दै संयुक्त अधिराज्यमा नेपालीको उपस्थितिले दुई देशबीच रहीआएको जनस्तरको सम्बन्ध थप सुदृढीकरण आफूहरूको ठम्याइ रहेको उल्लेख गर्नुभएको राष्ट्रपतिको स्वकीय सचिवालयले जनाएको छ ।उहाँले पूर्व ब्रिटिश गोर्खाका केही जायज गुनासाहरू सम्बोधन गर्न कूटनीतिक तहमा छलफल भइरहेको र यो विषय द्विपक्षीय संयन्त्रको माध्यमबाट छिट्टै टुङ्गोमा पु¥याउन उचित हुने आफूलाई लागेको बताउनुभयो ।राष्ट्रपति गोर्खा विग्रेडको सन् २०२५ को वार्षिक प्रतिवेदन प्रस्तुत गर्नुभएकोमा संयुक्त अधिराज्य सरकारलाई धन्यवाद व्यक्त गर्दै प्रतिवेदन उपर सम्बन्धित निकायहरूले आवश्यक अध्ययन गर्ने बताउनुभयो ।सो अवसरमा बेलायती सेनाका मेजर जेनरल जेरल्ड एम स्ट्रिकलेण्डले ब्रिटिश गोर्खा सेना सधैँ अग्रपंक्तिमा रहेको बताउँदै प्रशंसा गर्नुभयो । ब्रिटिश गोर्खामा भर्ना भएका युवाहरूलाई तपाईँहरू नेपालका छोरा, छोरी हो भनेर आफूले सम्झाउने गरेको बताउँदै बेलायती जनताले गोर्खा नेपालीहरूप्रति  मायाँ र सम्मान प्रकट गर्ने गरेको उल्लेख गर्नुभयो । सो अवसरमा नेपालस्थित बेलायती राजदूत रव फेनको पनि उपस्थिति थियो । रासस",
      "link": "https://gorkhapatraonline.com/news/191390",
      "image": "https://gorkhapatraonline.com/storage/media/335983/conversions/Untitled-2-original-thumb.jpg"
    },
    {
      "slug": "191343",
      "title": "पञ्चायतदेखि सङ्घीय गणतन्त्रसम्म भण्डारीको निरन्तर चुनावी यात्रा",
      "timestamp": 1770595200000,
      "source": "gp",
      "content": "नेपालको राजनीतिक इतिहास निरन्तर परिवर्तन, आन्दोलन र प्रयोगको साक्षी रहँदै आएको छ । यही परिवर्तनशील राजनीतिमा केही यस्ता व्यक्तित्व छन्, जसले शासन प्रणाली जेसुकै भए पनि जनमतको परीक्षणबाट कहिल्यै पन्छिन चाहेनन् ।",
      "longContent": "गौशाला (महोत्तरी), माघ २६ गते । नेपालको राजनीतिक इतिहास निरन्तर परिवर्तन, आन्दोलन र प्रयोगको साक्षी रहँदै आएको छ । यही परिवर्तनशील राजनीतिमा केही यस्ता व्यक्तित्व छन्, जसले शासन प्रणाली जेसुकै भए पनि जनमतको परीक्षणबाट कहिल्यै पन्छिन चाहेनन् । त्यस्तै एक विशिष्ट नाम हो—शरदसिंह भण्डारी ।वि.सं. २०३८ सालदेखि हालसम्म निरन्तर चुनावी मैदानमा उभिनु सामान्य विषय होइन । पञ्चायत व्यवस्था, बहुदलीय प्रजातन्त्र, संविधानसभा हुँदै सङ्घीय लोकतान्त्रिक गणतन्त्रसम्म आइपुग्दा पनि भण्डारीको राजनीतिक सक्रियता र चुनावी प्रतिबद्धता अविच्छिन्न देखिन्छ । उहाँले वि.सं. २०३८ सालमा राष्ट्रिय पञ्चायत सदस्यको निर्वाचनबाट आफ्नो राजनीतिक यात्रा सुरु गर्नुभएको हो । महोत्तरीबाट चुनाव जित्दै राष्ट्रिय राजनीतिमा प्रवेश गर्नुभएका उहाँ त्यसयता प्रत्येक निर्वाचनमा उम्मेदवार बन्दै आउनुभएको छ ।वि.सं. २०४३ को दोस्रो राष्ट्रिय पञ्चायत निर्वाचनमा पुनः विजयी हुनुभएका भण्डारी बहुदलीय व्यवस्थापछि पनि राजनीतिबाट अलग हुनुभएन । २०४८ सालको प्रतिनिधिसभा निर्वाचनमा राष्ट्रिय प्रजातन्त्र पार्टीबाट उम्मेदवार बन्नुभयो, यद्यपि उक्त निर्वाचनमा पराजय बेहोर्नु पर्‍यो । तर उहाँका लागि पराजय अन्त्य थिएन, बरु निरन्तरताको अर्को अध्याय थियो ।२०५१ सालको मध्यावधि निर्वाचनमा स्वतन्त्र उम्मेदवारका रूपमा विजयी भई प्रतिनिधिसभामा प्रवेश गर्नुभएका भण्डारीले २०५६ सालमा नेपाली कांग्रेसबाट उम्मेदवार भई पुनः जित हासिल गर्नुभयो । त्यसपछि मधेस केन्द्रित राजनीतितर्फ उन्मुख हुँदै २०६४ सालको पहिलो संविधानसभा निर्वाचनमा उम्मेदवार बन्नुभयो, तर उक्त निर्वाचनमा सफलता प्राप्त हुन सकेन ।२०७० सालमा दुई निर्वाचन क्षेत्रमा उम्मेदवारी दिँदै पराजय भोग्नुपरे पनि उहाँको राजनीतिक यात्रामा विराम आएन । २०७४ र २०७९ का प्रतिनिधिसभा निर्वाचनमा महोत्तरी–२ बाट क्रमशः राजपा र लोसपाबाट उम्मेदवार भई विजयी हुनुभयो । हाल उहाँ जनता समाजवादी पार्टी (जसपा) नेपालको तर्फबाट पुनः प्रतिनिधिसभा निर्वाचनमा उम्मेदवार बन्नुभएको छ । यो उहाँको दशौँ चुनावी प्रयास हो, जुन आफैंमा एउटा कीर्तिमान हो ।चुनावी यात्रासँगै भण्डारीको मन्त्री पदको इतिहास पनि अत्यन्तै विशिष्ट छ । उहाँले पञ्चायत कालदेखि हालसम्म करिब २० पटक मन्त्रीको जिम्मेवारी सम्हाली सक्नुभएको छ । पञ्चायत तथा स्थानीय विकास सहायक मन्त्रीदेखि लिएर स्वास्थ्य, रक्षा, पर्यटन, श्रम, ऊर्जा, युवा तथा खेलकुदजस्ता महत्त्वपूर्ण मन्त्रालयको नेतृत्व गर्दै उहाँले विभिन्न कालखण्डमा शासन व्यवस्थाको अनुभव लिनुभएको छ ।मरीचमान सिंह श्रेष्ठदेखि लिएर शेरबहादुर देउवा, कृष्णप्रसाद भट्टराई, सूर्यबहादुर थापा, माधव नेपाल, डा. बाबुराम भट्टराई, केपी शर्मा ओली र पुष्पकमल दाहालसम्मका सरकारमा मन्त्री भइसक्नुभएका भण्डारी नेपालको समकालीन राजनीतिक इतिहासका साक्षी मात्र होइन, सक्रिय पात्र पनि हुनुहुन्छ ।पार्टी परिवर्तन, विचारको पुनर्संयोजन र सत्ता–विपक्षको यात्रा हुँदै पनि चुनावी लोकतन्त्रप्रतिको उहाँको प्रतिबद्धता अद्वितीय देखिन्छ । पञ्चायतदेखि सङ्घीय गणतन्त्रसम्म निरन्तर चुनाव लडिरहनु उहाँको राजनीतिक जिद, अनुभव र आत्मविश्वासको प्रतीक हो । यही निरन्तरताले शरदसिंह भण्डारीलाई नेपाली राजनीतिमा एक अलग पहिचान दिएको छ ।फागुन २१ गते सम्पन्न हुन लागेको प्रतिनिधिसभा निर्वाचनमा महोत्तरी क्षेत्र नं. २ बाट उम्मेदवार बन्नुभएका भण्डारीलाई यस पटक जित निकाल्न त्यति सहज देखिँदैन । यस क्षेत्रबाट कांग्रेसका किरण यादव, नेपाल कम्युनिस्ट पार्टीका लक्ष्मणकुमार यादव, राष्ट्रिय स्वतन्त्र पार्टीका दीपककुमार शाहसहित १५ राजनीतिक दलका र २२ स्वतन्त्र गरी जम्मा ३७ उम्मेदवार चुनावी मैदानमा छन् ।नेता भण्डारीले चुनावमा लडेका सबैलाई समान रूपमा प्रतिस्पर्धीका रूपमा लिएको बताउनुहुन्छ । उहाँले सबै उम्मेदवार अहिले परीक्षामा बसेको र जनताले जसले राम्रो काम गरेको छ तथा जनताका लागि राम्रो गर्न सक्ने उम्मेदवारलाई नै जिताउने बताउनुभयो । आफूले राम्रो काम गरेको भए जनताले पुनः अवसर दिनेमा विश्वास व्यक्त गर्नुभयो ।भङ्गहा नगरपालिका–१, २, ६, ७ र ८, बलवा नगरपालिका–११, लोहरपट्टि नगरपालिका–९, महोत्तरी गाउँपालिका–६, औरही नगरपालिका–७, ८ र ९, पिपरा गाउँपालिका–६ तथा एकडारा गाउँपालिका–६ महोत्तरी क्षेत्र नम्बर–२ मा पर्छन् ।यस क्षेत्रमा एक लाख सात हजार ५९४ मतदाता छन् । साथै ६२ मतदानस्थलमा १३३ मतदान केन्द्रको व्यवस्था गरिएको जिल्लाका मुख्य निर्वाचन अधिकृत माधवप्रसाद अधिकारीले बताउनुभयो । निर्वाचन अभियान अघि बढेसँगै यसलाई स्वच्छ र भयरहित रूपमा सम्पन्न गर्न सुरक्षा व्यवस्था सुदृढ गरिएको जिल्लाका प्रमुख जिल्ला अधिकारी इन्द्रदेव यादवले बताउनुभयो ।स्थानीयका अनुसार यस क्षेत्रको मुख्य समस्या वर्षायाममा बाढी, कटान र डुबान तथा सुख्खा याममा खानेपानीको अभाव रहेकाले यी समस्याको समाधान गर्ने उम्मेदवारलाई मत दिने बताएका छन् ।नदीको बहाव व्यवस्थापनका लागि मजबुत तटबन्ध, कुलो तथा नहरको समुचित प्रबन्ध नहुँदा हरेक वर्ष स्थानीय बासिन्दाले दुःख भोग्नुपरेको बलवा नगरपालिका–२ का सिकिन्दर पासवान बताउनुहुन्छ । उहाँका अनुसार वर्षायाममा बाढी, कटान र डुबानको समस्या मात्र होइन, सुरक्षित खानेपानीको समेत चरम अभाव देखिने गरेको छ ।त्यस्तै, लोहरपट्टि निवासी लक्ष्मेश्वर यादवका अनुसार किसानका लागि सिँचाइको सुनिश्चितता, समयमा गुणस्तरीय बिउ–बिजन र मलखादको उपलब्धता, सहज कृषि कर्जा तथा बाढीबाट बचाउने स्थायी बाँध निर्माणको प्रतिबद्धता जनाउने उम्मेदवारलाई नै आफूहरूले मत दिने बताएका छन् ।",
      "link": "https://gorkhapatraonline.com/news/191343",
      "image": "https://gorkhapatraonline.com/storage/media/335975/conversions/sharadsing-.jpg-1.jpg-finala--original-thumb.jpg"
    },
    {
      "slug": "191366",
      "title": "काठमाडौँमा विश्वब्रान्डका सामग्री मेला",
      "timestamp": 1770595200000,
      "source": "gp",
      "content": "सागर ग्रुपद्वारा आयोजित र एक्स ल्याबद्वारा प्रवर्धित ‘बलेयो एक्स्पेरियन्स टेक्नोलोजी एन्ड लाइफस्टाइल मिट एन्ड ग्रिट’ (चौथो संस्करण) काठमाडौंमा सुरुभएको छ । माघ २२ गतेदेखि सुरु भएको यो ६ दिवसीय कार्यक्रम माघ २७ गतेसम्म जारी रहनेछ।",
      "longContent": "गोरखापत्र अनलाइनकाठमाडौँ, माघ २६ गते । सागर ग्रुपद्वारा आयोजित र एक्स ल्याबद्वारा प्रवर्धित ‘बलेयो एक्स्पेरियन्स टेक्नोलोजी एन्ड लाइफस्टाइल मिट एन्ड ग्रिट’ (चौथो संस्करण) काठमाडौँमा सुरुभएको छ । माघ २२ गतेदेखि सुरु भएको यो ६ दिवसीय कार्यक्रम माघ २७ गतेसम्म जारी रहने छ।कार्यक्रममा आगन्तुक र सहभागी ब्रान्डहरूबाट निकै सकारात्मक प्रतिक्रिया प्राप्त भएको आयोजकको भनाइ छ। मेलामा नेपालको आफ्नै स्वदेशी ब्रान्ड एक्स ल्याब लगायत विश्वप्रसिद्ध ब्रान्डका सामग्री प्रदर्शनमा राखिएका छन् । प्रदर्शनमा अन्तरक्रियात्मक प्रदर्शनीतर्फ नवीनतम प्रविधि र जीवनशैली समाधानहरूको प्रत्यक्ष अनुभव उपभोक्ताले हेर्न पाउने व्यवस्था मिलाएको आयोजकको भनाइ छ ।साथै विशेषज्ञ तालिम अन्तर्गत प्राविधिक विज्ञहरूद्वारा विभिन्न उत्पादनहरूको प्रयोग र उपयोगिताका बारेमा तालिम प्रदान गर्ने व्यवस्था छ । प्रदर्शनीमा राखिएका सामग्रीहरूमा विशेष छुटको व्यवस्था गरिएको छ । कार्यक्रमबारेमा सागर ग्रुपकी निर्देशक बुद्धलक्ष्मी मानन्धरका अनुसार यो केवल एउटा ब्रान्ड एक्स्पो मात्र नभइ, ग्राहकहरूले आफ्ना अनुभव र सुझावहरू हामीलाई प्रत्यक्ष रूपमा दिने माध्यम पनि हो। उपभोक्ताका आवश्यकता बुझ्न र उनीहरूलाई उत्कृष्ट सेवा प्रदान गर्न यो प्लेटफर्म तयार गरिएको हो । त्यसैगरी, क्यान महासङ्घका वरिष्ठ उपाध्यक्ष र नेपालको अग्रणी साइबर सुरक्षा कम्पनी वान कभरका सीईओ चिरञ्जीवी अधिकारीले मेलाको महत्वबारे प्रकाश पार्दै एक्स्पोले सम्पूर्ण कन्जुमर टेक इकोसिस्टमु लाई एकै छानामुनि ल्याएको बताउनुभयो ।",
      "link": "https://gorkhapatraonline.com/news/191366",
      "image": "https://gorkhapatraonline.com/storage/media/335960/conversions/Mela-1-original-thumb.jpg"
    },
    {
      "slug": "191338",
      "title": "आश्वासन देखाउँदै उम्मेदवार",
      "timestamp": 1770595200000,
      "source": "gp",
      "content": "आगामी प्रतिनिधि सभा सदस्य निर्वाचनका लागि मकवानपुरमा चुनावी सरगर्मी बढेको छ ।  निर्वाचन नजिकिँदै गर्दा जिल्लाका उम्मेदवार आफ्नो पक्षमा माहोल ल्याउन मतदातासँग साक्षात्कार गर्न व्यस्त भएका छन् । मकवानपुरका उम्मेदवार आआफ्नो निर्वाचन क्षेत्र पुगेर मतदाताको गुनासो सुन्ने र प्रतिबद्धता जाहेर गर्ने कार्यमा व्यस्त छन् । उम्मेदवारले कस्ता एजेन्डा पस्किन्छन् र कसरी प्रस्तुत हुन्छन् भन्ने विषयमा मतदाताले अनेक अड्कलबाजी गरिरहेका छन् ।",
      "longContent": "मकवानपुरगढी समाचारदातामकवानपुरगढी, माघ २६ गते । आगामी प्रतिनिधि सभा सदस्य निर्वाचनका लागि मकवानपुरमा चुनावी सरगर्मी बढेको छ ।  निर्वाचन नजिकिँदै गर्दा जिल्लाका उम्मेदवार आफ्नो पक्षमा माहोल ल्याउन मतदातासँग साक्षात्कार गर्न व्यस्त भएका छन् । मकवानपुरका उम्मेदवार आआफ्नो निर्वाचन क्षेत्र पुगेर मतदाताको गुनासो सुन्ने र प्रतिबद्धता जाहेर गर्ने कार्यमा व्यस्त छन् । उम्मेदवारले कस्ता एजेन्डा पस्किन्छन् र कसरी प्रस्तुत हुन्छन् भन्ने विषयमा मतदाताले अनेक अड्कलबाजी गरिरहेका छन् । मकवानपुरमा यस पटक कुल ४४ जनाले उम्मेदवारी दिएका छन् । मकवानपुरको दुई निर्वाचन क्षेत्रमध्ये मकवानपुर–२ दुर्गम रहेको छ । यहाँ जिल्लाको कर्णाली भनेर चिनिने कैलाश गाउँपालिकादेखि अति सीमान्तकृत, विपन्न चेपाङ समुदाय बसोबास गर्ने राक्सीराङ गाउँपालिका रहेका छन् । कैलाश गाउँपालिका पर्यटकीय हबका रूपमा परिचित थाहा नगरपालिका, इन्द्रसरोवर र भीमफेदी गाउँपालिका यहाँ पर्दछन् । त्यस्तै मकवानपुरगढी गाउँपालिकाका ५, ६, ७ र ८ नम्बर वडा र प्रदेशको राजधानीसमेत रहेको हेटौँडा उपमहानगरपालिकाका १, ३, ११ र १९ नम्बर वडावासी यहाँका मतदाता हुन् ।यहाँ भौगोलिक विकटता, विपन्नता तथा अति सीमान्तकृतको बाक्लो बस्ती रहेका छन् । यस क्षेत्रका अधिकांश भेग दुर्गम रहेकाले यहाँका जनताका समस्याका चाङमा बाँचिरहेका छन् । देशमा सङ्घीयता भित्रिएको आठ वर्ष बितिसक्दा पनि यहाँका समस्या उस्तै छन् । यहाँको मनहरी गाउँपालिका पर्सा र चितवन राष्ट्रिय निकुञ्जसँग जोडिएकाले मानव वन्यजन्तुको द्वन्द्वबिच बाँचिरहेको छ । जीविकोपार्जनको मुख्य स्रोत बनाएको राक्सीराङ र कैलाश गाउँपालिकाका सयौँ युवा अहिले कारागारमा सजाय काटिरहेका छन् ।आसन्न निर्वाचनका लागि यहाँबाट २१ जनाले उम्मेदवारी दिएका छन् । यसअघि पनि यसै क्षेत्रबाट निर्वाचित एमालेका महेश बर्तौलादेखि रास्वपाबाट देशकै कान्छा उम्मेदवार प्रशान्त उप्रेती चुनावी प्रतिस्पर्धामा छन् । यहाँ मुख्यतया कांग्रेसका बुद्ध लामा, नेकपाका लवशेर विष्ट, एमालेका महेश बर्तौला र स्वतन्त्रका प्रशान्त उप्रेतीबिच प्रतिस्पर्धा हुने देखिएको छ । पार्टीका मकवानपुर जिल्ला सभापतिसमेत रहनुभएका कांग्रेसका लामाले जातीय मत तान्ने विश्वासका साथ कांग्रेसले उहाँलाई उम्मेदवार बनाएको छ । यहाँका पालिकामा जनजातिको बाहुल्य रहेकाले भोट लामालाई आउने विश्वास लिएको छ ।  यसअघि पनि २०७९ को प्रतिनिधि सभा निर्वाचनमा त्यही क्षेत्रबाट विजयी भएर सांसद बन्नुभएका एमालेका बर्तौला पनि आफ्नो निर्वाचन क्षेत्रका लागि लोकप्रिय मानिनुहुन्छ । पहिलो पटक उम्मेदवार बन्नुभएको रास्वपाका उप्रेतीले आफूलाई विश्वास गर्ने गरी जनतामाझ जाने प्रयासमा रहनुभएको  छ ।  नेकपाका उम्मेदवार विष्टले मतदाताले प्रतिनिधि सभाका सांसदले जे गर्नुपर्ने हो त्योभन्दा फरक अपेक्षा आफूसँग राखेको उहाँले बताउनुयो । यस क्षेत्रमा व्यक्तिगत समस्या र विकासनिर्माणका समस्याका चाङ रहेको उहाँले बताउनुभयो । “यहाँका जनसमुदायले विकास खोजेका छन् । मैले यहाँका नागरिकले पाउने सेवा सुविधामाथि आउने कानुनी बन्देजबारे संसद्मा आवाज उठाउने प्रतिबद्धता जाहेर गरेको छु । यहाँका भूमिहीन, अव्यवस्थित बसोबासी र सुकुमवासीका व्यवस्थापनका लागि आवाज उठाउने प्रतिबद्धता जाहेर गरेको छु,” उहाँले भन्नुभयो । नागरिकले गाउँमा पक्की सडक, शिक्षा, स्वास्थ्य र खानेपानी खोजेकाले त्यहाँ सर्वप्रथम विकासको आवश्यक्ता देखिएको उहाँको भनाइ छ । एमाले उम्मेदवार महेश बर्ताैलाले समुदायले शिक्षा, स्वास्थ्य, खानेपानी, सडक, ढल व्यवस्थापनसम्बन्धी अनेकन समस्या सुनाएको बताउनुभएको छ ।",
      "link": "https://gorkhapatraonline.com/news/191338",
      "image": "https://gorkhapatraonline.com/storage/media/335903/conversions/ECN-logo-original-thumb.jpg"
    },
    {
      "slug": "191337",
      "title": "मतदाताको प्राथमिकतामा सम्पदा संरक्षण र खानेपानी",
      "timestamp": 1770595200000,
      "source": "gp",
      "content": "सुगमताका हिसाबले राजधानीको सहरी क्षेत्र रहेर पनि न्यूनतम आधारभूत खानेपानी, ढल निकास, डुबान र गुठीसम्बन्धी समस्या झेलिरहेको काठमाडौँ निवार्चन क्षेत्र नं ७ का उम्मेदवारले मतदाताका यिनै माग र मुद्दालाई सम्बोधन गर्ने प्रतिबद्धता व्यक्त गर्नुभएको छ ।",
      "longContent": "काठमाडौँ, माघ २६ गते । सुगमताका हिसाबले राजधानीको सहरी क्षेत्र रहेर पनि न्यूनतम आधारभूत खानेपानी, ढल निकास, डुबान र गुठीसम्बन्धी समस्या झेलिरहेको काठमाडौँ निवार्चन क्षेत्र नं ७ का उम्मेदवारले मतदाताका यिनै माग र मुद्दालाई सम्बोधन गर्ने प्रतिबद्धता व्यक्त गर्नुभएको छ ।आगामी फागुन २१ गते हुने प्रतिनिधि सभा सदस्य निर्वाचनको तयारी गरिरहेका राजनीतिक दल र उम्मेदवार मतदातासँगको भेटघाटमा स्थानीयले उठाएका आधारभूत आवश्यकता र पूर्वाधार निर्माणसम्बन्धी समस्यालाई प्राथमिकतासाथ सम्बोधन गर्न पहल गर्ने आश्वासन दिइरहनुभएको छ ।यस निर्वाचन क्षेत्रबाट २०७९ मा राष्ट्रिय स्वतन्त्र पार्टी (रास्वपा) का गणेश पराजुली विजय हुनुभएको थियो । उहाँ आठ हजार ७४३ मतले विजयी हुनुभएको थियो । उहाँका निकटम प्रतिद्वन्द्वी नेपाल कम्युनिस्ट पार्टी (एमाले) का श्यामकुमार घिमिरेले छ हजार आठ सय मत ल्याउनुभएको थियो । सोही क्षेत्रबाट पराजुलीले पुनः उम्मेदवारी दिनुभएको छ ।रास्वपाका उम्मेदवार पराजुलीले मतदाताले भविष्यको बाटो कोर्न, सुशासन कायम गर्न, नीतिनियम बनाउनमा ध्यान केन्द्रित गर्न सुझाव दिएको बताउनुभयो । उहाँले जनताले राजनीतिक स्थायित्व चाहेको बताउँदै जनताका आशा र विश्वासलाई यथार्थमा परिवर्तन गर्न आसन्न चुनाव पर्खिरहेको प्रतिक्रिया दिनुभयो ।नेपाल कम्युनिस्ट पार्टी (एमाले) का उम्मेदवार प्रकाश श्रेष्ठले आफ्नो निर्वाचन क्षेत्रलाई सांस्कृतिक नगरीका रूपमा अघि बढाउन सम्पदा संरक्षण र पुनर्निर्माणको एजेन्डालाई निरन्तरता दिने बताउनुभयो । उहाँले जनतासँगको समन्वय र सहकार्यमा स्थानीय आवश्यकता खानेपानी, ढल निकास, डुबान क्षेत्र, सांस्कृतिक सम्पदा, बाजागाजा संरक्षणलगायत प्राथमिकतामा राखेको बताउनुभयो ।यसअघि बागमती प्रदेश सभा सदस्यसमेत रहिसकेका नेपाली कम्युनिस्ट पार्टीका उम्मेदवार वसन्तप्रसाद मानन्धरले विकाससँग जोडेर कानुन निर्माणमा ध्यान दिने जनतासामु प्रतिबद्धता गरेको बताउनुभयो । उहाँले पहिला पनि जनप्रतिनिधिका रूपमा काम गरिसकेका हुनाले जनताले विश्वास गरेको र मत आफ्नो पक्षमा हुने विश्वास व्यक्त गर्नुभयो । उज्यालो नेपाल पार्टीबाट प्रत्यक्षतर्फका उम्मेदवार विमला लामाले जनताको काम गर्ने उद्देश्यले उम्मेदवारी दिएको उल्लेख गर्दै शिक्षा, स्वास्थ्य, बेरोजगारी अन्त्य, पर्यटन प्रवर्धन र भ्रष्टाचारमुक्त देश बनाउने आफ्नो प्रमुख एजेन्डा रहेको बताउनुभयो । महिला उद्यमीसमेत रहेकी लामाले भन्नुभयो, “महिलाले प्रत्यक्षतर्फ उम्मेदवारी दिने आँट गर्दैनन् । अवसर पनि दिइँदैन । अँध्यारो राजनीतिलाई उज्यालो बनाउनेतर्फ लाग्नुस् भनेर मतदाताले हौसला दिनुभएको छ ।”काठमाडौँ क्षेत्र नं. ७ की निर्वाचन अधिकृत सविता शर्माका अनुसार आगामी निर्वाचनका लागि यस क्षेत्रबाट प्रत्यक्षतर्फ नेपाल कम्युनिस्ट पार्टी (एमाले) का प्रकाश श्रेष्ठ, नेपाली कांग्रेसका प्रमोदहरि गुरागाईं, नेपाली कम्युनिस्ट पार्टीका वसन्तप्रसाद मानन्धर, राष्ट्रिय स्वतन्त्र पार्टीका गणेश पराजुली, राष्ट्रिय प्रजातन्त्र पार्टीका लालकुमार लामा, जनता समाजवादी पार्टी नेपालका बाबुराम लामा, राष्ट्रिय जनमोर्चाका दीर्घकुमार श्रेष्ठ, नेपाल कम्युनिस्ट पार्टी (संयुक्त) का गुणबहादुर बन्जारा क्षेत्री, नेपाल मजदुर किसान पार्टीकी गणेशमाया डङ्गोल चुनावी दौडमा हुनुहुन्छ ।यसै गरी प्रगतिशील लोकतान्त्रिक पार्टीका अमिनरत्न ताम्राकार, राष्ट्रिय एकता दलका विनोदकुमार गुरुङ, जय मातृभूमि पार्टीका वैकुण्ठ फुयाँल, श्रम संस्कृति पार्टीका मणिरामबहादुर प्रधान, नेपाल कम्युनिस्ट पार्टी (माओवादी) दीपक मानन्धर, उज्यालो नेपाल पार्टीकी विमला लामा, राष्ट्रिय मुक्ति पार्टी नेपाल (एकल चुनाव चिह्न) का दिपिन पन्त र आमजनता पार्टी (एकल चुनाव चिह्न) प्रदीप भट्टराई चुनावी प्रतिस्पर्धामा हुनुहुन्छ ।यसै गरी स्वतन्त्रतर्फ १० जनाको उम्मेदवारी परेको छ । यस निर्वाचन क्षेत्रमा काठमाडौँ महानगरपालिका, तारकेश्वर र नागार्जुन नगरपालिकाका १० वटा वडा पर्छन् । महानगरका १६, १७, १८, २५ वडाका बालाजु, क्षेत्रपाटी, नयाँबजार, सोह्रखुट्टे, ठमेल, म्हैपी, धोबीचौर, ठहिटी, भुरुङखेल, ढल्को, नरदेवी, न्ह्यौखा, मछिन्द्रटोल तथा तारकेश्वर नगरपालिका–३, ४ र ५ का तीनपिपले, गोलढुङ्गा, लोलाङ र नागार्जुन नगरपालिका–१, २ र ३ का रानीवन, ठुलो भ¥याङ, गैरीगाउँ यस क्षेत्रमा पर्छन् ।यस क्षेत्रमा मतदाता सङ्ख्या ६७ हजार ४११ छन् । काठमाडौँ क्षेत्र नं. ७ की निर्वाचन अधिकृत सविता शर्माले निर्वाचन आचारसंहितासम्बन्धी छलफल गरिरहेको जानकारी गराउँदै निर्वाचन प्रचारप्रसार व्यवस्थित तुल्याउन सर्वपक्षीय र सर्वदलीय छलफल आयोजना गरिएको बताउनुभयो ।  रासस",
      "link": "https://gorkhapatraonline.com/news/191337",
      "image": "https://gorkhapatraonline.com/storage/media/335936/conversions/544-original-thumb.jpg"
    },
    {
      "slug": "191318",
      "title": "‘सामाजिक न्यायका लागि स्थायित्व’",
      "timestamp": 1770595200000,
      "source": "gp",
      "content": "राष्ट्रपति रामचन्द्र पौडेलले दिगो विकास, समृद्धि र सामाजिक न्यायका लागि राजनीतिक स्थायित्व आवश्यक भएको बताउनुभएको छ । आदिवासी जनजाति उत्थान राष्ट्रिय प्रतिष्ठानको रजत जयन्ती तथा नेपाल आदिवासी ज्ञान सम्मेलन महोत्सव समारोहको आइतबार उद्घाटन गर्दै यस्तो बताउनुभएको हो ।",
      "longContent": "गोरखापत्र समाचारदाताकाठमाडौँ, माघ २६ गते । राष्ट्रपति रामचन्द्र पौडेलले दिगो विकास, समृद्धि र सामाजिक न्यायका लागि राजनीतिक स्थायित्व आवश्यक भएको बताउनुभएको छ । आदिवासी जनजाति उत्थान राष्ट्रिय प्रतिष्ठानको रजत जयन्ती तथा नेपाल आदिवासी ज्ञान सम्मेलन महोत्सव समारोहको आइतबार उद्घाटन गर्दै यस्तो बताउनुभएको हो । “देशको दिगो विकास, समृद्धि र सामाजिक न्यायका लागि राजनीतिक स्थायित्व अत्यन्त आवश्यक छ,” राष्ट्रपति पौडेलले भन्नुभयो, “राज्यले सबै जाति तथा समुदायलाई विश्वासमा लिएर समावेशी शासन प्रणालीलाई व्यवहारमा उतारेपछि नै राजनीतिक स्थायित्व सम्भव हुने हो भन्ने हामीले बिर्सन हुन्न ।” उहाँले नेपाल बहुजातीय, बहुभाषिक, बहुसांस्कृतिक र बहुधार्मिक राष्ट्र भएको र हाम्रो राष्ट्रिय गानले व्यक्त गरे झैँ नेपाल सयौँ थुँगाका फूलहरू मिलेर बनेको सुन्दर फूलबारी भएको उल्लेख गर्नुभयो । उहाँले भन्नुभयो, “यस फूलबारीलाई अझ सुन्दर, समुन्नत र सन्तुलित बनाउन सबै जाति, भाषा, संस्कृति र समुदायको समान पहुँच, समान अवसर र समान सम्मान अपरिहार्य हुन्छ । हाम्रो संविधानले निर्दिष्ट गरेको लक्ष्य पनि यही हो ।” राष्ट्रपति पौडेलले आदिवासी जनजाति समुदायको भाषा, लिपि, संस्कृति, परम्परा, मूल्य–मान्यता, ज्ञान प्रणाली र धार्मिक विश्वासहरू केवल सांस्कृतिक सम्पदा मात्र नभएर ती नेपालको राष्ट्रिय पहिचानका अमूल्य आधार पनि भएको बताउँदै यिनको संरक्षण, संवर्धन र समुचित विकासका लागि राज्यले नीतिगत, संस्थागत र संरचनागत रूपमा थप प्रभावकारी भूमिका निर्वाह गर्नु आवश्यक छ भन्ने आफूले ठानेको उल्लेख गर्नुभयो । “आदिवासी ज्ञान प्रणाली केवल परम्परामा सीमित छैनन् । यी सांस्कृतिक पहिचान, वातावरणीय संरक्षण र दिगो विकासका आधारस्तम्भ पनि हुन्,” राष्ट्रपति पौडेलको भनाइ थियो, “नेपालका विभिन्न सूचीकृत आदिवासी जनजातिसँग सम्बन्धित परम्परागत ज्ञान, कृषि प्रणाली, कला, भाषा, विश्वदृष्टि तथा आध्यात्मिक अभ्याससम्म फैलिएको आदिवासी ज्ञान र बुद्धि एक जीवित राष्ट्रिय भण्डार हो, जसले हाम्रो समाजलाई सहअस्तित्व, सहिष्णुता र समृद्धितर्फ मार्गनिर्देशन गरिरहेको छ ।” सम्मेलनले आदिवासी ज्ञानलाई बौद्धिक र नीतिगत बहसको मूलधारमा स्थापित गर्न महत्वपूर्ण योगदान पु¥याउने आशा व्यक्त गर्दै उहाँले रजत जयन्तीको यस ऐतिहासिक अवसरले आदिवासी जनजाति समुदायको ज्ञान, संस्कृति र पहिचानलाई राष्ट्रिय विकासको मूल प्रवाहमा थप मजबुत रूपमा समाहित गर्न प्रेरणा मिलोस् भन्ने शुभकामना पनि व्यक्त गर्नुभयो ।",
      "link": "https://gorkhapatraonline.com/news/191318",
      "image": "https://gorkhapatraonline.com/storage/media/335882/conversions/President_aadibasi-Janajati_00005-original-thumb.jpg"
    },
    {
      "slug": "191315",
      "title": "निर्वाचन स्वच्छ हुनु पर्छ : प्रचण्ड",
      "timestamp": 1770595200000,
      "source": "gp",
      "content": "नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’ ले फागुन २१ गतेको निर्वाचन स्वच्छ, निष्पक्ष र धाँधलीरहित हुनुपर्ने बताउनुभएको छ । नेकपा प्रचार विभागले आइतबार पार्टी केन्द्रीय कार्यालय पेरिसडाँडामा आयोजना गरेको कार्यक्रममा बोल्दै संयोजक प्रचण्डले अहिलेको निर्वाचन नियमित नभएर असाधारण भएको उल्लेख गर्दै यो सबै पक्ष मिलेर यसलाई निष्पक्ष बनाउनुपर्ने बताउनुभयो ।",
      "longContent": "गोरखापत्र समाचारदाता काठमाडौँ, माघ २६ गते । नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’ ले फागुन २१ गतेको निर्वाचन स्वच्छ, निष्पक्ष र धाँधलीरहित हुनुपर्ने बताउनुभएको छ । नेकपा प्रचार विभागले आइतबार पार्टी केन्द्रीय कार्यालय पेरिसडाँडामा आयोजना गरेको कार्यक्रममा बोल्दै संयोजक प्रचण्डले अहिलेको निर्वाचन नियमित नभएर असाधारण भएको उल्लेख गर्दै यो सबै पक्ष मिलेर यसलाई निष्पक्ष बनाउनुपर्ने बताउनुभयो । संयोजक प्रचण्डले कतिपय दलले निर्वाचन निष्पक्ष र धाँधलीरहित हुँदैन कि ! म्याच फिक्सिङ हुन्छ कि ! भनेर प्रश्न गरेकाले सबै शङ्का निरूपण हुनुपर्ने बताउनुभयो । उहाँले जनताको अभिमतबमोजिम परिणाम आउने निर्वाचनको वातावरण हुने विश्वास व्यक्त गर्नुभयो । “निर्वाचनबारे सबै राजनीतिक वृत्तमा एकमत देखिँदैन । एकथरी अझै निर्वाचन हुन हुँदैन, निर्वाचन सार्नु पर्र्छ र संसद् पुनस्र्थापना गर्नु पर्छ भन्ने विचार छ,” उहाँले भन्नुभयो, “अर्काथरी निर्वाचनको विकल्प छैन । निर्वाचनै सफलतापूर्वक सम्पन्न गर्नु पर्छ भन्ने । यो मत हामीले सुरुदेखि नै राख्दै आएका हौँ ।” संयोजक प्रचण्डले यस पटक निर्वाचनमा कसैसँग तालमेल वा समीकरण केही नहुने प्रस्ट पार्नुभयो । “यो निर्वाचनमा आफ्नै पार्टी र उम्मेदवारलाई भोट हाल्न पाउने भएपछि जनता खुसी छन् । उहाँले आफ्नो पार्टीसँग सिंहदरबार, सर्वोच्च अदालत जस्ता सरकारी सम्पत्ति तथा विभिन्न पार्टीका कार्यालय जलाउने प्रवृत्ति र अर्कोतर्फ भ्रष्टाचारी प्रवृत्तिसँग लड्नुपर्ने जिम्मेवारी रहेको बताउनुभयो । नेकपा नेता अग्निप्रसाद सापकोटाले आगामी निर्वाचनमा प्रविधि प्रयोग गरेर गलत र भ्रामक समाचार आउन सक्ने भएकाले सबै उम्मेदवार सजग हुनुपर्ने सुझाव दिनुभयो ।",
      "link": "https://gorkhapatraonline.com/news/191315",
      "image": "https://gorkhapatraonline.com/storage/media/335879/conversions/prachanda2026-02-04-05-55-50-original-thumb.jpg"
    }
  ]
}