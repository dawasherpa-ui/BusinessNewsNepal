{
  "date": "2025-01-13T01:31:43.584Z",
  "news": [
    {
      "slug": "138693",
      "title": "नेप्से परिसूचक २५ अङ्कले घट्यो",
      "timestamp": 1736640000000,
      "source": "gp",
      "content": "यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक घटेको छ। आज नेप्से परिसूचक २५ दशमलव ४१ अङ्कले घटेर दुई हजार छ सय नौ दशमलव ६७ बिन्दुमा कायम भएको हो।",
      "longContent": "काठमाडौँ,  पुस २८ गते।  यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचक घटेको छ। आज नेप्से परिसूचक २५ दशमलव ४१ अङ्कले घटेर दुई हजार छ सय नौ दशमलव ६७ बिन्दुमा कायम भएको हो।आज तीन सय एक कम्पनीको ८० लाख ८१ हजार छ सय ३१ कित्ता शेयर ४६ हजार छ सय १४ पटक खरिदबिक्री हुँदा कारोबार रकम तीन अर्ब ९९ करोड ७९ लाख नौ हजार तीन सय २३ मा खुम्चिएको छ। सबै समूहको उपसूचक घटेको छ। सबैभन्दा बढी वित्त समूह तीन दशमलव ६० र विकास बैंक समूह एक दशमलव ६० प्रतिशतले घटेको छ। बैंकिङ शून्य दशमलव ८६, होटल तथा पर्यटन शून्य दशमलव ७७, जलविद्युत् एक दशमलव ४४, लगानी शून्य दशमलव ३९ र जीवन बिमा समूह शून्य दशमलव १२ प्रतिशतले घटेको छ। उत्पादन तथा प्रशोधन एक दशमलव ३६, लघुवित्त शून्य दशमलव ८७, म्युचुअल फण्ड शून्य दशमलव ४२, निर्जीवन बिमा शून्य दशमलव ७३, व्यापार शून्य दशमलव १० र अन्य समूह शून्य दशमलव ६० प्रतिशतले घटेको छ। आजको कारोबारमा विन नेपाल लघुवित्त वित्तीय संस्था लिमिटेडको शेयर मूल्यमा सकारात्मक सर्किट लागेको छ भने न्यादी हाइड्रोपावर लिमिटेडको शेयर मूल्यमा नकारात्मक सर्किट लागेको छ।कारोबार रकमका आधारमा आज सबैभन्दा बढी एनआरएन इन्फ्रास्ट्रक्चर एण्ड डेभलपमेन्ट लिमिटेडको रू. २० करोड ४१ लाख ५३ हजार आठ सय ७२ को कारोबार भएको छ। कारोबार भएका शेयर सङ्ख्याका आधारमा सबैभन्दा बढी सिङ्गटी हाइड्रोइनर्जी लिमिटेडको छ लाख ३६ हजार आठ सय चार कित्ता शेयर किनबेच भएको छ।",
      "link": "https://gorkhapatraonline.com/news/138693",
      "image": "https://gorkhapatraonline.com/storage/media/244403/conversions/nepse-sharemarket-original-thumb.jpg"
    },
    {
      "slug": "138666",
      "title": "सुनको मूल्य तोलामा १६०० ले बढ्यो",
      "timestamp": 1736640000000,
      "source": "gp",
      "content": "अन्तर्राष्ट्रिय बजारमा सुनचाँदीको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । अन्तरराष्ट्रिय बजारमा आज एक औँस सुनको मूल्य २७०४ अमेरिकी डलर निर्धारण भएको छ । गत शुक्रबार सोही परिमाणको पहेँलो धातु २६८१ डलरमा कारोबार भएको थियो ।",
      "longContent": "काठमाडौँ,  पुस  २८ गते ।  अन्तर्राष्ट्रिय बजारमा सुनचाँदीको मूल्यमा सामान्य वृद्धि भएसँगै त्यसको प्रभाव स्थानीय बजारमा पनि परेको छ । अन्तर्राष्ट्रिय बजारमा आज एक औँस सुनको मूल्य २७०४ अमेरिकी डलर निर्धारण भएको छ । गत शुक्रबार सोही परिमाणको पहेँलो धातु २६८१ डलरमा कारोबार भएको थियो ।   गत शुक्रबारको तुलनामा आज प्रतितोला सुनमा रु. एक हजार ६०० ले वृद्धि भएको छ भने सोही परिमाणको चाँदी पनि रु. १५ ले बढेको छ । नेपाल सुनचाँदी व्यवसायी महासङ्घका अनुसार एक तोला सुन आज रु. एक लाख ५५ हजार ७०० मा कारोबार भएको छ भने सोही परिमाणको चाँदीको मूल्य एक हजार आठ सय ६० कायम भएको छ । रासस",
      "link": "https://gorkhapatraonline.com/news/138666",
      "image": "https://gorkhapatraonline.com/storage/media/244384/conversions/gold1616-original-thumb.jpg"
    },
    {
      "slug": "138665",
      "title": "राष्ट्रिय परिचयपत्रका आधारमा खाता खोल्ने व्यवस्था गर्न केन्द्रीय बैंकको निर्देशन",
      "timestamp": 1736640000000,
      "source": "gp",
      "content": "नेपाल राष्ट्र बैंकले बैंक तथा वित्तीय संस्थाले राष्ट्रिय परिचयपत्रका आधारमा खाता खोल्ने व्यवस्था मिलाउन सार्वजनिक सूचनामार्फत पुनः आग्रह गरेको छ । केन्द्रीय बैंकले यसअघि नै एकीकृत निर्देशनमार्फत बैंक तथा वित्तीय संस्थालाई निर्देश गरिसकेको थियो ।",
      "longContent": "काठमाडौँ,   पुस २८ गते ।  नेपाल राष्ट्र बैंकले बैंक तथा वित्तीय संस्थाले राष्ट्रिय परिचयपत्रका आधारमा खाता खोल्ने व्यवस्था मिलाउन सार्वजनिक सूचनामार्फत पुनः आग्रह गरेको छ । केन्द्रीय बैंकले यसअघि नै एकीकृत निर्देशनमार्फत बैंक तथा वित्तीय संस्थालाई निर्देश गरिसकेको थियो । राष्ट्रिय परिचयपत्रको सहज पहुँच सुनिश्चित गर्न राष्ट्रिय परिचयपत्र तथा पञ्जीकरण विभागले प्रत्येक जिल्ला प्रशासन कार्यालयमार्फत राष्ट्रिय परिचयपत्र प्राप्त गर्न सकिने व्यवस्था मिलाएको छ । यस्तै, काठमाडौँ  उपत्यकामा समेत जिल्ला प्रशासन कार्यालयका अतिरिक्त अस्थायी शिविरमार्फत परिचयपत्र प्रदान गरिँदै आएको सूचनामा उल्लेख छ । राष्ट्रिय परिचयपत्र तथा पञ्जीकरण विभागको पोर्टलमार्फत राष्ट्रिय परिचयपत्र नम्बर तथा आवेदनको स्थिति बुझ्न सकिने व्यवस्था गरिएको छ । विभागको पोर्टलमार्फत राष्ट्रिय परिचयपत्र नम्बरको जानकारी लिएर बैंक खाता खोली ग्राहकलाई सहजीकरण गर्न सबै बैंक तथा वित्तीय संस्थालाई आवश्यक निर्देशन दिइसकिएको केन्द्रीय बैंकको सूचनामा उल्लेख छ । रासस",
      "link": "https://gorkhapatraonline.com/news/138665",
      "image": "https://gorkhapatraonline.com/storage/media/244317/conversions/nepal-rastra-bank-original-thumb.jpg"
    },
    {
      "slug": "138648",
      "title": "अकबरे खोर्सानी खेती",
      "timestamp": 1736640000000,
      "source": "gp",
      "content": "पथरी, पुस २८ गते । भाेजपुरका किसानले व्यावसायिक रुपमा गरेको अकबरे खाेर्सानी खेती । पछिल्लो समय बजारमा अकबरे खोर्सानीको माग बढ्दो छ । तस्बिरः रासस",
      "longContent": "पथरी, पुस २८ गते । भाेजपुरका किसानले व्यावसायिक रुपमा गरेको अकबरे खाेर्सानी खेती । पछिल्लो समय बजारमा अकबरे खोर्सानीको माग बढ्दो छ । तस्बिरः रासस",
      "link": "https://gorkhapatraonline.com/news/138648",
      "image": "https://gorkhapatraonline.com/storage/media/244323/conversions/wrtjet-original-thumb.jpg"
    },
    {
      "slug": "138636",
      "title": "सखरखण्डर र पिँडालुको मूल्य उच्च",
      "timestamp": 1736640000000,
      "source": "gp",
      "content": "कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  पुस २८ गते ।  कालिमाटी फलफूल तरकारी विकास समितिले आइतबारका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ७०, गोलभेँडा सानो (लोकल) प्रतिकेजी रु २५, गोलभेँडा सानो (भारतीय) प्रतिकेजी रु ३५, गोलभेँडा सानो (तराई) प्रतिकेजी रु ३५, आलु रातो प्रतिकेजी रु ४५, आलु रातो (भारतीय) प्रतिकेजी रु ४२, प्याज सुकेको (भारतीय) प्रतिकेजी रु ७०, गाजर (लोकल) प्रतिकेजी रु ८०, गाजर (तराई) प्रतिकेजी रु ७०, बन्दा (लोकल) प्रतिकेजी रु ३०, बन्दा (तराई) प्रतिकेजी रु २०, बन्दा (नरिवल) प्रतिकेजी रु २५, काउली स्थानीय प्रतिकेजी रु २०, स्थानीय काउली (ज्यापु) प्रतिकेजी रु २५, काउली तराई प्रतिकेजी रु २०, मूला रातो प्रतिकेजी रु ३०, मूला सेतो (लोकल) प्रतिकेजी रु ३०, सेतो मूला (हाइब्रिड) प्रतिकेजी रु ४०, भन्टा लाम्चो प्रतिकेजी रु ६०, भन्टा डल्लो प्रतिकेजी रु ५० कायम भएको छ ।यसैगरी, मकै बोडी प्रतिकेजी रु ७०, मटरकोसा प्रतिकेजी रु ९०, घिउ सिमी (लोकल) प्रतिकेजी रु ७०, घिउ सिमी (हाइब्रिड) प्रतिकेजी रु ७०, घिउ सिमी (राजमा) प्रतिकेजी रु ८०, टाटे सिमी प्रतिकेजी रु ४०, तिते करेला प्रतिकेजी रु ९०, लौका प्रतिकेजी रु ५०, परवर (तराई) प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २५, हरियो फर्सी (डल्लो) प्रतिकेजी रु २५, सलगम प्रतिकेजी रु १००, भिण्डी प्रतिकेजी रु १००, सखरखण्ड प्रतिकेजी ८०, बरेला  प्रतिकेजी रु ४०, पिँडालु प्रतिकेजी रु १००, स्कूस प्रतिकेजी रु ४०, रायो साग प्रतिकेजी रु २०, पालुङ्गो साग प्रतिकेजी ८०, चमसुरको साग रु ८०, तोरीको साग प्रतिकेजी रु ४०, मेथीको साग प्रतिकेजी रु ८०, प्याज हरियो प्रतिकेजी रु ६०, बकुला प्रतिकेजी रु ८०, तरुल प्रतिकेजी रु १२०, च्याउ (कन्य) प्रतिकेजी रु १२०, च्याउ (डल्ले) प्रतिकेजी रु ३८० निर्धारण गरिएको छ ।ब्रोकाउली प्रतिकेजी रु ५०, चुकुन्दर प्रतिकेजी रु ९०, रातो बन्दा प्रतिकेजी रु ७०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, पुदिना प्रतिकेजी रु ४००, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्दुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १७०, कागती प्रतिकेजी रु १४०, अनार प्रतिकेजी रु ४००, अङ्गुर (हरियो) प्रतिकेजी रु २४०, अङ्गुर (कालो) प्रतिकेजी रु ३८०, सुन्तला (नेपाली) प्रतिकेजी रु १२५, सुन्तला (भारतीय) प्रतिकेजी रु १००, काँक्रो (लोकल) प्रतिकेजी रु १२०, काक्रो (हाइब्रिड) प्रतिकेजी रु ९०, निबुवा प्रतिकेजी रु ५०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु ११०, लप्सी प्रतिकेजी रु ५०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु २५०, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ६०, खुर्सानी हरियो (बुलेट) प्रतिकेजी रु ७०, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ७०, लसुन हरियो प्रतिकेजी रु १३०, हरियो धनिया प्रतिकेजी रु ६०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी रु १६०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/138636",
      "image": "https://gorkhapatraonline.com/storage/media/244270/conversions/Cover_1_7-original-thumb.jpg"
    },
    {
      "slug": "138619",
      "title": "यस्तो छ आजका निम्ति निर्धारित विदेशी मुद्राको विनिमयदर",
      "timestamp": 1736640000000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । निर्धारित विनिमय दरअनुसार, अमेरिकी डलर एकको खरिदर एक सय ३७ रुपैयाँ २५ पैसा र बिक्रीदर एक सय ३७ रुपैयाँ ८५ पैसा कायम भएको छ ।",
      "longContent": "काठमाडौँ, पुस २८ गते । नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । निर्धारित विनिमय दरअनुसार, अमेरिकी डलर एकको खरिदर एक सय ३७ रुपैयाँ २५ पैसा र बिक्रीदर एक सय ३७ रुपैयाँ ८५ पैसा कायम भएको छ । युरोपियन युरो एकको खरिददर एक सय ४१ रुपैयाँ ४० पैसा र बिक्रीदर एक सय ४१ रुपैयाँ ०२ पैसा, युके पाउन्ड स्ट्रलिङ एकको खरिदर एक सय ६८ रुपैयाँ ७४ पैसा र बिक्रीदर एक सय ६९ रुपैयाँ ४८ पैसा, स्वीस फ्र्याङ्क एकको खरिदर एक सय ५० रुपैयाँ १६ पैसा र बिक्रीदर एक सय ५० रुपैयाँ ८२ पैसा कायम गरिएको छ ।यस्तै अष्ट्रेलियन डलर एकको खरिदर ८४ रुपैयाँ ९५ पैसा र बिक्रीदर ८५ रुपैयाँ ३२ पैसा, क्यानेडियन डलर एकको खरिदर ९५ रुपैयाँ २९ पैसा र बिक्रीदर ९५ रुपैयाँ ७१ पैसा, सिङ्गापुर डलर एकको खरिदर एक सय रुपैयाँ ३४ पैसा र बिक्रीदर एक सय रुपैयाँ ७७ पैसा निर्धारण गरिएको छ ।जापानी येन १० को खरिदर आठ रुपैयाँ ६८ पैसा र बिक्रीदर आठ रुपैयाँ ७२ पैसा, चिनियाँ युआन एकको खरिदर १८ रुपैयाँ ७२ पैसा र बिक्रीदर १८ रुपैयाँ ८० पैसा, साउदी अरेबियन रियाल एकको खरिदर ३६ रुपैयाँ ५६ पैसा र बिक्रीदर ३६ रुपैयाँ ७२ पैसा, कतारी रियाल एकको खरिददर ३७ रुपैयाँ ६५ पैसा र बिक्रीदर ३७ रुपैयाँ ८१ पैसा कायम भएको छ । केन्द्रीय बैंकका अनुसार थाई भाट एकको खरिदर तीन रुपैयाँ ९७ पैसा र बिक्रीदर तीन रुपैयाँ ९९ पैसा, युएई दिराम एकको खरिदर ३७ रुपैयाँ ३७ पैसा र बिक्रीदर ३७ रुपैयाँ ५३ पैसा, मलेसियन रिङ्गेट एकको खरिदर ३० रुपैयाँ ५२ पैसा र बिक्रीदर ३० रुपैयाँ ६६ पैसा, साउथ कोरियन वन एक सयको खरिददर नौ रुपैयाँ ३५ पैसा र बिक्रीदर नौ रुपैयाँ ३९ पैसा, स्वीडिस क्रोनर एकको खरिदर १२ रुपैयाँ ३१ पैसा र बिक्रीदर १२ रुपैयाँ ३६ पैसा र डेनिस क्रोनर एकको खरिददर १८ रुपैयाँ ९५ पैसा र बिक्रीदर १९ रुपैयाँ ०३ तोकिएको छ । राष्ट्र बैंकले हङकङ डलर एकको खरिदर १७ रुपैयाँ ६३ पैसा र बिक्रीदर १७ रुपैयाँ ७१ पैसा, कुवेती दिनार एकको खरिदर चार सय ४४ रुपैयाँ ९९ पैसा र बिक्रीदर चार सय ४६ रुपैयाँ ९३ पैसा, बहराइन दिनार एकको खरिदर तीन सय ६४ रुपैयाँ ०८ पैसा र बिक्रीदर तीन सय ६५ रुपैयाँ ६७ पैसा, ओमानी रियाल एकको खरिदर तीन सय ५६ रुपैयाँ ५२ पैसा र बिक्रीदर तीन सय ५८ रुपैयाँ ०८ पैसा तथा भारतीय रुपैयाँ एक सयको खरिदर एक सय ६० रुपैयाँ र बिक्रीदर एक सय ६० रुपैयाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/138619",
      "image": "https://gorkhapatraonline.com/storage/media/244253/conversions/money-exchange-original-thumb.jpg"
    },
    {
      "slug": "138617",
      "title": "सात करोडको काठ वन कार्यालयमै कुहिँदै",
      "timestamp": 1736640000000,
      "source": "gp",
      "content": "सुनसरीको धरान उपमहानगरपालिका–८ तीनकुनेमा रहेको सबडिभिजन वन कार्यालय पाँचकन्या र विष्णुपादुका सबडिभिजन वन कार्यालयमा राखिएको काठ कुहिन थालेको छ ।",
      "longContent": "धरान पुस २८ गते । सुनसरीको धरान उपमहानगरपालिका–८ तीनकुनेमा रहेको सबडिभिजन वन कार्यालय पाँचकन्या र विष्णुपादुका सबडिभिजन वन कार्यालयमा राखिएको काठ कुहिन थालेको छ । लामो समयसम्म ठेक्का लाग्न नसक्दा भण्डारण गरिएको १५ हजार क्युफिट काठ वन कार्यालयमै कुहिएर काम नलाग्ने भएको सबडिभिजन वन कार्यालय पाँचकन्याका प्रमुख महेशकुमार साहले जानकारी दिनुभयो । दुई दशकदेखिको काठ यहाँ रहेको छ । विशेषगरी मुद्दाको काठ वर्षौँदेखि थन्किएको छ । “ठेक्का नलाग्दा रु सात करोड बराबरको काठ त्यत्तिकै थन्किएर वन कार्यालयमै कुहिन थालेको छ”, प्रमुख साहले भन्नुभयो । अहिले ‘ए ग्रेड’ को प्रतिक्युफिट काठ रु एक हजार दुई सय, ‘बी ग्रेड’को रु नौ सय र ‘सी ग्रेड’को रु छ सय ५० मा बिक्री हुँदैआएको छ ।नेपाल वन पैदावर उद्योग व्यवसायी सङ्घका अध्यक्ष डिकबहादुर भुजेलले झन्झटिला नीति–नियमका कारण काठ त्यसै खेर गइरहेको बताउनुभयो । नेपाली काठ उत्पादन प्रशस्त भए पनि सरकारको नीति र कर्मचारीले नै विभिन्न झमेला गरिदिँदा काठ त्यत्तिकै खेर जाने गरेको उहाँको भनाइ छ ।जिल्ला वन कार्यालयका अनुसार यहाँ आर्थिक वर्ष २०८०÷८१ मा ६४ हजार पाँच सय क्युफिट काठ थन्किएको छ । चालु आव २०८१÷८२ को हालसम्ममा २५ हजार चार सय क्युफिट काठ नयाँ थपिएको छ । एक महिनाअघि वन कार्यालयले १६ हजार नौ सय क्युफिट काठ बोलपत्र प्रक्रियाबाट बिक्री गरेको छ भने हाल वन कार्यायलमा ७२ हजार नौ सय क्युफिट काठ घाटगद्दी गरिएको कार्यालयले जनाएको छ ।जिल्ला वन कार्यालयका डिभिजन वन अधिकृत खुद्रिस मियाँले अदालती प्रक्रिया र केही झन्झटिलो कानुनी प्रक्रियाका कारण चाहेको समयमा काठ लिलामी गर्न नसकिएको बताउनुभयो । उहाँले भन्नुभयो, “पाँच पटकसम्म ठेक्का रद्द भएको छ । दुई–तीन पटक ठेक्का लागेर पनि ठेकेदारले धरौटी नै छाडेर पनि काठ उठाएनन् ।”बर्सेनि चाहिनेभन्दा तीन गुणा बढी काठ उत्पादन गर्न सकिन्छ । तर सरकारी नियम र कर्मचारीको बदमासीका कारण स्वदेशमै आवश्यक काठ आपूर्ति हुन नसकेको काठ व्यापारीको भनाइ छ । आफ्नो काठ जङ्गलमै कुहाएर बजारमा कृत्रिम अभाव खडा गर्दै विदेशबाट काठ आयात भइरहेको व्यवसायीको आरोप छ । विदेशी काठको आयात रोक्न स्वदेशमा उत्पादित काठको सदुपयोग र प्रयोग बढाउँदै जानुपर्ने व्यवसायीहरुको सुझाव छ ।",
      "link": "https://gorkhapatraonline.com/news/138617",
      "image": "https://gorkhapatraonline.com/storage/media/244298/conversions/adfsdf-original-thumb.jpg"
    },
    {
      "slug": "138607",
      "title": "प्रयोगमा आएनन् शीतभण्डार",
      "timestamp": 1736640000000,
      "source": "gp",
      "content": "सिन्धुली जिल्लाका विभिन्न भागमा दातृ निकायको सहयोगमा निर्माण गरिएका शीतभण्डार प्रयोगमा आउन सकेका छैनन् ।",
      "longContent": "सिन्धुली समाचारदातासिन्धुलीमाढी, पुस २८ गते । सिन्धुली जिल्लाका विभिन्न भागमा दातृ निकायको सहयोगमा निर्माण गरिएका शीतभण्डार प्रयोगमा आउन सकेका छैनन् । कमलामाई नगरपालिका–४, दोभानटार, गोलन्जोर गाउँपालिका–५, नाकाझोली र सुनकोशी गाउँपालिका–५, रामटारमा निर्माण गरिएका शीतभण्डार बर्सौंदेखि प्रयोगमा आउन सकेका छैनन् । सिजनमा उत्पादन भएका तरकारी तथा फलफूल भण्डारण गरी बेमौसममा उपभोक्तामाझ पुर्‍याउने मुख्य उद्देश्यसहित निर्माण गरिएका ती शीतभण्डार उपकरण, प्राविधिक ज्ञान, व्यवस्थापनको अभाव र निर्माण कम्पनीले हस्तान्तरण नगर्दा प्रयोगमा नआएको स्थानीय बताउँछन् ।  सिजनमा फलेका जुनारलाई भण्डारण गरी गर्मी मौसम (बेमौसम) मा पनि उपभोक्तामाझ पुर्‍याउने उद्देश्यले नाकाझोलीमा १० वर्षअघि निर्माण गरिएको शून्यशक्ति शीतभण्डार प्रयोगमा ल्याउन प्राविधिक समस्या रहेको सञ्चालक तथा स्थानीय जुनार किसान शेरबहादुर मगरले जानकारी दिनुभयो ।उहाँका अनुसार सिजनमै जुनार बगैँचाबाटै राम्रो मूल्यमा बिक्री हुन थालेको छ । २०६८ सालतिर नेपालमै अहिलेसम्मको उच्चस्तरीय प्रविधिको २४ मेट्रिक टन क्षमताको उक्त शीतभण्डार निर्माण भएको हो । त्यस क्षेत्रमा उत्पादित जुनारलाई भण्डारण तथा व्यवस्थापनका लागि सार्क डेभलपमेन्ट फन्ड र नेप्लिज फार्मिङ इन्स्टिच्युटको आर्थिक तथा प्राविधिक सहयोगमा करिब ६० लाख रुपियाँको लागतमा उक्त भण्डार निर्माण भएको थियो ।“निर्माण पूरा भएपछि २०७० सालतिर एक साल जुनार भण्डारण गरी राख्यौँ,” जुनार किसान मगरले भन्नुभयो, “भण्डारण गरी राखेको जुनारमध्ये प्राविधिक ज्ञानको कमीले १० प्रतिशत जति कुहियो । त्यसपछि जुनारले सिजनमा नै राम्रो मूल्य पाउन थालेपछि भण्डारण गर्न किसानले नै चासो दिन छाडे ।” हावा र पानीका भरमा सञ्चालन हुने यो शीतभण्डारमा विद्युत् आवश्यक नपर्ने बताइएको छ । त्यस्तै सुनकोशी गाउँपालिका–५, रामटारमा निर्माण गरिएको शीतभण्डार डेढ वर्षदेखि सञ्चालनमा आउन सकेको छैन ।बागमती प्रदेश सरकार र पालिकाको गरी पाँच करोड रुपियाँभन्दा बढी लगानीमा निर्माण गरिएको पाँच सय मेट्रिक टन क्षमताको उक्त शीतभण्डार निर्माण कम्पनीले हस्तान्तरण नगर्दा सञ्चालनमा आउन नसकेको गाउँपालिकाले जनाएको छ ।गाउँपालिकाका उपाध्यक्ष कपिलकुमार कोइराला शीतभण्डार निर्माण पूरा गरेको डेढ वर्षभन्दा बढी हुन लाग्दा पनि निर्माण कम्पनीले नबुझाएको बताउनुहुन्छ । पालिकाले एक जना कृषि प्राविधिकलाई तालिम दिएर शीतभण्डार सञ्चालन गर्ने तयारी गरे पनि नबुझाएकै कारण सञ्चालनमा ल्याउन नसकेको उहाँको गुनासो छ ।इजी इन्फ्रा प्रालिले उक्त शीतभण्डार निर्माण ठेक्कामा लिएकोमा निर्माण कम्पनीले मन्त्रालय र मन्त्रालयले पालिकालाई हस्तान्तरण गर्नुपर्ने उहाँको भनाइ छ ।कमलामाई नगरपालिका–४, दोभानटारमा निर्मित शीतभण्डारको अवस्था पनि उस्तै छ । मुख्य गरी जुनारलाइ नै भण्डारण गर्ने भनिए पनि एक करोड रुपियाँभन्दा बढी लागतमा निर्माण गरिएको ३६० मेट्रिक टन क्षमताको उक्त शीतभण्डार सञ्चालनमा नआउँदा किसान र उपभोक्ता दुवै निराश छन् । झन्डै १० वर्षअघि निर्माण भएको भवनमा दुई सिजन जुनार तथा आलु भण्डारण गरिएको थियो । त्यसपछि खर्च धान्नै नसकेर प्रयोगमा आउन नसकेको सञ्चालकको भनाइ छ ।शीतभण्डार प्रयोगमा नआउँदा जुनार, तरकारी तथा अन्य फलफूल भण्डारण गरी बेमौसममा बिक्री गर्न नपाएको गुनासो किसानको छ । शीतभण्डार भवन निर्माणसँगै उत्साहित किसान यतिखेर निराश बनेको स्थानीय जुनार किसान हरिबाबु गजुरेल बताउनुहुन्छ । जुनार विकास सङ्घका अनुसार लागतमध्ये जापानी राजदूतावासको अनुदान ६० लाख रुपियाँ र बाँकी रकम तत्कालीन समयमा साबिक जिविस, गाविस र जुनार उत्पादक किसानबाट जुटाइएको हो । जुनार उत्पादनका लागि नेपालमै पहिलो रहेको सिन्धुली जिल्ला त्यही उत्पादनलाई नै लक्षित गरेर शीतभण्डार निर्माण भएको थियो । शीतभण्डार सञ्चालकसमेत रहेका जुनार विकास सङ्घका पूर्वउपाध्यक्ष कृष्णप्रसाद गौतमका अनुसार सुरुका वर्षमा समयमा नै बिमा र विद्युत् मिटर जडान गर्न नसक्दा शीतभण्डार प्रयोगमा आउन नसकेको हो । अहिले भने शीतभण्डारकै जमिनमा जुस उद्योग निर्माणाधीन रहेकाले प्रयोगमा आउन सकेको छैन ।",
      "link": "https://gorkhapatraonline.com/news/138607",
      "image": "https://gorkhapatraonline.com/storage/media/244240/conversions/sitbhandar_n_qRh1LMtMbf-original-thumb.jpg"
    },
    {
      "slug": "138606",
      "title": "फल्नुअघि नै आलु बिक्री",
      "timestamp": 1736640000000,
      "source": "gp",
      "content": "फल्नुअघि नै तनहुँका किसानको आलु बिक्री भएको छ ।",
      "longContent": "अमरराज नहर्कीतनहुँ, पुस २८ गते । फल्नुअघि नै तनहुँका किसानको आलु बिक्री भएको छ । कम्पनीले आलु सिधै खरिद गरेर लैजाने सम्झौता भएकाले फल्नुअघि नै आलु बिक्री भएको हो । आलु उत्पादन गर्ने कृषक समूह, सहकारी, कृषि ज्ञान केन्द्र तनहुँ, स्थानीय पालिका र फस्ट च्वाइस फुड्स प्रालि रुपन्देहीबिच सम्झौता भए अनुसार नै आलु बिक्री भएको कृषि ज्ञान केन्द्र तनहुँले जनाएको छ । केन्द्रका सूचना अधिकारी किरण परियारका अनुसार समुदायस्तरमा प्रशोधनयोग्य आलु प्रवर्धन कार्यक्रम अन्तर्गत किसान र कम्पनीबिच दुई महिनाअघि नै सम्झौता गरिएको थियो । तनहुँको घिरिङ गाउँपालिकाको गजरकोट, पुट्टार क्षेत्रमा उर्वरा कृषि समूहले एक सय रोपनी क्षेत्रफलमा लगाएको आलु खरिदका लागि सम्झौता गरिएको उहाँले बताउनुभयो । उहाँका अनुसार आलु उत्पादन गर्ने समूह सहकारीलाई निःशुल्क विषादी, ढुवानी, तालिम तथा प्राविधिक सहयोग उपलब्ध गराइएको छ । कार्यक्रम अन्तर्गत ७५ देखि ८५ प्रतिशतसम्म अनुदानको व्यवस्था गरिएको छ । आलु लगाउने किसानलाई बिउमा ७५ प्रतिशत अनुदान रकम प्रदान गरिएको छ । नेपाल कृषि अनुसन्धान परिषद् (नार्क) बाट प्रमाणित भएका खुमल उज्ज्वल, खुमल विकास, जनकदेव जातको आलु लगाइएको छ । उत्पादन भएको आलु बजारमा चलनचल्तीको दरबमोजिम कम्पनीले खरिद गर्ने सम्झौता भएको केन्द्रले जनाएको छ ।नेपालमा उत्पादन भएको आलुभन्दा भारतबाट आयात गरेको आलु सस्तो पर्ने भए पनि कम्पनी नेपाली किसानलाई प्रोत्साहनका लागि खरिद सम्झौता गरेको कृषि ज्ञान केन्द्र तनहुँका प्रमुख गोपालप्रसाद लामिछानेले बताउनुभयो ।किसानले उत्पादन गरेको परिमाणका आधारमा कृषि ज्ञान केन्द्रले प्रतिकेजी दुई रुपियाँ प्रोत्साहन रकम अनुदान उपलब्ध गराउने लामिछानेले जानकारी दिनुभयो । आलु लगाउनुपूर्व नै बजारको सुनिश्चित भएपछि अहिले समूह सहकारी आलु खेतीको विस्तारमा लागेको उहाँ बताउनुहुन्छ । खुमल उज्ज्वल, खुमल विकास, खुमल उपहार र जनकदेव जातका उत्पादित आलु रुपन्देहीको शुद्धोदन गाउँपालिकाको मैनियामा रहेको फस्र्ट च्वाइस फुड्स प्रालिले खरिद गर्ने सम्झौतामा उल्लेख छ । गत वर्षदेखि कम्पनीले आलुबाट फ्रेन्च फ्राई, चिप्स उत्पादन गरिरहेको छ । त्यसका लागि खुमल जातको आलु उपयुक्त हुने केन्द्रले जनाएको छ ।",
      "link": "https://gorkhapatraonline.com/news/138606",
      "image": "https://gorkhapatraonline.com/storage/media/244239/conversions/alu-bikrio-original-thumb.jpg"
    },
    {
      "slug": "138604",
      "title": "‘मर्क्योर’ सञ्चालनमा आउँदै",
      "timestamp": 1736640000000,
      "source": "gp",
      "content": "काठमाडौँको सुकेधारामा यसै सातादेखि पाँचतारे ‘मर्क्योर’ होटेल सञ्चालनमा आउने भएको छ । तीन अर्ब रुपियाँभन्दा बढी लगानीमा बनेको होटेलको व्यवस्थापन अन्तर्राष्ट्रिय कम्पनी एकोर ग्रुप अन्तर्गतको मक्र्योर ब्रान्डले गरेको छ ।",
      "longContent": "गोरखापत्र समाचारदाताकाठमाडौँ, पुस २८ गते । काठमाडौँको सुकेधारामा यसै सातादेखि पाँचतारे ‘मर्क्योर’ होटेल सञ्चालनमा आउने भएको छ । तीन अर्ब रुपियाँभन्दा बढी लगानीमा बनेको होटेलको व्यवस्थापन अन्तर्राष्ट्रिय कम्पनी एकोर ग्रुप अन्तर्गतको मक्र्योर ब्रान्डले गरेको छ ।दी मेट्रोपोलिटन होटेल प्रालिको व्यवस्थापनमा एकोर ग्रुप नेपालमा पहिलो पटक भि‍त्रिएको हो । सन् १९६७ मा फ्रान्सबाट सुरु मक्र्योर काठमाडौँमा १११ औँ शाखाका रूपमा भित्रिएको हो ।सुकेधारा हाइटमा रहेको होटेल १२ तले (छतसहित) छ । पाँच रोपनी जमिनमा फैलिएको मक्र्योरमा पाँच थरीका रेस्टुरेन्ट र बार रहेका छन् । मक्र्योरमा पाँच किसिमका गरी १०४ वटा कोठा रहेका छन् । होटेलमा एक रातको शुल्क १५ हजार रुपियाँदेखि सुरु हुने व्यवस्थापन समूहले जनाएको छ । होटेलमा शारीरिक रूपमा अशक्तहरूका लागि शौचालयदेखि रेस्टुरेन्टसम्म छुट्टै व्यवस्था रहेको छ । होटेलमा चार सय जनाभन्दा बढी मान्छे अटाउने बैङ्क्वेट हल, दुई वटा बैठक कोठा, जिम, स्टिम साउना, वेलनेस सेन्टर रहेको छ ।",
      "link": "https://gorkhapatraonline.com/news/138604",
      "image": "https://gorkhapatraonline.com/storage/media/244237/conversions/19277753-730a-4b7b-9bed-fbb9c1a30ffe-original-thumb.jpg"
    },
    {
      "slug": "138603",
      "title": "समस्या समाधानमा सहकार्यको प्रतिबद्धता",
      "timestamp": 1736640000000,
      "source": "gp",
      "content": "नेपाल र भारतका वाणिज्य अधिकारीले दुई देशको व्यापारमा देखिएका समस्या समाधानमा सहकार्य गर्ने प्रतिबद्धता जनाएका छन् ।",
      "longContent": "गोरखापत्र समाचारदाताकाठमाडौँ, पुस २८ गते । नेपाल र भारतका वाणिज्य अधिकारीले दुई देशको व्यापारमा देखिएका समस्या समाधानमा सहकार्य गर्ने प्रतिबद्धता जनाएका छन् । काठमाडौँको चन्द्रागिरिमा शनिबार सम्पन्न नेपाल–भारत संयुक्त व्यापार मञ्च (जेबिएफ) को दोस्रो बैठकले दुई देशबिचको व्यापार सहजीकरणमा सहमति जनाएका हुन् । नेपाल भारत वाणिज्य सचिवस्तरीय बैठककै अङ्गका रूपमा रहेको जेबिएफ बैठकमा दुई देशका प्रतिनिधिबिच व्यापार, लगानी, ऊर्जा, पर्यटन, कृषि, सूचना प्रविधि र पूर्वाधार विकासलगायतका विषयमा छलफल भएको थियो । छलफलले केही महत्वपूर्ण विषयमा सहमतिसमेत निर्माण गरेको छ । संयुक्त बैठकले जलविद्युत् र नवीकरणीय ऊर्जा, सौर्य, वायुलगायतका परियोजनामा सहकार्य गर्दै स्वच्छ ऊर्जा प्रवर्धन, पर्यटन र कनेक्टिभिटी, सडक, रेल र हवाई सम्पर्क सुदृढ गर्दै सीमापार व्यापार सहज बनाउने, व्यापार र सीमापार लगानी, कृषि र औषधीय वनस्पति, कृषि उत्पादनको कोटा हटाई उच्च बिउ तथा प्रविधि उपलब्ध गराउने विषयमा सहमति भएको नेपाल उद्योग वाणिज्य महासङ्घका अध्यक्ष चन्द्रप्रसार ढकालले जानकारी दिनुभयो । त्यस्तै औषधीय वनस्पतिमा अनुसन्धान र व्यावसायीकरणको सहकार्य, डिजिटल प्रविधि र स्टार्टअप सहयोगलगायतका विषयमा आवश्यक सहजीकरण गर्ने सहमति भएको उहाँले बताउनुभयो । सहमति भएका विषयको माइन्युटलाई दुवै देशका सचिवहरूलाई हस्तान्तरण गरिएको पनि उहाँले जानकारी दिनुभयो ।  मञ्चको बैठकपछि आयोजित (जेबिएफ) सदस्य तथा दुवै देशका सरकारी निकायबिचको अन्तर्क्रिया कार्यक्रममा उद्योग वाणिज्य तथा आपूर्तीमन्त्री दामोदर भण्डारीले भारत नेपालको सबैभन्दा ठुलो व्यापार साझेदार रहेको उल्लेख गर्दै जेबिएफको मिटिङमा भएका सहमतिलाई दुवै पक्षले कार्यान्वयनमा लैजानुपर्ने बताउनुभयो । उहाँले दुवै देशबिच आयातनिर्यातमा देखिएका समस्याको समाधान सहज ढङ्गले हुने गरी काम गर्नुपर्ने धारणा राख्नुभयो । उद्योग, वाणिज्य तथा आपूर्ति मन्त्रालयका सचिव गोविन्दबहादुर कार्कीले मञ्चको बैठकबाट प्रस्तुत भएका विषयहरूको व्यावहारिक कार्यान्वयन आवश्यक रहेको बताउनुभयो । भारतका वाणिज्य सचिव सुनील बर्थवालले जेबिएफमा उठेका एजेन्डा कार्यान्वयनका लागि आफ्नो पक्षबाट पहल गर्ने प्रतिबद्धता व्यक्त गर्नुभयो । नेपालका लागि भारतीय राजदूत नवीन श्रीवास्तवले दुई देशबिचको आर्थिक मुद्दाहरूमा यो बैठक महìवपूर्ण रहेका बताउँदै यहाँ उठेका विषयमा सहजीकरणका लागि आफ्नोतर्फबाट पहल गर्ने बताउनुभयो । महासङ्घ अध्यक्ष ढकालले जेबिएफ बैठकमा भएका सहमति कार्यान्वयनका लागि दुवै पक्षले पहल गर्नुपर्ने बताउनुभयो । दुवै क्षेत्रमा देखिएका समस्या समाधानका लागि नीतिगत सुधार तथा व्यावहारिक समाधान खोजेर अघि बढ्नुपर्ने उहाँको भनाइ थियो । मञ्चका (नेपाल) अध्यक्ष भवानी राणाले नेपाल भारतबिच लगानी र व्यापारको व्यापक सम्भावना रहेको र त्यसबाट लाभ लिन आवश्यक सहजीकरण हुनुपर्ने बताउनुभयो । मञ्चको अर्को बैठक भारतको नयाँ दिल्लीमा आयोजना गरिने सहमति भएको छ ।",
      "link": "https://gorkhapatraonline.com/news/138603",
      "image": "https://gorkhapatraonline.com/storage/media/244236/conversions/Nepal-India-original-thumb.jpg"
    },
    {
      "slug": "138602",
      "title": "‘जलवायु परिवर्तनले अर्थतन्त्रमा चुनौती’",
      "timestamp": 1736640000000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले जलवायु परिवर्तनका कारण अर्थतन्त्रका समग्र पक्षमा चुनौती थपिन थालेको बताउनुभएको छ ।",
      "longContent": "गोरखापत्र समाचारदाताकाठमाडौँ, पुस २८ गते । उपप्रधानमन्त्री तथा अर्थमन्त्री विष्णुप्रसाद पौडेलले जलवायु परिवर्तनका कारण अर्थतन्त्रका समग्र पक्षमा चुनौती थपिन थालेको बताउनुभएको छ । विश्व व्यापार सङ्गठन (डब्लुटिओे) र काठमाडौँ विश्वविद्यालयले शनिबार राजधानीमा आयोजना गरेको ‘दक्षिण एसियामा जलवायु परिवर्तन र व्यापारमा दिगोपना विषयक’ तेस्रो वार्षिक सम्मेलनलाई सम्बोधन गर्दै उहाँले नेपाल जलवायु परिवर्तनको उच्च जोखिममा रहेकाले यसको असर आर्थिक, सामाजिक एवं पूर्वाधार विकासका क्षेत्रमा समेत स्पष्ट देखिएको बताउनुभयो । “त्यसैले कम जोखिमयुक्त व्यापार पूर्वाधार विकास गर्न र उत्पादन केन्द्रको समेत विकेन्द्रीकरण गरी आपूर्ति शृङ्खलामा समेत विविधीकरण गर्न आवश्यक छ,” उहाँले भन्नुभयो । जलवायु र व्यापारमा दिगोपनाका मुद्दा कुनै मुलुक विशेषको भन्दा पनि विश्वव्यापी साझा मुद्दा रहेकाले सबै मुलुक मिलेर समाधान गर्नेतर्फ लाग्नुपर्ने उहाँको धारणा थियो । जलवायु परिवर्तनमा नेपालको भूमिका नगण्य रहेकाले जलवायु उत्सर्जन न्यूनीकरण र अनुकूलनका लागि नेपालले गरेको प्रयास प्राथमिकताका साथ राख्न आवश्यक रहेको उहाँले बताउनुभयो । “ठुलो लगानीमा निर्माण गरेका पूर्वाधारमा बर्सेनि आउने प्राकृतिक विपत्ति बाढीपहिरो, भूकम्पका कारण हुने नोक्सानीबाट आपूर्ति शृङ्खलामा पर्ने अवरोधलाई समेत ध्यानमा राखेर जलवायुमैत्री विकास प्रक्रियामा क्रियाशीलता जरुरी छ,” उहाँले भन्नुभयो । आर्थिक वृद्धिको इन्जिनका रूपमा रहेको अन्तर्राष्ट्रिय व्यापारमा समेत जलवायु परिवर्तनले प्रतिकूल प्रभाव पारेकाले अन्तर्राष्ट्रिय व्यापारको दिगोपनाको सम्बोधनका लागि सम्मेलन उपयोगी हुने उहाँको भनाइ थियो । दक्षिण एसिया क्षेत्रमा आर्थिक वृद्धि र यसको दिगोपना तथा खाद्य सुरक्षामा जलवायु परिवर्तनले चुनौती खडा गरेको र भविष्यमा यसले ठुलो आर्थिक एवं सामाजिक विषमता सिर्जना गर्न सक्नेतर्फ सबै सजग हुनुपर्ने उहाँको धारणा थियो । जलवायु परिवर्तनका कारण कृषि क्षेत्रमा आएको र आउन सक्ने चुनौतीलाई सामना गर्ने गरी जलवायु स्मार्ट कृषिको प्रभावकारी कार्यान्वयनको रणनीति बनाउन आवश्यक रहेको उहाँको भनाइ थियो । जलवायु परिवर्तनले प्रचुर सम्भावना भएको स्वच्छ ऊर्जाको उत्पादन, विकास एवं अन्तरक्षेत्रीय व्यापारमा समेत असर पार्ने भएकाले अन्तर्राष्ट्रिय साझेदारी उत्तिकै आवश्यक रहेको पनि उहाँले बताउनुभयो । सम्मेलनमा काठमाडौँ विश्वविद्यालयका रजिस्ट्रार डा. अच्युत वाग्लेले निजी क्षेत्रमैत्री दिगो आर्थिक विकासको आवश्यक रहेकाले यसले भविष्यको दिगो विकासका लागि टेवा पुग्ने बताउनुभयो । “जब व्यापारमा दिगोपनको कुरा गर्छौं, त्यहाँ राजस्व र करको कुरा मात्र नभएर लगानी बढी गर्ने प्रणालीको विकास गर्न आवश्यक छ,” उहाँले भन्नुभयो । नवीकरणीय ऊर्जा व्यापार र हरित अर्थतन्त्रको सन्दर्भमा दक्षिण एसियाको व्यापारलाई न्यायोचित र सन्तुलित तरिकारले प्रवर्धन गर्नुपर्ने उहाँको भनाइ थियो । सम्मेलनमा रिसर्च सेन्टर फर इन्टरनेसनल ट्रेड ल एन्ड आर्बिटेसन इस्टबुल विलगि युनिभर्सिटीका निर्देशक डा. एन पिनर आर्टिरनले जलवायु परिवर्तन र वातावरणीय दिगोपनालाई ध्यानमा राखेर नेपालले व्यापारलाई अघि बढाउनुपर्ने सुझाव दिनुभयो । कृषि, पर्यटन, व्यापार पूर्वाधार जस्ता विषयमा अध्ययन अनुसन्धान गर्र्ने वातावरण निर्माण गर्नुपर्नेमा उहाँको सुझाव थियो ।सो अवसरमा उद्योग, वाणिज्य तथा आपूर्ति मन्त्रालयका सहसचिव देवराज जोशीले व्यापार र जलवायु परिवर्तनका क्षेत्रमा रहेका समस्या र चुनौतीलाई सम्बोधन गरी दिगो व्यापारमा नेपाल अगाडि बढ्नुपर्ने धारणा राख्नुभयो । “जलवायु परिवर्तन र दिगोपनालक्षित स्रोतको परिचालन र व्यवस्थापनमा अगाडि बढेका छौँ, जोशीले भन्नुभयो, “नीति निर्माण र कार्ययोजनामार्फत व्यापार प्रवर्धन गर्न अध्ययन अनुसन्धानले सहयोग पुर्‍याउँछ ।” आइतबारसम्म चल्ने सम्मेलनमा विभिन्न नौ देशका प्रतिनिधिको सहभागिता रहेको छ ।",
      "link": "https://gorkhapatraonline.com/news/138602",
      "image": "https://gorkhapatraonline.com/storage/media/244235/conversions/Arthamantri-news-original-thumb.jpg"
    },
    {
      "slug": "138601",
      "title": "प्रकोपले सुन्तला कृषक आम्दानीविहीन",
      "timestamp": 1736640000000,
      "source": "gp",
      "content": "कुनै समय निस्दी गाउँपालिका–५, बहपुरका कृषकलाई मङ्सिर र पुसमा सुन्तला टिप्न र बजार पठाउन भ्याइनभ्याइ हुन्थ्यो । लटरम्म फलेका सुन्तला बगैँचाले भरिएको बहपुरले सुन्तलापुरको पहिचान बनाएको थियो ।",
      "longContent": "रामपुर समाचारदातारामपुर (पाल्पा), पुस २८ गते । कुनै समय निस्दी गाउँपालिका–५, बहपुरका कृषकलाई मङ्सिर र पुसमा सुन्तला टिप्न र बजार पठाउन भ्याइनभ्याइ हुन्थ्यो । लटरम्म फलेका सुन्तला बगैँचाले भरिएको बहपुरले सुन्तलापुरको पहिचान बनाएको थियो ।बोटबाटै सुन्तला खरिद गर्न जाने व्यापारी र घुम्न जानेको लर्को लाग्ने यहाँको बगैँचा अहिले रित्तो छ । बोट सुक्न थालेपछि अधिकांश कृषकका बगैँचामा बोटसमेत देख्न मुस्किल छ । पाँच/छ वर्षदेखि फूल फुल्ने बेलामा पात झर्ने, पहेँलो हुने र बिस्तारै जरा कुहिएर बोट नै मर्ने समस्या देखिएपछि यहाँका बगैँचा खाली हुँदै गएका हुन् । सुन्तलाबाटै वार्षिक चारदेखि पाँच लाख रुपियाँसम्म आम्दानी लिनुभएका अगुवा कृषक तेजन सुनारीले पाँच वर्षयता कमाइ शून्य रहेको बताउनुभयो । “सुरुवातमा गाउँको तल्लो भागको केही बोटमा समस्या देखिएको थियो,” उहाँले भन्नुभयो, “रोगको प्रकोप बढ्दै जाँदा बगैँचामा बोट नै देख्न नपाइने अवस्था आएको छ ।” थप जग्गा किनेरसमेत सुन्तला लगाएका सुनारीले उत्पादन दिइरहेको तीन सय र नयाँ बिरुवासहित छ सयभन्दा बढी सुन्तलाका बोट अधिकांश मरिसकेको बताउनुभयो ।स्थानीय कृषक मानबहादुर ढेङ्गाले अधिकांश बोट सुकेको बताउनुभयो । उहाँले बोटका हाँगा सुक्ने, फल साना लाग्ने, अमिलो हुने, कुहिने र झर्ने समस्या देखिएको जानकारी दिनुभयो । उहाँले बाहिरबाट ल्याएर र बिरुवा उत्पादन गरेर तीन सयभन्दा बढी बिरुवा लगाउनुभएको थियो । “पाँच वर्षको अवधिमा रोगले अधिकांश बगैँचा रित्तो बनाएको छ । १६ घरमध्ये माथिल्लो भागमा रहेका दुई घरका बगैँचा मात्र बचेका छन्,” उहाँले भन्नुभयो । बहपुरमा २०७५ सालअघिसम्म २२५ रोपनी जमिनमा तीन हजार छ सय सुन्तलाका बोट थिए । सुन्तला पकेट कार्यक्रम लागु भएपछि अन्नबाली फल्ने थप बारीलाई बगैँचाका रूपमा विस्तार गरी छदेखि सात हजारसम्म बोट पुर्‍याइएको थियो । जसमध्ये अधिकांश बोट मरिसकेको छ । समस्या समाधानका लागि विभिन्न निकायलाई जानकारी गराए पनि समयमै समाधानको उपाय नपाउँदा बगैँचा रित्तिएको कृषकले बताएका छन् । अहिले कृषक बिरुवा हटाएर चार/पाँच वर्षपछि नयाँ बिरुवा लगाउने निष्कर्षमा पुगेका छन् ।कृषि ज्ञान केन्द्र पाल्पाका निमित्त प्रमुख सन्तोषकुमार चौधरीले बगैँचा व्यवस्थापन समयमै नगर्दा जिल्लाका विभिन्न स्थानमा भाइरसजन्य रोगको समस्या देखिएको बताउनुभयो ।",
      "link": "https://gorkhapatraonline.com/news/138601",
      "image": "https://gorkhapatraonline.com/storage/media/244234/conversions/Suntala-रित्तो-सुन्तलाको-बोट-देखाउँदै-original-thumb.jpg"
    },
    {
      "slug": "138600",
      "title": "खाता खोल्न राष्ट्रिय परिचयपत्र अनिवार्य",
      "timestamp": 1736640000000,
      "source": "gp",
      "content": "अब बैङ्कमा खाता खोल्न राष्ट्रिय परिचयपत्र अनिवार्य चाहिने भएको छ ।",
      "longContent": "गोरखापत्र समाचारदाताकाठमाडौँ, पुस २८ गते । अब बैङ्कमा खाता खोल्न राष्ट्रिय परिचयपत्र अनिवार्य चाहिने भएको छ । नेपाल राष्ट्र बैङ्कले बैङ्क तथा वित्तीय संस्थालाई जारी गरेको एकीकृत निर्देशनका अनुसार बैङ्कले माघ १ देखि राष्ट्रिय परिचयपत्रका आधारमा बैङ्क तथा वित्तीय संस्थामा खाता खोल्नुपर्ने भएको छ । यसअघि बैङ्क खाता खोल्न नागरिकता अनिवार्य थियो ।बैङ्क तथा वित्तीय संस्थाले २०८१ माघ १ देखि राष्ट्रिय परिचयपत्रको विद्युतीय अभिलेखमा रहेको विवरणको पहुँचका आधारमा राष्ट्रिय परिचयपत्र वा राष्ट्रिय परिचयपत्र नम्बरको विवरण यकिन गरी खाता खोल्ने व्यवस्था मिलाउनुपर्ने राष्ट्र बैङ्कको निर्देशनमा उल्लेख छ ।राष्ट्रिय परिचयपत्रका आधारमा बैङ्क खाता खोल्नुको उद्देश्य ग्राहकको सही पहिचान सुनिश्चित गर्नु रहेको राष्ट्र बैङ्कले जनाएको छ ।नयाँ निर्देशनले सरकारी भुक्तानी प्राप्त गर्ने खातामा पनि राष्ट्रिय परिचयपत्रको आधारमा खाता खोल्नुपर्ने कुरा सुनिश्चित गरेको छ । साथै खाताबाट रकम झिक्नुअघि ग्राहकको पहिचान र सम्पुष्टि गर्नुपर्ने निर्देशनमा उल्लेख छ ।",
      "link": "https://gorkhapatraonline.com/news/138600",
      "image": "https://gorkhapatraonline.com/storage/media/244232/conversions/parichayapatra-original-thumb.jpg"
    },
    {
      "slug": "138595",
      "title": "सुप्रिम सहकारी ठगी प्रकरण : प्रहरीले बुझायो अनुसन्धान प्रतिवेदन",
      "timestamp": 1736640000000,
      "source": "gp",
      "content": "रुपन्देहीको सुप्रिम सहकारी ठगी प्रकरणमा अनुसन्धान गरिरहेको रुपन्देही प्रहरीले सरकारी वकिल कार्यालयमा अनुसन्धान प्रतिवेदन बुझाएको छ ।",
      "longContent": "भैरहवा समाचारदाताभैरहवा, पुस २८ गते । रुपन्देहीको सुप्रिम सहकारी ठगी प्रकरणमा अनुसन्धान गरिरहेको रुपन्देही प्रहरीले सरकारी वकिल कार्यालयमा अनुसन्धान प्रतिवेदन बुझाएको छ । प्रतिवेदनमा पूर्वगृहमन्त्री तथा राष्ट्रिय स्वतन्त्र पार्टी (रास्वपा) का सभापति रवि लामिछानेसहित ४२ जनाविरुद्ध मुद्दा चलाउन राय दिइएको छ ।इलाका प्रहरी कार्यालय बुटवलका प्रमुख प्रहरी नायब उपरीक्षक विजयराज पण्डितले अनुसन्धान सकेर सरकारी वकिल कार्यालयमा प्रतिवेदन बुझाएको जानकारी दिनुभयो । सुप्रिम सहकारी प्रकरणमा पूरक अनुसन्धान गरी प्रहरीले लामिछानेसहित पूर्वडिआइजी छविलाल जोशी र अन्य १४ जनाको अनुसन्धान प्रतिवेदन जिल्ला सरकारी वकिल कार्यालय रुपन्देहीमा बुझाएको हो । यसअघि पुराना २८ जनालाई समावेश गरी कुल ४२ जनाविरुद्ध मुद्दा चलाउने रायसहित प्रतिवेदन बुझाइएको छ । दोस्रो चरणमा प्रतिवादी बनाइएकामा रवि र छविबाहेक छ जना इलाका प्रहरी कार्यालय बुटवलको हिरासतमा छन् ।जिल्ला सरकारी वकिल कार्यालय रुपन्देहीका प्रमुख प्रेमराज पौडेलले प्रतिवेदनको अध्ययन भइरहेको र उपयुक्त निर्णयका लागि छलफल भइरहेको जानकारी दिनुभयो । अनुसन्धान प्रतिवेदन अनुसार रवि लामिछानेको व्यक्तिगत रूपमा दुई करोड र गोर्खा मिडियाका नाममा सामूहिक रूपमा दुई करोड १५ लाख २८ हजार रुपियाँ गरी कुल चार करोड १५ लाख २८ हजार रुपियाँ बिगो मागदाबी गरिएको छ ।प्रतिवेदनमा छविलाल जोशी र अन्यको संलग्नताबारे पनि खुलाइएको छ । पूर्वडिआइजी जोशीमाथि व्यक्तिगत दुई करोड ५० लाख र मिडियाको नाममा सामूहिक रूपमा एक करोड ७७ लाख ८८ हजार गरी कुल चार करोड २७ लाख ७८ हजार रुपियाँ बिगो दाबी गरिएको छ । सुप्रिम सहकारीका अध्यक्ष ओमप्रकाश गुरुङमाथि चार करोड ९६ लाख आठ हजार रुपियाँ बिगोको दाबी छ ।यसअघि रवि लामिछाने गृहमन्त्री रहेका बेला वैशाख ३ गते अदालतमा दर्ता भएको मुद्दामा एक हजार ८३१ जना बचतकर्ताको ८६ करोड १८ लाख २३ हजार ७५४ रुपियाँ हिनामिना भएको आरोप लगाइएको थियो ।लामिछाने कास्की अदालतबाट बिहीबार ६५ लाख रुपियाँ धरौटी बुझाएर छुट्नुभएको छ । पोखरामा उहाँमाथि सूर्यदर्शन सहकारी ठगी, सङ्गठित अपराध र सम्पत्ति शुद्धीकरणको मुद्दा दायर गरिएको छ । कास्की अदालतबाट धरौटीमा छाड्ने आदेशपछि प्रहरीले पहिले रुपन्देही वा काठमाडौँ कहाँ लैजाने भन्ने विषयमा पनि आन्तरिक छलफल गरिसकेको थियो तर काठमाडौँ जिल्ला अदालतमा हाजिर हुने भनेपछि रुपन्देही ल्याउने विषय तत्कालका लागि रोकिएको छ ।",
      "link": "https://gorkhapatraonline.com/news/138595",
      "image": "https://gorkhapatraonline.com/storage/media/244227/conversions/Untitled-1-original-thumb.jpg"
    },
    {
      "slug": "138564",
      "title": "अन्तरबैङ्क सापटी लिएर चेक साट्दै कर्णाली बैङ्क",
      "timestamp": 1736553600000,
      "source": "gp",
      "content": "नेपाल राष्ट्र बैङ्कले समस्याग्रस्त संस्था घोषणा गरेको कर्णाली डेभलपमेन्ट बैङ्क लिमिटेडले अन्तरबैङ्क रकम सापटी लिएर दुई साताको अवधिमा करिब १० करोड निक्षेप फिर्ता गरेको छ ।",
      "longContent": "गोविन्द शर्माबाँके, पुस २७ गते । नेपाल राष्ट्र बैङ्कले समस्याग्रस्त संस्था घोषणा गरेको कर्णाली डेभलपमेन्ट बैङ्क लिमिटेडले अन्तरबैङ्क रकम सापटी लिएर दुई साताको अवधिमा करिब १० करोड निक्षेप फिर्ता गरेको छ । नेपाल राष्ट्र बैङ्कले कर्णाली डेभलपमेन्ट बैङ्कलाई समस्याग्रस्त घोषणागरी सञ्चालनका लागि राष्ट्र बैङ्कका बैङ्क तथा बित्तीय संस्था नियमन विभागका उपनिर्देशक टीकाराम खतिवडाको संयोजकत्वमा वित्तीय संस्था सुपरीवेक्षण विभागका उपनिर्देशक विष्णुकुमार विश्वकर्मा र कानुन महाशाखाका उपनिर्देशक जुगलकिशोर कुशवाह रहेको ३ सदस्यीय व्यवस्थापन समिति गठन गरेको छ । सोही समितिले सर्वसाधारण निक्षेपकर्ताको बचत फिर्ताका लागि अन्तरबैङ्क सापटी लिएर पहिलो चरणमा १० करोड रुपियाँ फिर्ता गरेको हो । सम्पूर्ण निक्षेप फिर्ताका लागि कर्जा र ब्याज पनि असुल हुनुपर्ने र त्यसमा लागि परेको  व्यवस्थापन समूहले जनाएको छ । व्यवस्थापन समूहका संयोजक खतिवडाले भन्नुभयो, “बैङ्कमा देखिएको तरलता व्यवस्थापनमा विशेष ध्यान दिएका छौं, अहिले सुरुमा सर्वसाधारण निक्षेपकर्ताको बचत डुब्दैन भनेर सन्देश दिन पनि २५ हजार रुपियाँसम्म निश्चित रकम फिर्ता गरिरहेका छौं ।”  केही दिन निक्षेप फिर्ता स्थगित भएकोमा थारू समुदायको माघीलाई मध्यनजर गर्दै पुनःनिक्षेप फिर्ता गरिने व्यवस्थापन समूहले जनाएको छ । पहिलो चरणमा अन्तर बैङ्क सापटी लिएको व्यवस्थापन समूहले कर्जा बिक्री र कर्जा स्वाप (हस्तान्तरण) का लागि समेत अन्तरबैङ्क प्रक्रिया अघि बढेकाले निक्षेप फिर्ताका लागि थप सहज हुने जनाएको छ । व्यवस्थापन समूहले बैङ्कको सम्पत्ति र दायित्व मुल्याङ्कन प्रक्रिया अघि बढाएको छ । त्यसपछि मात्र बैङ्कको यथार्थ अवस्था बाहिर आउने र अन्य रणनीति बनाउन सहज हुने व्यवस्थापन समूहका सदस्य तथा वित्तीय संस्था सुपरिवेक्षण विभागका उपनिर्देशक विष्णुकुमार विश्वकर्माले जानकारी दिनुभयो । निक्षेप फिर्ताका लागि खराब कर्जा असुलउपरलाई विशेष निगरानीमा राखेर प्राथमिकता दिइएको छ । व्यवस्थापन समूहका अनुसार बैङ्कको संस्थागत सुधार एकदमै कमजोर देखिएको छ । खराब कर्जाको मात्रा बढेको र सञ्चालक तथा प्रशासनिक कर्मचारीको लगानी रहेका उद्योगमा घुमाउरो बाटोबाट रकम लगानी गरेको पाइएको छ । व्यवस्थापन समूहका सदस्य तथा राष्ट्र बैङ्क कानुन महाशाखाका उपनिर्देशक जुगलकिशोर कुशवाहले बैङ्कको रकम अपचलन गरेका व्यक्तिहरूले स्वेच्छाले रकम फिर्ता गर्न अपिल गर्नुभयो । कुशवाहले भन्नुभयो, ‘अपचलनको रकम अहिले बुझाएमा बिगोमा जरिवाना कम हुन्छ भने सर्वसाधारण र अन्य निक्षेपकर्तालाई रकम फिर्ता गर्न सहज हुन्छ ।’ नेपालगञ्जमा केन्द्रीय कार्यालय रहेको कर्णाली डेभलपमेन्ट बैङ्कलाई राष्ट्र बैङ्कले दुई वर्ष अघिदेखि निगरानीमा राखेको थियो । विभिन्न निर्देशनका बावजुद खराब कर्जा बढ्ने र पछिल्लो समय दुई करोड ५० लाख क्लियरिङ हाउसबाट फिर्ता भएपछि राष्ट्र बैङ्कले पुस १० गते समस्याग्रस्त संस्था घोषणा गरेको थियो । बैङ्कमा करिब चार अर्ब ६० करोड निक्षेप रहेकोमा करिब तीन अर्ब रुपियाँ लगानी रहेको छ । पछिल्लो पटक खराब कर्जा ५० प्रतिशत पुगेको पाइएको छ । नेपालगञ्जस्थित कर्णाली डेभलपमेन्ट बैङ्क लिमिटेडको कार्यालय र नेपाल राष्ट्र बैङ्कले गठन गरेको व्यवस्थापन समूह । तस्बिरः गोविन्द शर्मा",
      "link": "https://gorkhapatraonline.com/news/138564",
      "image": "https://gorkhapatraonline.com/storage/media/244171/conversions/karnali-bank-original-thumb.jpg"
    },
    {
      "slug": "138502",
      "title": "विद्युत् चुहावट १२ दशमलव ७३  प्रतिशतमा सिमित",
      "timestamp": 1736553600000,
      "source": "gp",
      "content": "नेपाल विद्युत् प्राधिकरणले चुहावटलाई उल्लेख्य रूपमा घटाउन सफल भएको छ । प्राधिकरणले ऊर्जा जलस्रोत तथा सिँचाइ मन्त्रालयलाई बुझाएको विवरणअनुसार गत आवमा प्रणालीको विद्युत् चुहावट करिब १२ दशमलव ७३ प्रतिशतमा सीमित गरेको छ ।",
      "longContent": "काठमाडौँ, पुस २७ गते । नेपाल विद्युत् प्राधिकरणले चुहावटलाई उल्लेख्य रूपमा घटाउन सफल भएको छ । प्राधिकरणले ऊर्जा जलस्रोत तथा सिँचाइ मन्त्रालयलाई बुझाएको विवरणअनुसार गत आवमा प्रणालीको विद्युत् चुहावट करिब १२ दशमलव ७३ प्रतिशतमा सीमित गरेको छ । चुहावट घटाउनु पनि कमाउनु हो भन्ने मूल मर्मलाई आत्मसात् गरेको प्राधिकरणले अनाधिकृत विद्युत् चोरी तथा प्राविधिक चुहावटलाई कम गर्न अनेकन प्रयास गरिएको जनाएको छ । आठ वर्षअघिसम्म प्रणालीमा २५ दशमलव ७८ प्रतिशत विद्युत् चुहावट भइरहेको थियो । आव २०७९र८० मा विद्युत् चुहावट १३।४६ प्रतिशत थियो । आव २०८०र८१ मा चुहावट १२ दशमलव ७३ प्रतिशतमा सीमित गरिएको विवरणमा उल्लेख छ । प्राधिकरणले गत आवमा रू १४ अर्ब ४६ करोड नाफा कमाएको थियो । आव २०७२र७३ मा एकै वर्ष रू आठ अर्ब ८९ करोड खुद नोक्सानीमा रहेको प्राधिकरण ०७३र७४ मा रू एक अर्ब ५० करोड खुद नाफा कमाउँदै प्राधिकरणले नाफाको इतिहास सुरू गरेको थियो । त्यसपछि प्राधिकरण निरन्तर नाफामा छ आठ वर्षअघि रू ३४ अर्ब ६१ करोड सञ्चित घाटामा रहेको प्राधिकरणले  अहिले  रू ४७ अर्ब ४१ करोड सञ्चित नाफा गरेको  छ ।प्राधिकरणले आठ वर्षमा विद्युतीकरणमा ठूलो सफलता हात पारेको छ । आव २०७२र७३ मा विद्युतीकरणको अवस्था ५८ प्रतिशत मात्र थियो । तीन वर्षअघि ८९ दशमलव आठ प्रतिशत रहेको विद्युतीकरण अहिले ९९ प्रतिशत पुगेको छ । प्राधिकरणका कार्यकारी निर्देशक घिसिङले वित्तीय अवस्थामा थप सुधार, संस्थाभित्रको सुशासन, हरेक नागरिकको घरमा विद्युत् पु¥याउन विद्युतीकरण, विद्युत् आपूर्तिलाई पर्याप्त, भरपर्दो, गुणस्तरीय तथा सुरक्षित बनाउन प्रसारण र वितरणतर्फका पूर्वाधार संरचनाको विस्तार एवम् सुदृढीकरणमा विशेष ध्यान दिइएको जानकारी दिनुभयो । यस्तै, उत्पादनतर्फका ठूला जलविद्युत् आयोजना अगाडि बढाउने, आन्तरिक रूपमा खपत वृद्धि तथा अतिरिक्त भएको विद्युत् निर्यातलगायतलाई उच्च प्राथमिकतामा राखी कार्य अगाडि बढाइएको उहाँको भनाइ छ । देश लोडसेडिङमुक्त भएर नियमितरूपमा विद्युत् आपूर्ति हुन थालेपछि प्रणालीमा उत्पन्न भएको चुनौतीलाई सम्बोधन गर्न र उपभोक्तालाई विश्वसनीय र गुणस्तरीय विद्युत् आपूर्तिका लागि प्रणालीको पूर्वाधार विस्तार, सुधार एवं प्रविधिमार्फत स्वचालित गर्ने कार्यलाई विशेष प्राथमिकताका साथ अगाडि बढाइएको छ । इक्रा नेपालले गरेको क्रेडिट रेटिङमा प्राधिकरणले निरन्तर ‘डबल ए प्लस’ रेटिङ पाइरहेको छ । गत आवको वर्षायाममा देशभित्र खपत गरी बढी भएको विद्युत् भारतर्फ निर्यात गरी रू १७ अर्ब सात करोड आम्दानी गरेको थियो । गत आवमा आयातभन्दा करिब १३ करोड बढीको विद्युत् निर्यात गरी खुद विद्युत् आयातकर्ताबाट नेपाल खुद विद्युत् निर्यातकर्ता बनेर इतिहास बनाउन सफल भएको छ ।",
      "link": "https://gorkhapatraonline.com/news/138502",
      "image": "https://gorkhapatraonline.com/storage/media/244046/conversions/bijuli-tar-original-thumb.jpg"
    },
    {
      "slug": "138469",
      "title": "यस्तो छ आजको विनिमय दर",
      "timestamp": 1736553600000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कले निर्धारण गरेको दर अनुसार आज पुनः अमेरिकी डलरको मूल्य उकालो लागेर हालसम्मकै उच्च बिन्दुमा पुगेको छ ।",
      "longContent": "काठमाडौँ, पुस २७ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कले निर्धारण गरेको दर अनुसार आज पुनः अमेरिकी डलरको मूल्य उकालो लागेर हालसम्मकै उच्च बिन्दुमा पुगेको छ । यस्तै, अधिकांश विदेशी मुद्राको भाउमा आज वृद्धि भएको छ । विनिमयदर अनुसार,   युरोपियन युरो, युके पाउन्ड स्ट्रलिङ, अष्ट्रेलियन डलर, सिङ्गापुर डलर, चिनियाँ युआन, साउदी अरेबियन रियाल, कतारी रियाल, थाई भाट, युएई दिराम, मलेसियन रिङ्गेट, स्विडिस क्रोनर,डेनिस क्रोनर, हङकङ डलर, कुवेती दिनार, बहराइन दिनार, ओमनी रियालको मूल्य बढेको  छ । निधौरित विनिमयदर अनुसार, अमेरिकी डलर एकको खरिदर एक सय ३७ रुपैयाँ २५ पैसा र बिक्रीदर एक सय ३७ रुपैयाँ ८५ पैसा कायम भएको छ । युरोपियन युरो  एकको खरिदर एक सय ४१ रुपैयाँ ४० पैसा र बिक्रीदर एक सय ४१ रुपैयाँ ०२ पैसा, युके पाउन्ड स्ट्रलिङ एकको खरिदर एक सय ६८ रुपैयाँ ७४ पैसा र बिक्रीदर एक सय ६९ रुपैयाँ ४८पैसा, स्विस फ्र्याङ्क एकको खरिदर एक सय ५० रुपैयाँ १६ पैसा र बिक्रीदर एक सय ५० रुपैयाँ ८२ पैसा कायम गरिएको छ । अष्ट्रेलियन डलर एकको खरिदर ८४ रुपैयाँ ९५  पैसा र बिक्रीदर ८५ रुपैयाँ ३२ पैसा, क्यानेडियन डलर एकको खरिदर ९५ रुपैयाँ २९ पैसा र बिक्रीदर ९५ रुपैयाँ ७१ पैसा, सिङ्गापुर डलर एकको खरिदर एक सय रुपैयाँ ३४ पैसा र बिक्रीदर एक सय रुपैयाँ ७७ पैसा निर्धारण गरिएको छ । जापानी येन १० को खरिदर आठ रुपैयाँ ६८ पैसा र बिक्रीदर आठ रुपैयाँ ७२ पैसा,  चिनियाँ युआन एकको खरिदर १८ रुपैयाँ ७२ पैसा र बिक्रीदर १८ रुपैयाँ ८० पैसा,साउदी अरेबियन रियाल एकको खरिदर ३६ रुपैयाँ ५६ पैसा र बिक्रीदर ३६ रुपैयाँ ७२ पैसा, कतारी रियाल एकको खरिददर ३७ रुपैयाँ ६५ पैसा र बिक्रीदर ३७ रुपैयाँ ८१ पैसा कायम भएको छ । केन्द्रीय बैङ्कका अनुसार थाई भाट एकको खरिदर तीन रुपैयाँ ९७ पैसा र बिक्रीदर तीन रुपैयाँ ९९ पैसा,े युएई दिराम एकको खरिदर ३७ रुपैयाँ ३७ पैसा र बिक्रीदर ३७ रुपैयाँ ५३ पैसा, मलेसियन रिङ्गेट एकको खरिदर ३० रुपैयाँ ५२ पैसा र बिक्रीदर ३० रुपैयाँ ६६ पैसा,साउथ कोरियन वन एक सयको खरिददर नौ रुपैयाँ ३५ पैसा र बिक्रीदर नौ रुपैयाँ ३९ पैसा, स्विडिस क्रोनर एकको खरिदर १२ रुपैयाँ ३१ पैसा र बिक्रीदर १२ रुपैयाँ ३६ पैसा र डेनिस क्रोनर एकको खरिदर १८ रुपैयाँ ९५ पैसा र बिक्री दर १९ रुपैयाँ  ०३ तोकिएको छ । राष्ट्र बैङ्कले हङकङ डलर एकको खरिदर १७ रुपैयाँ ६३ पैसा र बिक्रीदर १७ रुपैयाँ ७१ पैसा, कुवेती दिनार एकको खरिदर चार सय ४४ रुपैयाँ ९९ पैसा र बिक्रीदर चार सय ४६ रुपैयाँ ९३ पैसा, बहराइन दिनार एकको खरिदर तीन सय ६४ रुपैयाँ ०८ पैसा र बिक्रीदर तीन सय ६५ रुपैयाँ ६७ पैसा, ओमनी रियाल एकको खरिदर तीन सय ५६ रुपैयाँ ५२ पैसा र बिक्रीदर तीन सय ५८ रुपैयाँ ०८ पैसा तथा भारतीय रुपैयाँ एक सयको खरिदर एक सय ६० रुपैयाँ र बिक्रीदर एक सय ६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/138469",
      "image": "https://gorkhapatraonline.com/storage/media/244004/conversions/money-exchange-original-thumb.jpg"
    },
    {
      "slug": "138466",
      "title": "विषादीयुक्त टाटेसिमी नष्ट",
      "timestamp": 1736553600000,
      "source": "gp",
      "content": "काठमाडौँस्थित कालीमाटी फलफूल तथा तरकारी बजारमा भित्रिएको तरकारीमा विषादीको मात्रा धेरै देखिएको छ ।",
      "longContent": "गोरखापत्र समाचारदाता काठमाडौँ, पुस २७ गते । काठमाडौँस्थित कालीमाटी फलफूल तथा तरकारी बजारमा भित्रिएको तरकारीमा विषादीको मात्रा धेरै देखिएको छ । शुक्रबार बिहान गरिएको परीक्षणमा टाटे सिमीमा कार्बामेट विषादीको मात्रा अधिक भएको फेला परेको छ । कालीमाटीस्थित विषादी अवशेष द्रुत विश्लेषण प्रयोगशाला एकाइले सर्लाहीबाट आएको टाटेसिमीको नमुना परीक्षण गर्दा उक्त विषादीको मात्रा अधिक पाइएको हो । सर्लाहीको तरकारी आयात गर्ने व्यापारी रामकैलाल चौधरीले शुक्रबार कालीमाटीमा ल्याएको चार/पाँच सय क्विन्टल टाटेसिमीको परीक्षण गर्दा विषादीको मात्रा ५५.५११ भेटिएको जनाइएको छ । उक्त सिमी खान अयोग्य भएपछि शुक्रबार नै कालीमाटी फलफूल तथा तरकारी बजार विकास समितिले कालीमाटी प्रहारी प्रभागको सहयोगमा नष्ट गरेको जनाइएको छ । यो साताको सुरुदेखि रायो सागमा लगातार कार्बामेट र अगानोफस्टफेट नामक विषादीको मात्रा एक सयसम्म देखिएको छ । समितिका अनुसार भक्तपुर र काठमाडौँको चन्द्रागिरिका कृषि फार्ममा उत्पादन भएका रायो सागमा अधिक मात्रा विषादी प्रयोग भएको पाइएको हो । काठमाडौँका किसान युवराज पराजुलीले गत बुधबार कालीमाटी तरकारी बजारमा बेच्न ल्याएको रायो सागमा ९९.२३ प्रतिशतको हाराहारीमा घातक अर्गेनोफस्फेटको मात्रा पाइएको थियो । यस्तै बुधबार नै भक्तपुरका किसान सुनील होजाले ल्याएको जिरीको सागमा ८८.८४ प्रतिशतको हाराहारीमा अर्गेनोफस्फेट पाइएको थियो ।सोही दिन काठमाडौँको दुर्गा लुवानीले ल्याएको मार्फा सागमा ८३.७७ रोकावट प्रतिशतको हाराहारीमा अर्गेनोफस्फेट पाइएको थियो । यस्तै भक्तपुरका किसान शिवलाल ढकालले ल्याएको पाकुचा सागमा ५४.८६ रोकावट प्रतिशतको हाराहारीमा सोही विषादी पाइएको थियो ।यसै गरी मङ्गलबार काठमाडौँको किसान श्रीराम आचार्यले ल्याएको रायो सागमा ९२.२४ र भक्तपुरको किसान कृष्णमाया तामाङले ल्याएको रायो सागमा ७५.५५ रोकावट प्रतिशतको मात्रामा अर्गेनोफस्फेट पाइएको थियो । सरकारले रोकावट प्रतिशतको दर ३५ प्रतिशतभन्दा कम हुँदा उपभोगयोग्य मानेको छ । ३५ देखि ४५ प्रतिशत पाइएमा केही दिन राखेर मात्रै उपभोग गर्न मापदण्ड बनाएको छ । यस्तै ४५ प्रतिशतभन्दा बढी भयो भने त्यस्ता तरकारी तथा साग उपभोगका लागि प्रतिबन्ध लगाएको छ ।",
      "link": "https://gorkhapatraonline.com/news/138466",
      "image": "https://gorkhapatraonline.com/storage/media/244001/conversions/tarkari_bazar-original-thumb.jpg"
    },
    {
      "slug": "138465",
      "title": "नेपाल बैङ्कका कर्मचारी र ग्राहकलाई बुद्ध एयरमा छुट",
      "timestamp": 1736553600000,
      "source": "gp",
      "content": "नेपाल बैङ्क लिमिटेडमा कार्यरत कर्मचारी र ग्राहकले बुद्ध एयरबाट प्रदान गरिने हवाई र कार्गो सेवाका विभिन्न शुल्कमा विशेष छुट पाउने भएका छन् ।",
      "longContent": "गोरखापत्र समाचारदाताकाठमाडौँ, पुस २७ गते । नेपाल बैङ्क लिमिटेडमा कार्यरत कर्मचारी र ग्राहकले बुद्ध एयरबाट प्रदान गरिने हवाई र कार्गो सेवाका विभिन्न शुल्कमा विशेष छुट पाउने भएका छन् । बैङ्कमा कार्यरत कर्मचारी र बैङ्कमा खाता रहेका ग्राहकलाई बुद्ध एयरबाट प्रदान गरिने छुट प्रदान गर्नेसम्बन्धी सम्झौतामा हस्ताक्षर भएको छ ।सम्झौता अनुसार बुद्ध एयरबाट प्रदान गरिने विविध सेवामा लाग्ने शुल्कमा नेपाल बैङ्कमा कार्यरत कर्मचारी र ग्राहकलाई टिकट शुल्कमा आठ प्रतिशत र बैङ्कमा कार्यरत कर्मचारीलाई कार्गो सेवामा ३० प्रतिशतले छुट हुने भएको छ ।सम्झौतापत्रमा बैङ्कका तर्फबाट सहायक प्रमुख कार्यकारी अधिकृत प्रकाशकुमार अधिकारी र बुद्ध एयरका तर्फबाट मार्केटिङ निर्देशक रूपेश जोशीले हस्ताक्षर गर्नुभयो ।",
      "link": "https://gorkhapatraonline.com/news/138465",
      "image": "https://gorkhapatraonline.com/storage/media/244000/conversions/budda-air-original-thumb.jpg"
    },
    {
      "slug": "138464",
      "title": "ग्यासमा फरक फरक मूल्य कायम गर्ने तयारी",
      "timestamp": 1736553600000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले आगामी माघदेखि खाना पकाउने एलपी ग्यासमा फरक फरक मूल्य कायम गर्ने तयारी गरिएको जानकारी दिनुभयो ।",
      "longContent": "गोरखापत्र समाचारदाताकाठमाडौँ, पुस २७ गते । उद्योग, वाणिज्य तथा आपूर्तिमन्त्री दामोदर भण्डारीले आगामी माघदेखि खाना पकाउने एलपी ग्यासमा फरक फरक मूल्य कायम गर्ने तयारी गरिएको जानकारी दिनुभयो । शुक्रबार आयोजित नेपाल आयल निगमको ५५ औँ वार्षिकोत्सवको उद्घाटन गर्दै मन्त्री भण्डारीले ग्यासलाई औद्योगिक र घरायसी प्रयोजनका लागि छुट्याएर दोहोरो मूल्य कायम गरिने बताउनुभएको हो । “हाल ग्यासमा दिइरहेको अनुदानबाट वार्षिक ११ अर्ब रुपियाँ खर्च भइरहेको छ तर यसको लाभ सर्वसाधारणभन्दा पनि व्यवसायीले लिइरहेका छन्,” मन्त्री भण्डारीले भन्नुभयो । उहाँले ग्यासको फरक फरक मूल्य बनाएर घरायसी उपभोक्तालाई अनुदानको व्यवस्था गर्ने उल्लेख गर्नुभयो ।व्यवसायीले ग्यासमा मूल्य अभिवृद्धि कर (भ्याट) फिर्ता पाउने र अनुदान पनि प्रयोग गर्ने हुँदा दोहोरो फाइदा लिएकाले घरायसी उपभोक्तालाई मात्र अनुदान दिने गरी तयारी गरिएको उहाँले जानकारी दिनुभयो । अहिले प्रतिसिलिन्डरमा तीन सय अनुदान रहेको छ । त्यो अनुदान घरायसी प्रयोजनमा सीमित गर्ने हो भने वार्षिक नौ अर्ब रुपियाँले पुग्ने र दुई अर्ब बचत हुने मन्त्री भण्डारीको भनाइ छ । घरायसी प्रयोजनमा दिएको अनुदान अझै बढाएर आमउपभोक्तालाई सहुलियत दिने तयारी गरिएको उहाँले जानकारी दिनुभयो । १४.२ किलोको ग्यास सिलिन्डरको भ्याटसहित खुद्रा बिक्री मूल्य एक हजार ९१० रुपियाँ निर्धारण गरिएको छ । ग्यासमा लाग्दै आएको भ्याट होटेल, रेस्टुरेन्ट, औद्योगिक प्रयोजनमा खपत गर्ने व्यवसायीले फिर्ता पाउँछन् । पाँचतारे होटेलदेखि सडकपेटीसम्म चिया पकाउने र घरायसी प्रयोजनका लागि हाल ग्यासको एउटै मूल्य छ । मन्त्री भण्डारीले निगमले समयसापेक्ष व्यापार विविधीकरण गर्दै जानुपर्ने बताउनुभयो । ढुवानी, डिलर ग्यासको सन्दर्भ मात्र निगमको प्रमुख कामको क्षेत्र होइन, मन्त्री भण्डारीले भन्नुभयो, “नतिजा देखिने गरी नयाँ ढङ्गले काम अगाडि बढाउनु पर्छ ।” निगमको समस्या व्यवसायीले देखाउने र व्यवसायीका समस्या निगम देखाउने प्रवृत्तिबाट हटेर व्यावसायिक क्षमता वृद्धि गर्न प्रस्ताव लिएर आउनुहोस् निर्णय गर्न मन्त्रालय तयार छ, मन्त्री भण्डारीले भन्नुभयो । “त्रिभुवन अन्तर्राष्ट्रिय विमानस्थलभित्र रहेको हवाई इन्धन डिपो स्थानान्तरण गर्ने प्रक्रिया अगाडि बढे पनि जुन गतिमा काम हुनुपर्ने हो हुन नसकेको र निगम यसमा उदासीन देखिएको छ” उहाँले भन्नुभयो । सो अवसरमा उद्योग सचिव कृष्ण राउतले निगमले पेट्रोलियत पदार्थ मात्र नभएर वैकिल्पक ऊर्जातर्फ व्यापार विस्तार गर्न आवश्यक रहेको बताउनुभयो । १० वर्षमा निगमलाई कसरी लैजाने भनेर रणनीति योजना बनाउन सुझाव दिँदै उहाँले स्वचालित मूल्य प्रणाली समय अनुसार परिवर्तन गर्दै जानुपर्ने बताउनुभयो । निगमका कार्यकारी निर्देशक चण्डिकाप्रसाद भट्टले इन्धनको आपूर्ति, भण्डारण र वितरणसँगै पूर्वाधार निर्माणको काम अगाडि बढाएको जानकारी दिनुभयो । इन्धनमा लागु गरिएको स्वचालित मूल्य प्रणालीले निगमको आर्थिक सुधारसँगै, २०७६ सालदेखि सञ्चालनमा आएको पेट्रोलियम पाइप लाइनले इन्धनको बिक्री मूल्यमा तीन रुपियाँ सस्तो पर्न गएको जानकारी दिनुभयो । दोस्रो चरणको पाइप लाइन विस्तारका लागि विस्तृत परियोजना प्रतिवेदन (डिपिआर) को अन्तिम चरणमा पुगेको जानकारी दिनुभयो ।  नेपाल एलपी ग्यास उद्योग सङ्घका अध्यक्ष शिवप्रसाद घिमिरेले ग्यास पाइपलाइनबाट भित्र्याएर भण्डारण गर्न आवश्यक रहेको बताउनुभयो । वार्षिकोत्सवका अवसरमा कार्यसम्पादनमा उत्कृष्ट कर्मचारीलाई सम्मान तथा पुरस्कार वितरण गरिएको थियो ।",
      "link": "https://gorkhapatraonline.com/news/138464",
      "image": "https://gorkhapatraonline.com/storage/media/243999/conversions/HRB-KTM-261000132531copy-(1)-original-thumb.jpg"
    },
    {
      "slug": "138463",
      "title": "पाँच महिनामा मूल्यवृद्धि उच्च",
      "timestamp": 1736553600000,
      "source": "gp",
      "content": "मुलुकको मुद्रास्फीति दर छ प्रतिशतको विन्दुभन्दा माथि लागेको छ । नेपाल राष्ट्र बैङ्कको तथ्याङ्क अनुसार मूल्य वृद्धिदर (मुद्रास्फीति) अघिल्लो वर्षको तुलनामा बढेको हो ।",
      "longContent": "गोरखापत्र समाचारदाताकाठमाडौँ, पुस २७ गते । मुलुकको मुद्रास्फीति दर छ प्रतिशतको विन्दुभन्दा माथि लागेको छ । नेपाल राष्ट्र बैङ्कको तथ्याङ्क अनुसार मूल्य वृद्धिदर (मुद्रास्फीति) अघिल्लो वर्षको तुलनामा बढेको हो । चालु आर्थिक वर्ष २०८१/८२ को २०८१ को मङ्सिरसम्ममा औसत उपभोक्ता मुद्रास्फीति ६.०५ प्रतिशत रहेको छ । अघिल्लो आव यस्तो मुद्रास्फीति ४.९५ प्रतिशत रहेको थियो ।राष्ट्र बैङ्कले प्रकाशित गरेको आव २०८१/८२ को पाँच महिनाको तथ्याङ्कमा आधारित देशको वर्तमान आर्थिक तथा वित्तीय स्थितिका अनुसार समीक्षा महिनामा खाद्य तथा पेयपदार्थ समूहको मुद्रास्फीति ९.९९ प्रतिशत र गैरखाद्य तथा सेवा समूहको मुद्रास्फीति ३.९२ प्रतिशत रहेको छ । अघिल्लो वर्ष सोही अवधिमा यी समूहको मुद्रास्फीति क्रमशः ५.०० प्रतिशत र ४.९२ प्रतिशतले वृद्धि भएको थियो ।वस्तु व्यापार घाटा १.५ प्रतिशतले वृद्धिसमीक्षा अवधिमा कुल वस्तु व्यापार घाटा १.५ प्रतिशतले बढेर पाँच खर्ब ८७ अर्ब ८३ करोड पुगेको छ । अघिल्लो वर्षको सोही अवधिमा यस्तो घाटामा ३.१ प्रतिशतले कमी आएको थियो । अघिल्लो वर्षको सोही अवधिमा निर्यात आयात अनुपात ९.८ प्रतिशत रहेकामा अहिले ११.१ प्रतिशत पुगेको छ । समीक्षा अवधिमा कुल वस्तु निर्यात १६.५ प्रतिशतले बढेर ७३ अर्ब ६६ करोड पुगेको छ । जसमा अघिल्लो वर्षको सोही अवधिमा ६.१ प्रतिशतले कमी आएको थियो । गन्तव्यका आधारमा भारत र चीनतर्फको निर्यात क्रमशः २३.७ प्रतिशत र ६८.९ प्रतिशतले बढेको छ भने अन्य मुलुकतर्फ भएको निर्यातमा १.२ प्रतिशतले कमी आएको छ ।समीक्षा अवधिमा कुल वस्तु आयात ३.० प्रतिशतले बढेर छ खर्ब ६१ अर्ब ४९ करोड पुगेको छ । अघिल्लो वर्षको सोही अवधिमा यस्तो आयातमा ३.४ प्रतिशतले कमी आएको थियो । वस्तु आयात गरिने मुलुकका आधारमा भारत र चीनबाट भएको आयात क्रमशः ४.० प्रतिशत र ४.६ प्रतिशतले बढेको छ भने अन्य मुलुकको आयातमा १.८ प्रतिशतले कमी आएको छ ।पाँच महिनामा साढे छ खर्ब रेमिट्यान्सचालु आवको पाँच महिनामा रेमिट्यान्स आप्रवाह ४.४ प्रतिशतले बढेर छ खर्ब ४० अर्ब ४३ करोड पुगेको हो । अघिल्लो वर्षको सोही अवधिमा विप्रेषण आप्रवाह २४.२ प्रतिशतले बढेको थियो । अमेरिकी डलरमा रेमिट्यान्स आप्रवाह २.५ प्रतिशतले बढेर चार अर्ब ७३ करोड पुगेको छ । अघिल्लो वर्ष यस्तो आप्रवाह २१.१ प्रतिशतले बढेको थियो ।चालु खाता एक खर्ब चालिस अर्बले बचतमासमीक्षा अवधिमा चालु खाता एक खर्ब ४० अर्ब ७१ करोडले बचतमा रहेको छ । अघिल्लो वर्षको सोही अवधिमा चालु खाता एक खर्ब ४१ अर्ब तीन करोडले बचतमा रहेको थियो । अमेरिकी डलरमा अघिल्लो वर्षको सोही अवधिमा एक अर्ब छ करोडले बचतमा रहेको चालु खाता समीक्षा अवधिमा एक अर्ब चार करोडले बचतमा रहेको छ । समीक्षा अवधिमा खुद पुँजीगत ट्रान्सफर तीन अर्ब ५० करोड रहेको छ । अघिल्लो वर्षको सोही अवधिमा यस्तो ट्रान्सफर दुई अर्ब ८७ करोड रहेको थियो । यसै गरी समीक्षा अवधिमा छ अर्ब तीन करोड प्रत्यक्ष वैदेशिक (इक्विटी मात्र) लगानी भित्रिएको छ । अघिल्लो वर्षको सोही अवधिमा यस्तो प्रत्यक्ष वैदेशिक (इक्विटी मात्र) लगानी आप्रवाह तीन अर्ब ९३ करोड रहेको थियो ।शोधनान्तर स्थिति दुई खर्ब पच्चिस अर्बले बचतमासमीक्षा अवधिमा शोधनान्तर स्थिति दुई खर्ब २५ अर्ब ३४ करोडले बचतमा रहेको छ । अघिल्लो वर्षको सोही अवधिमा शोधनान्तर स्थिति दुई खर्ब १६ अर्ब पाँच करोडले बचतमा रहेको थियो । अमेरिकी डलरमा अघिल्लो वर्षको सोही अवधिमा एक अर्ब ६३ करोडले बचतमा रहेको शोधनान्तर स्थिति समीक्षा अवधिमा एक अर्ब ६७ करोडले बचतमा रहेको छ । यस्तै गत असार मसान्तमा २० खर्ब ४१ अर्ब १० करोड बराबर रहेको कुल विदेशी विनिमय सञ्चिति ११.४ प्रतिशतले बढेर २०८१ मङ्सिर मसान्तमा २२ खर्ब ७३ अर्ब २६ करोड पुगेको छ । अमेरिकी डलरमा यस्तो सञ्चिति २०८१ असार मसान्तमा १५ अर्ब २७ करोड रहेकोमा २०८१ मङ्सिर मसान्तमा ९.७ प्रतिशतले वृद्धि भई १६ अर्ब ७६ करोड पुगेको छ ।",
      "link": "https://gorkhapatraonline.com/news/138463",
      "image": "https://gorkhapatraonline.com/storage/media/243998/conversions/NRB_1-original-thumb.jpg"
    },
    {
      "slug": "138462",
      "title": "सिमेन्ट खरिद रोक्ने चेतावनी",
      "timestamp": 1736553600000,
      "source": "gp",
      "content": "सिमेन्टमा पछिल्लो समय अत्यधिक मूल्यवृद्धि गरिएको विरोधमा हार्डवेयर व्यवसायी आन्दोलित छन् । उनीहरूले उद्योगले उत्पादन गरेको सिमेन्ट खरिद गरेर बिक्रीसमेत नगर्ने चेतावनी दिएका छन् ।",
      "longContent": "रङ्गेली समाचारदाताविराटनगर, पुस २७ गते । सिमेन्टमा पछिल्लो समय अत्यधिक मूल्यवृद्धि गरिएको विरोधमा हार्डवेयर व्यवसायी आन्दोलित छन् । उनीहरूले उद्योगले उत्पादन गरेको सिमेन्ट खरिद गरेर बिक्रीसमेत नगर्ने चेतावनी दिएका छन् । उद्योगले कार्टेलिङ गरेर मूल्यवृद्धि गरेको विरोधमा मोरङ–सुनसरीका हार्डवेयर व्यवसायीले बिहीबार साँझ विराटनगरमा आकस्मिक बैठक बसेर शुक्रबारदेखि आन्दोलन सुरु गरेका हुन् ।  उत्पादक उद्योगविरुद्ध व्यवसायीले शुक्रबार एक दिनका लागि सुनसरी जिल्लाका सबै हार्डवेयर पसल बन्द गरेर विरोध जनाएका छन् । विराटनगरका हार्डवेयर पसलले पसलअगाडि ब्यानर टाँगेर विरोध जनाएका हुन् । ‘सिमेन्टको मूल्यवृद्धिविरुद्ध हामी आन्दोलित छौँ’ लेखिएको ब्यानर पसलअगाडि टाँगिएको छ ।मोरङ–सुनसरीका डिलर र अन्य व्यवसायीले शुक्रबारदेखि उद्योगमा सिमेन्टको अर्डर गर्न बन्द गरेको जनाइएको छ । विराटनगर हार्डवेयर सङ्घका महासचिव देवीप्रसाद पोखरेलले ढुवानी व्यवसायीलाई पनि उद्योगबाट सिमेन्टको ढुवानी नगर्न अनुरोध गरिएको जानकारी दिनुभयो । सुनसरी हार्डवेयर सङ्घर्ष समितिका संयोजक माधव पाठकले उद्योगले अति गरेपछि व्यवसायी आन्दोलित हुनु परेको बताउनुभयो । उहाँले उपभोक्ताले खरिद गर्नै नसक्ने गरी मूल्य बढाउने कार्यलाई सरकारले रोक्नुपर्ने माग गर्नुभयो । उहाँले मङ्सिर १ यता लगातार वृद्धि भएको मूल्यले कारोबार ठप्प भइरहेको बताउँदै सरकारले त्यो मूल्य कायम गराउनुपर्ने माग गर्नुभयो । “मङ्सिर १ गतेको मूल्यमा कारोबार गर्ने वातावरण नभए सिमेन्ट खरिद गर्न सकिँदैन । यसले समग्र देशको पूर्वाधार निर्माणलाई समेत असर गरिरहेको छ ।” पाठकले भन्नुभयो ।विराटनगर हार्डवेयर सङ्घका महासचिव पोखरेलका अनुसार मङ्सिरको पहिलो हप्तामा उद्योगले विराटनगरस्थित पसललाई ओपिसी सिमेन्ट बोराको ५७५ रुपियाँमा उपलब्ध गराउँदै आएका थिए । खुद्रा पसलेले उपभोक्तालाई छ सय रुपियाँमा बिक्री गर्दथे । “पुस लागेपछि उद्योगले बोराको ८२० रुपियाँ लिन थालेका छन् । उपभोक्ताले ८२० प्रतिबोरा खरिद गर्नुपर्ने अवस्था छ । किन मूल्यवृद्धि गरिएको हो ? भन्ने आधिकारिक धारणा उद्योगीले सार्वजनिक गरेका छैनन् । सरकारले यसलाई रोक्ने उपाय खोज्नु पर्छ,” पोखरेलले भन्नुभयो । अर्को समस्या भनेको उद्योगले डिलरलाई दिने सिमेन्टमा ७० प्रतिशत कटौती गरेका छन् । हेर्दा उत्पादन नभएर जस्तो देखिए पनि कृत्रिम अभाव सिर्जना गरेर मूल्य बढाइएको व्यवसायीको बुझाइ छ । स्थानीय तहले निर्माणका काम सुरु गरेपछि सिमेन्टमा बढाइएको मूल्यले कामसमेत ठप्प छ । उपभोक्तालाई नै सिमेन्ट दिन नसक्ने अवस्थामा विकास निर्माणका संलग्न ठेकेदारलाई सिमेन्ट बिक्री गर्न नपुगिरहेको उनीहरूको भनाइ छ । मङ्सिरमा १० गाडीसम्म सिमेन्ट उपलब्ध गराउने उद्योगले अहिले तीन गाडी मात्रै उपलब्ध गराउने गरेका हुन् ।",
      "link": "https://gorkhapatraonline.com/news/138462",
      "image": "https://gorkhapatraonline.com/storage/media/243997/conversions/Cement-Aandolan-original-thumb.jpg"
    },
    {
      "slug": "138460",
      "title": "गाउँलाई आफ्नै उत्पादन हितकारी",
      "timestamp": 1736553600000,
      "source": "gp",
      "content": "देशमा बजार अर्थतन्त्र हाबी भएर स्थानीय उत्पादन क्रमशः लोप हुँदै गइरहेका बेला खोटाङको दिक्तेल रूपाकोट मझुवागढी नगरपालिका–१४ का केही गाउँमा बहुराष्ट्रिय तथा राष्ट्रिय कम्पनीका पेय पदार्थलाई विस्थापित गर्दै स्थानीय उत्पादन मात्र प्रयोग गर्ने अभ्यास थालिएको छ ।",
      "longContent": "राजेश चाम्लिङ राई/राजकुमार भट्टराईखोटाङ, पुस २७ गते ।  देशमा बजार अर्थतन्त्र हाबी भएर स्थानीय उत्पादन क्रमशः लोप हुँदै गइरहेका बेला खोटाङको दिक्तेल रूपाकोट मझुवागढी नगरपालिका–१४ का केही गाउँमा बहुराष्ट्रिय तथा राष्ट्रिय कम्पनीका पेय पदार्थलाई विस्थापित गर्दै स्थानीय उत्पादन मात्र प्रयोग गर्ने अभ्यास थालिएको छ ।साबिक बुइपा गाविस भनेर चिनिने हाल नगरको वडा नं. १४ का गैरीफुलेली, टारी, खुसुङ्खा, उर्लेनी, छापगाउँ तीनधारेलगायतका गाउँमा बहुराष्ट्रिय कम्पनीका ड्यु, पेप्सी, कोकाकोला, बियर, ह्विस्कीलगायतका पेय पदार्थ प्रयोग बन्द गरिएको छ । आयातित पेय पदार्थको अत्यधिक प्रयोगले अर्मपर्म र साथसहयोगमा आधारित गाउँको आर्थिक जनजीवनमै असर पार्न थालेपछि गाउँलेले सामूहिक निर्णय गरेर यस्ता पदार्थको प्रयोग बन्द गरेका हुन् । “छिप्ती र लेक्पामा मात्र सुनिएको छैन,” गैरीफुलेली सेवा समाजका अध्यक्ष अरुण राई भन्नुहुन्छ, “तीबाहेक हाम्रो वडाभरिका अधिकांश गाउँलेले ड्यु, कोक, बियर, रम, ह्विस्की प्रयोग गर्न छाडेका छन् ।” यी पेय पदार्थको सट्टामा अहिले पानी, चिया, दहीमही तथा गाउँमै उत्पादित मदिरा प्रयोग गर्न थालिएको छ ।  यो वडाको जनसङ्ख्या करिब छ हजार छ । यसमध्ये करिब आधा जनसङ्ख्या ओगट्ने गाउँमा यो अभियान फैलिएको छ । जनसङ्ख्या र भूगोलका हिसाबले नगरपालिकाको सबभन्दा ठुलो वडा पनि हो । बिहे, पास्नी, छेवर, मरौपरौ जस्ता सामाजिक कार्यमा आयातित पेय पदार्थको अधिक प्रयोग हुन थालेपछि फुलेली सेवा समाजको पहलमा सबै गाउँले मिलेर गत असोज २९ गते गाउँमा बाह्य पेय पदार्थ प्रयोग नगर्ने/नगराउने निर्णय गरिएको राईले बताउनुभयो । उहाँका अनुसार सामाजिक तथा सांस्कृतिक कार्यमा मात्र नभएर गाउँघरको मेलापात, अर्मपर्ममा समेत आयातित पेय पदार्थ प्रयोग गर्न थालिएको थियो ।  “एउटै बिहेमा ५० हजारसम्मको ड्यु र लाख रुपियाँसम्मको आयातित रक्सी प्रयोग हुन थालेको थियो,” राजधानीमा रहे पनि प्रायः गाउँका गतिविधिमा सामेल भइरहनुभएका फुलेली सेवा समाज काठमाडौँका अध्यक्ष परशुराम राईले भन्नुभयो, “यस्तो अवस्थामा गाउँमा आर्थिक असमानता स्पष्ट झल्कने र गाउँको लाखौँ रकम पनि बाहिरने भएपछि बन्द गर्ने निर्णय भएको हो ।” गाउँलेहरूका अनुसार हुनेखानेले लाखौँ रुपियाँको पेय पदार्थ किनेर ल्याउन सके पनि आर्थिक अवस्था कमजोर भएका परिवार पेय पदार्थ किन्ने नाममा ऋणमा भासिन थालेका थिए । “आफ्नो इज्जत राख्नै भए पनि खेतालालाई ड्यु, कोक वा आयातित रक्सी किनेर खुवाउनुपर्ने जस्तो अवस्था आयो,” अध्यक्ष अरुण राईले भन्नुभयो, “यसरी अर्मपर्म साथ सहयोगमा चलिरहेको हाम्रो गाउँलेको आर्थिक जीवन नै धराशायी बन्ने भयो । अनि हामीले सल्लाह गरेर यस्तो पदार्थको प्रयोग बन्द गरेका हौँ ।” गाउँका विपन्न परिवारलाई पेय पदार्थमा हुने खर्च र ऋणबाट जोगाउनका लागि आयातित पेय पदार्थ प्रयोग नगर्ने/नगराउने निर्णय गर्नु परेको उहाँहरूको भनाइ छ । दुःख गरेर बचाएको भएभरका पैसा पेय पदार्थ किन्नमा बाहिर जाने र मानव स्वास्थ्यमा असर पनि गर्ने भएकाले यस्तो निर्णय लिइएको उहाँको भनाइ छ । अध्यक्ष राईले भन्नुभयो, “सक्नेले त लाखौँको पेय पदार्थ ल्याउँछन् तर नसक्नेले पनि ऋणपान गरेर ल्याउनै पर्‍यो किनभने उसकोमा चाहिँ ल्याएन भन्छन् । सामान्य वर्गको मान्छेलाई गाह्रो भयो । देखासिकी र विकृति भयो । त्यही भएर बाहिरको कुनै पनि पेय पदार्थ प्रयोग नगरौँ भन्ने निर्णयमा पुगेका हौँ ।” फुलेली समाजका सदस्य विनोद राईले सामूहिक निर्णयपछि सबैलाई सहज भएको उल्लेख गर्दै आयातित पेय पदार्थको सट्टा गाउँमै उत्पादित जाँड, रक्सी, चिया, कफी प्रयोग गरिएको बताउनुभयो । यहाँ चाडवाडमा आउने छोरीचेलीलाई समेत बाह्य पेय पदार्थ नल्याउन सूचना दिइएको छ । यो अभियानको सुरुवात २०८० जेठ १ गते कुसुङ्खास्थित सूर्योदय सांस्कृतिक परिवारले सामूहिक निर्णय गरेपछि भएको थियो । उक्त निर्णयपछि हालसम्म गाउँमा आयातित पेय पदार्थ नभित्रिएको सूर्योदय सांस्कृतिक परिवारका अध्यक्ष प्रेम राईले बताउनुभयो । घट्यो खपत यी गाउँको सामूहिक निर्णयपछि वडाभित्र आयातित पेय पदार्थको खपत घटेको छ । यसअघि बुइपामा ड्यु मात्र वर्षमा ६० लाख रुपियाँभन्दा बढीको खपत हुने गरेको थियो । हाल ५० लाखभन्दा कम रकमको ड्यु आयात हुने श्रेष्ठ किराना स्टोरका प्रोप्राइटर सुदीप श्रेष्ठले बताउनुभयो । अहिले ड्युसँगै बियर, रम जस्ता पेय पदार्थको खपत पनि केही कम हुँदै आएको श्रेष्ठले बताउनुभयो । त्यसो त यस नगरपालिकाका प्रमुख तीर्थ भट्टराई आफैँ स्थानीय उत्पादन प्रवर्धनमा लागिरहनुभएको छ । उहाँको कार्यकक्षमा प्रयोग भएका सबै सामान स्थानीय बाँसबाट निर्मित छन् । “स्थानीय उत्पादनलाई प्रवर्धन गर्ने बुइपावासीहरूको अभियान प्रशंसनीय छ,” उहाँले भन्नुभयो, “यस्तै अभियानलाई प्रवर्धन गर्ने गरी हामी बाँस सम्मेलन आयोजना गर्दै छौँ ।” वडाध्यक्ष दिनेश राईले विभिन्न गाउँमा स्वस्फूर्त चलिरहेको यस्तो अभियान प्रशंसनीय भएको बताउँदै यसलाई नीतिगत रूपमा नगरभरि विस्तार गर्नेबारे छलफल चलिरहेको बताउनुभयो । “यसले गाउँलेहरूको अर्थजीवनमा केही न केही टेवा पुग्ने छ,” उहाँले भन्नुभयो, “आफूले आर्जन गर्ने रकम गाउँकै उत्पादन उपभोग गर्नमा प्रयोग गरिए गाउँलेको आर्थिक जीवनमा पनि सहयोग पुग्ने छ ।”",
      "link": "https://gorkhapatraonline.com/news/138460",
      "image": "https://gorkhapatraonline.com/storage/media/243995/conversions/gairi-fuleli-gau-khoatng-original-thumb.jpg"
    }
  ]
}