{
  "date": "2026-01-26T17:45:50.155Z",
  "news": [
    {
      "slug": "189550",
      "title": "कोरला नाका खुलेपछि बढ्दै आर्थिक कारोबार",
      "timestamp": 1769385600000,
      "source": "gp",
      "content": "सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमिको प्रयोग गरेर विद्रोहमा उत्रिए । सोही विद्रोहका कारण वि.सं. २०३२ देखि कोरला नाका आवत–जावतमा कडाइ गरियो ।",
      "longContent": "मुक्तिनाथ (मुस्ताङ), माघ १२ गते । सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमिको प्रयोग गरेर विद्रोहमा उत्रिए । सोही विद्रोहका कारण वि.सं. २०३२ देखि कोरला नाका आवतजावतमा कडाइ गरियो ।सन् १९८१ को नेपालचीनबिच व्यापार सम्झौताअनुसार सीमा क्षेत्रका बासिन्दालाई शून्य भन्सारमा तिब्बती सामग्रीको निरूबाध व्यापार गरिन्थ्यो । बि.स २०५८ सालसम्म प्रवेशमा कुनै अवरोध नरहेको सीमा वि.सं २०५९ देखि चीनले तारबार गरेर अन्तरदेशीय मेला बाहेकको अवधिमा नाका पूर्णरूपमा बन्द गरेपछि चाडपर्व र तिब्वतीको चाहनाअनुसार मात्र नाकामा व्यापार मेलामा करिब १५ दिनसम्म लाग्ने ब्यापार मेला आयोजना गरिए पनि कुनै समय बिचमै मेला रोकिएका घटनासमेत छन् । तिब्बतमा उत्पादन हुने सामान, कृषि तथा पशु मुस्ताङ प्रवेश गर्न सहज थियो भने मुस्ताङबाट नेपाली उत्पादन तिब्बतमा प्रवेश निकै कठिनाइ हुन्थ्यो । एक शताब्दी अघि पूर्णरूपमा रोकिएको नाका विस्तारै खुकुलो हुदै अहिले व्यावसायिक रूपमा सञ्चालनमा आएको छ । अनेक उतारचढाव र समस्याको गाँठो फुक्दै गएसँगै वि.स २०८० कात्तिक २७ देखि औपचारिक रुपमा भब्य समारोहबिच कोरला नाकाको उद्घाटन भएकोमा चालु आर्थिक वर्ष २०८२–८३ सालको भदौ ३० गते व्यावसायिक रूपमा सञ्चालनमा आएको नाकाले माघ ९ गतेसम्म ५ अर्ब ५४ करोड राजस्व सङ्कलन गरेको छ ।हालसम्म २ हजार ३ सय २९ विद्युतीय (ईभी) गाडीसहित मालवाहक, कन्टेनरमार्फत सामान पैठारी भएको छ भने निकासीतर्फ नेपालमा उत्पादन हुने हस्तकला सामग्री, कपडा लगायतका सामान रहेको छ । कोरला नाकाबाट –११ अर्बको पैठारी हुँदा २० करोड मूल्य बराबरको नेपालमा उत्पादन भएका हस्तकला, जडिबुटी, पस्मिना लगायत विभिन्न उत्पादन निकासी भएको छ ।समुन्द्रि सतहदेखि ४ हजार ६ सय ५० मिटर उचाइमा रहेको कोरला नाकास्थित दसगजा क्षेत्रमा ५५ भन्दा बढी पसल सञ्चालन गरिरहेका स्थानीय व्यापारीले नेपाली तथा चिनियाँ सामान बिक्री गरिरहेका छन् । लोमान्थाङ –१ र २ वडासहित गाउँपालिका भित्रका करिब १ सय १४ जनाभन्दा बढीले ब्यवसाय र चिनियाँ भन्सार कार्यालयमा पुगेर सामान खरिद गरिरहेका छन् । ब्यापार, ब्यवसायसँगै स्थानीयले चिनियाँ भन्सार कार्यालयबाट भित्रिने सामान लोड गरेका कन्टेनर समेत भन्सार कार्यालयसम्म ल्याउने, सामान लोड, अनलोडबाट समेत मनग्य आम्दानी गरिरहेको लोमान्थाङ गाउँपालिका अध्यक्ष टसीनर्बु गुरुङले बताउनुभयो । अध्यक्ष गुरूङ भन्नुहुन्छ, ‘‘कोरला नाका सञ्चालनमा आएपछि स्थानीयलाई ब्यवसाय र रोजगारीको कुनै समस्या छैन, थप सिपयुक्त बनाउन समेत सहयोग गरिरहेका छौ ।’’ कोरला नाकामा आर्थिक कारोबारसँगै नेपाली पर्यटकको समेत रोजाइमा परेको छ । बर्षेनी हजारौं पर्यटक नाकासम्म पुगेर अवलोकन गरी फर्किने गरेका छन् । पर्यटन क्षेत्रमा समेत कोरला नाकाले आफ्नो छुट्टै पहिचान बनाएको छ । गण्डकी प्रदेशको चिनसँग जोडिएको एक मात्रै भन्सार कार्यालय रहेको मुस्ताङमा चालु आवमै राजस्व संकलनदेखि चिनियाँ र नेपाली ब्यवसायीको आकर्षणले आर्थिक हब बन्ने निश्चित भएको मुस्ताङ उद्योग वाणिज्य संघका अध्यक्ष राजु लालचनले बताउनुभयो । कोरला नाकालाई नेपाल–चीन–भारतबिच त्रिदेशीयसँगै दक्षिण एशियाली देशको व्यापारका लागि समेत प्रयोग गर्न सकिने निजी क्षेत्रको धारणा रहेको अध्यक्ष लालचनको भनाइ छ । नेपाल–चीन २४ नम्बरको सीमास्तम्भ क्षेत्रमा नेपाल उद्योग वाणिज्य महासंघका अध्यक्ष ढकाल समेत पुगेर फर्किनुभएको थियो । चिन र भारतलाई जोड्ने छोटो मार्गको रुपमा स्थापित कोरला नाका आर्थिक कारोबार, पर्यटन तथा धार्मिक क्षेत्रको प्रवर्धनमा समेत जोड्न सकिन्छ । भारत र चीन जोड्ने सबैभन्दा छोटो (४३५ किलोमिटर) दूरी रहेको छ । कोरला नाका आर्थिक मात्रै नभई तिब्वतमा रहेको धार्मिक तथा पर्यटकीयस्थलका लागि समेत उपयुक्त मानिन्छ । कोरला नाकाबाट हिन्दु, बौद्ध, जैन लगायत विभिन्न समुदायका धर्मालम्बीहरूको अति पवित्र तीर्थस्थल कैलाश तथा मानसरोवरको दर्शनका लागि जान सबैभन्दा सजिलो र कम खर्चिलो हुुन्छ । कात्तिक महिनाको दोस्रो साता अध्यागमन (इमिग्रेसन) उद्घाटन भएको एक बर्षपछि पहिलो पटक भिजिट भिषा लिएर लोमन्थाङ गाउँपालिकका अध्यक्ष टसी न्हुर्वु गुरुङको नेतृत्वमा उपाध्यक्ष छयुमी बिष्ट गुरुङ, लो–घेकर दामोदरकुण्ड गाउँपालिकाबाट उपाध्यक्ष छिरिङ ल्हामो गुरुङसहित १३ जना जनप्रतिनिधिको टोली ल्हासासहित तिब्वतका प्रख्यातस्थलको भ्रमणमा गरेर फर्किनुभएको छ ।नेचुङ–लिजी भन्सारबाट करिब ५८ किलोमिटरमा चीनको सिगात्से प्रान्तको झोम्वासेन जिल्लामा पुगेपछि त्यहाँबाट ४ सय किलोमिटरको यात्रापछि ल्हासा सहरमा पुगिन्छ । तिब्वती सहरमा प्रवेश गर्ने पर्यटकले बौद्ध धर्माबलम्बीको पवित्र शहरभित्र बौद्ध धर्मका प्रणेता पद्मसम्भवले सिद्धिप्राप्त गरेको स्थान, दलाई लामाको शीतकालीन दरबार, पोतला र नोर्बुहिङसहित सातौं र पन्धौ सताब्दीमा निर्मित चर्चित दरबारहरूसहित अन्य पर्यटकीयस्थलको अवलोकन समेत गर्न पाइन्छ । पूर्वाधार छैन उपल्लो मुस्ताङको लोमान्थाङ गाउँपालिका –४, नेचुङमा अवस्थित मुस्ताङ भन्सार कार्यालयको एउटा कोठाभित्र ५ जना बस्दा पनि भिड हुन्छ । भन्सार कार्यालयमा पूर्वाधार विस्तारका लागि न्यूनतम १० करोड बजेट आवश्यक पर्ने भए पनि चालु आर्थिक बर्ष २०८२–८३ सालमा जम्मा ५० लाख रुपियाँ बिनियोजन भए पनि हालसम्म पूर्वाधार विस्तारको काम सुरू भएको छैन । दैनिक करोडौंको राजस्व संकलन गर्ने कार्यालयको भौतिक पूर्वाधार प्रमुख समस्या रहेको भन्सार कार्यालय प्रमुख रमेश खड्काले बताउनुभयो । भन्सार कार्यालय प्रमुख खड्का भन्नुहुन्छ, ‘‘पाँचवटा कोठामा काम गर्ने, सुत्नुपर्ने बाध्यता छ, पूर्वाधार नहुँदा धेरै समस्या झेल्नुपरेको छ ।’’ जाडो मौसममा होटल बन्द हुँदा काम गर्ने कोठामै रात विताउनुपर्ने बाध्यता रहेको प्रमुख खड्काको भनाइ छ । भन्सारसँगै अध्यागमन कार्यालय, सुरक्षा निकायसहित अन्य सरकारी संरचना समेत अस्थायी छन् । छोसेरको नेचुङ भन्सार कार्यालय क्षेत्रमै करिब तीनसय रोपनी क्षेत्रफल सरकारी जमिन रहेकोमा भन्सार कार्यालयका विभिन्न यूनिटका लागि संरचना बनाउन पर्याप्त छ । कोरला नाकाबाट २० किलोमिटर यता तिब्वततर्फ सिगात्सेबाट आएको ‘चाइना नेसनल हाइवे २१९’ सँग जोडिन्छ । कोरला नाकालाई नेपाल–चीन–भारतबिच त्रिदेशीयसँगै दक्षिण एशियाली देशको व्यापारमा समेत जोड्न सकेमा नेपालको अर्थतन्त्रमा कोशेढुंगा सावित हुने बुझाइ छ । यसबर्ष पहिलोपटक मुस्ताङमा ७४ औं अन्तर्राष्ट्रिय भन्सार दिवस मनाइदैछ । विश्व भन्सार सङ्गठनले हरेक वर्षको जनवरी २६ तारिखका दिन विश्वभरी भन्सार दिवस मनाउने गरेको छ ।",
      "link": "https://gorkhapatraonline.com/news/189550",
      "image": "https://gorkhapatraonline.com/storage/media/332966/conversions/korala-upper-mustang-story--(4)-original-thumb.jpg"
    },
    {
      "slug": "189497",
      "title": "चुनावी माहोलले हौस्यायो सेयर बजार",
      "timestamp": 1769385600000,
      "source": "gp",
      "content": "चुनावी वातावरणसँगै लगानीकर्ताको धारणा सकारात्मक बन्दै जाँदा सेयर बजारले २८ सयको विन्दु पछ्याएको छ । चुनावी माहोलले राजनीतिक स्थिरताप्रति लगानीकर्ताको अपेक्षा बढेसँगै सेयर बजारमा उत्साह देखिएको हो । साताको पहिलो कारोबार दिन नेप्से परिसूचक ५७ अङ्कले बढेको छ भने कारोबार रकम पनि १४ अर्बनजिक पुगेको छ ।",
      "longContent": "गोरखापत्र समाचारदाताकाठमाडौँ, माघ १२ गते । चुनावी वातावरणसँगै लगानीकर्ताको धारणा सकारात्मक बन्दै जाँदा सेयर बजारले २८ सयको विन्दु पछ्याएको छ । चुनावी माहोलले राजनीतिक स्थिरताप्रति लगानीकर्ताको अपेक्षा बढेसँगै सेयर बजारमा उत्साह देखिएको हो । साताको पहिलो कारोबार दिन नेप्से परिसूचक ५७ अङ्कले बढेको छ भने कारोबार रकम पनि १४ अर्बनजिक पुगेको छ ।चुनाव नजिकिँदै जाँदा बजारले नीतिगत निरन्तरता, सरकार गठनपछि आर्थिक गतिविधि चलायमान हुने अपेक्षा र सार्वजनिक खर्च बढ्ने अनुमानलाई मूल्यमा समावेश गर्न थालेको देखिएको लगानीकर्ता बताउँछन् ।देशमा राजनीतिक स्थिरता हुने छाँटकाँट देखिएपछि लगानीकर्ता ढुक्क भएर कारोबारमा लाग्न थालेको बताउनुहुन्छ, सेयर लगानीकर्ता सङ्घका महासचिव रविन कँडेल । लचिलो मैद्रिक नीति, चुनाव हुन पक्का भएपछि बजार बढ्नु स्वाभाविक भएको उहाँको भनाइ छ । “अहिलेसम्म राजनीतिक स्थिरता हुन्छ कि हुँदैन भन्ने थियो । केही दिनयताको माहोलले लगानीकर्ताको दुविधा हटाएको छ । कतिसम्म जान्छ भन्न नसकिए पनि बजार अझै माथि जान्छ,’’ उहाँले भन्नुभयो । आइतबार सेयर बजार मापक नेप्से ५७.५५ अङ्कले सुधारिँदा परिसूचक २७७२.१७ को विन्दुमा पुगेको छ । सेन्सेटिभ इन्डेक्स पनि ८.०५ अङ्क बढेर ४७३.४८ को विन्दुमा पुगेर अडिएको छ । समग्रमा पहिलो दिनको नेप्से २.१२ प्रतिशत र सेन्सेटिभ इन्डेक्स पनि १.७३ प्रतिशतले बढेको छ ।पहिलो दिन ३३१ कम्पनीको तीन करोड नौ लाख १५ हजार १८३ कित्ता सेयर एक लाख ३३ हजार ५२९ पटक खरिदबिक्री हुँदा १३ अर्ब ७८ करोड ५७ लाख २९  हजार ६४५ रुपियाँ बराबरको सेयर कारोबार भएको छ ।",
      "link": "https://gorkhapatraonline.com/news/189497",
      "image": "https://gorkhapatraonline.com/storage/media/332895/conversions/images-original-thumb.jpg"
    },
    {
      "slug": "189496",
      "title": "निरन्तर घट्दै खेतीयोग्य जमिन",
      "timestamp": 1769385600000,
      "source": "gp",
      "content": "धान रोप्ने खेतीयोग्य जमिन निरन्तर घट्दै गएको छ ।   खेतीयोग्य जमिन घरघडेरीमा परिणत हुनु, जमिनको औद्योगिक एवं अन्य भौतिक पूर्वाधार निर्माणमा प्रयोग, युवा जनशक्ति विदेश पलायनलगायतका कारण क्रमशः खेतीयोग्य जमिन घट्दै गएको हो ।",
      "longContent": "काठमाडौँ, माघ १२ गते । धान रोप्ने खेतीयोग्य जमिन निरन्तर घट्दै गएको छ । खेतीयोग्य जमिन घरघडेरीमा परिणत हुनु, जमिनको औद्योगिक एवं अन्य भौतिक पूर्वाधार निर्माणमा प्रयोग, युवा जनशक्ति विदेश पलायनलगायतका कारण क्रमशः खेतीयोग्य जमिन घट्दै गएको हो । कृषि तथा पशुपन्छी विकास मन्त्रालयका अनुसार पछिल्लो पाँच वर्षमा एक लाख हेक्टर धान रोप्ने खेतीयोग्य जमिन घटेको छ । तराई एवं सहरी क्षेत्रमा वृद्धि भइरहेको आप्रवासन, जमिनको औद्योगिक एवं अन्य भौतिक पूर्वाधार निर्माणमा प्रयोग जस्ता कारण धानबालीको क्षेत्र घट्दै गएको मन्त्रालयले जनाएको छ । मन्त्रालयका अनुसार आर्थिक वर्ष २०७८/७९ मा १४ लाख ७७ हजार ३७८ हेक्टर क्षेक्रलमा ५१ लाख ३० हजार ६२५ मेट्रिक धान उत्पादन भएको छ । यस्तै आव २०७९/८० मा १४ लाख ४७ हजार ७८९ हेक्टर क्षेत्रफलमा ५४ लाख ८६ हजार ४७२ मेट्रिक टन धान उत्पादन भएको थियो । आव २०८०/८१ मा १४ लाख ३८ हजार ९८९ हेक्टर क्षेत्रफलमा ५७ लाख २४ हजार २३४ मेट्रिक टन धान उत्पादन भएको थियो । आव २०८१/८२ मा १४ लाख २० हजार ६३६ हेक्टर क्षेत्रफलमा ५९ लाख ५५ हजार ४७६ मेट्रिक टन धान उत्पादन भएको मन्त्रालयको तथ्याङ्क छ । यस्तै चालु आव २०८२/८३ मा १३ लाख ७६ हजार ८७२ हेक्टर क्षेत्रफलमा ५७ लाख ५९ हजार १२३ मेट्रिक टन धान उत्पादन भएको मन्त्रालयले जनाएको छ । मन्त्रालय सहसचिव डा. रामकृष्ण श्रेष्ठले प्रत्येक वर्ष खेतीयोग्य जमिन घट्दै जानु चिन्ताजनक अवस्था भएको जानकारी दिनुभयो । पछिल्लो २० वर्षको अवधिमा प्रतिवर्ष ०.३६ प्रतिशतका दरले जमिन घट्दै गएको उहाँले जानकारी दिनुभयो । खेतीयोग्य जमिन घट्दै जाँदा आयातमा परनिर्भरता बढाउनुका साथै खाद्य सुरक्षामा समेत चुनौती देखिएको उहाँको भनाइ छ । मन्त्रालयका अनुसार २० वर्षअघि मुलुकमा आवश्यकताको पाँच प्रतिशत धान आयात हुने गरेकोमा अहिले बढेर २० प्रतिशत पुगेको छ ।  जलवायुु परिवर्तन, बाँझो जग्गा, जनशक्ति अभाव, तापक्रममा हुने घटबढ, खडेरीलगायतका कारणले धानको उत्पादन घट्दै गएको सहसचिव श्रेष्ठको भनाइ छ । उत्पादन बढाउन जलवायु अनुकूलको जातीय विकास, स्वदेशमै धानको हाइब्रिड जातको विकास, अनुदानको व्यवस्था र मल, बिउको पर्याप्त उपलब्धता गराउनुपर्ने उहाँको भनाइ छ । खाद्यका लागि कृषि अभियानका संयोजक उद्धव अधिकारीले खेतीयोग्य जमिन संरक्षण गर्ने नीति नहुँदा खेतीयोग्य जमिन क्रमशः घट्दै गएको बताउनुभयो । राज्यको नीति खेतीयोग्य संरक्षण गर्नेभन्दा पनि टुक्य्राउने भएकाले अधिकांश खेतीयोग्य जमिन घरघडेरीमा प्रयोजन हुनुका साथै बाँझो रहेको उहाँको भनाइ छ । सरकारले कृषियोग्य जमिनलाई संरक्षण गदै किसानलाई प्राथमिकता नदिए खाद्य सुरक्षामा ठुलो समस्या देखिने उहाँले धारणा राख्नुभयो । बिस अर्बको धानचामल आयातचालु आर्थिक वर्ष २०८२/८३ को छ महिनामा साढे २० अर्ब रुपियाँ बराबरको धानचामल आयात भएको छ ।भन्सार विभागको तथ्याङ्क अनुसार साउनदेखि पुससम्म २० अर्ब ३८ करोड ६५ लाख रुपियाँ बराबरको धानचामल आयात भएको छ । सो अवधिमा नौ अर्ब ८७ करोड ३२ लाख ५७ हजार रुपियाँ बराबरको दुई लाख ७० हजार ८०२ मेट्रिक टन धान आयात भएको विभागको तथ्याङ्क छ । मन्त्रालयका अनुसार मुलुकमा वार्षिक ६५ लाखदेखि ७० लाख मेट्रिक टन धान आवश्यक पर्छ । स्थानीय उत्पादनले माग धान्न नसक्दा बाहिरी मुलुकबाट आयात हुने गर्छ । नेपालमा भारत, चीन, साउदी अरब, भियतनाम, सिङ्गापुर, थाइल्यान्ड, कतार, हङकङबाट धान आयात हुने गर्छ ।",
      "link": "https://gorkhapatraonline.com/news/189496",
      "image": "https://gorkhapatraonline.com/storage/media/332894/conversions/Khetiyogya-jamin-original-thumb.jpg"
    },
    {
      "slug": "189494",
      "title": "सात सय एकासी उद्योगमा एक खर्ब लगानी",
      "timestamp": 1769385600000,
      "source": "gp",
      "content": "मुलुकमा करिब आठ सय उद्योगमा एक खर्ब रुपियाँभन्दा बढी लगानी प्रस्ताव भएको छ । चालु आर्थिक वर्ष २०८२/८३ को दोस्रो त्रैमासिकमा स्वदेशी विदेशी ७८१ उद्योगमा एक खर्ब ३० अर्ब लगानी प्रस्ताव भएको उद्योग विभागले जनाएको छ ।",
      "longContent": "गोरखापत्र समाचारदाताकाठमाडौँ, माघ १२ गते । मुलुकमा करिब आठ सय उद्योगमा एक खर्ब रुपियाँभन्दा बढी लगानी प्रस्ताव भएको छ । चालु आर्थिक वर्ष २०८२/८३ को दोस्रो त्रैमासिकमा स्वदेशी विदेशी ७८१ उद्योगमा एक खर्ब ३० अर्ब लगानी प्रस्ताव भएको उद्योग विभागले जनाएको छ । उद्योग विभागका अनुसार चालु आवको साउनदेखि पुससम्म सो लगानी प्रस्ताव आएको हो । सो अवधिमा सबैभन्दा धेरै साना ७१२ वटा उद्योग दर्ता भएका छन् । मझौला उद्योग ३५ र ठुला उद्योग ३४ वटा दर्ता भएका छन् । साना उद्योग दर्ता गर्न सहज हुनुका साथै कम पुँजी लाग्ने भएकाले पनि लगानीकर्ता साना उद्योगमा बढी आकर्षित हुने गरेका हुन् ।मुलुकमा ७८१ उद्योग सञ्चालन भए ३२ हजार ६२७ जनाले रोजगारी पाउने अनुमान गरिएको छ । विभागका अनुसार सो अवधिमा १६१ वटा विदेशी लगानी स्वीकृत भएका छन् । यस्तै स्वचालित मार्गबाट ३१४ सङ्ख्या विदेशी लगानी स्वीकृत भएको छ । छ महिनामा ३९ अर्ब २३ करोड रुपियाँको विदेशी लगानी प्रतिबद्धता आएको छ । छ महिनामा ११३ वटा ट्रेडमार्कसम्बन्धी मुद्दा कारबाही परेका छन् । प्रारम्भिक वातावरणीय परीक्षण (आइइई) ३८ भएका छन् । भारतमा रियायती निर्यातका लागि ३७ उत्पतिको प्रमाणपत्र सिफारिस भएको विभागले जनाएको छ ।",
      "link": "https://gorkhapatraonline.com/news/189494",
      "image": "https://gorkhapatraonline.com/storage/media/332892/conversions/Industry_20260105110511-original-thumb.jpg"
    },
    {
      "slug": "189491",
      "title": "योगदानमा आधारित निवृत्तिभरण लागु",
      "timestamp": 1769385600000,
      "source": "gp",
      "content": "कोशी प्रदेश सरकारले आफ्ना कर्मचारीको अवकाशपछिको जीवनलाई व्यवस्थित र सुरक्षित बनाउन ‘योगदानमा आधारित निवृत्तिभरण (पेन्सन) प्रणाली’ औपचारिक रूपमा कार्यान्वयनमा ल्याएको छ । प्रदेश सरकारको आर्थिक मामिला तथा योजना मन्त्रालय र कर्मचारी सञ्चय कोषबिच यससम्बन्धी द्विपक्षीय सम्झौता भएसँगै लामो समयदेखिको अन्योल अन्त्य भएको हो ।",
      "longContent": "शशिधर पराजुली विराटनगर, माघ १२ गते । कोशी प्रदेश सरकारले आफ्ना कर्मचारीको अवकाशपछिको जीवनलाई व्यवस्थित र सुरक्षित बनाउन ‘योगदानमा आधारित निवृत्तिभरण (पेन्सन) प्रणाली’ औपचारिक रूपमा कार्यान्वयनमा ल्याएको छ । प्रदेश सरकारको आर्थिक मामिला तथा योजना मन्त्रालय र कर्मचारी सञ्चय कोषबिच यससम्बन्धी द्विपक्षीय सम्झौता भएसँगै लामो समयदेखिको अन्योल अन्त्य भएको हो ।सम्झौतापत्रमा प्रदेश सरकारका तर्फबाट सचिव कोषहरि निरौला र सञ्चय कोषका तर्फबाट प्रशासक जितेन्द्र धितालले हस्ताक्षर गर्नुभएको छ । यो व्यवस्था लागु भएसँगै २०७६ साउन १ गते वा सोभन्दा पछि नियुक्त भएका प्रदेश निजामती सेवा र स्थानीय सरकारी सेवामा समायोजन भई आएकासमेत गरी करिब २५ हजार कर्मचारी लाभान्वित हुने छन् ।सम्झौता अनुसार अब कर्मचारीको मासिक तलबबाट छ प्रतिशत रकम कट्टी गरिने छ र सोही बराबरको रकम प्रदेश सरकारले थप गरी कर्मचारी सञ्चय कोषमा जम्मा गरिदिने छ । यसरी जम्मा भएको रकमलाई सञ्चय कोषले व्यक्तिगत खातामा व्यवस्थापन गर्ने छ भने प्राप्त हुने ब्याज र मुनाफासमेत सम्बन्धित कर्मचारीकै खातामा जम्मा हुने सुनिश्चित गरिएको छ । यसअघि प्रदेश संरचनामा नियुक्त कर्मचारीले अवकाशपछि कुन प्रक्रियाबाट पेन्सन पाउने भन्ने स्पष्ट कानुन नहुँदा अन्योल थियो । ‘योगदानमूलक निवृत्तिभरण कोष स्थापना र सञ्चालन ऐन, २०८२’ बमोजिम सुरु भएको यो प्रणालीले कर्मचारीलाई सेवा निवृत्त हुँदा एकमुष्ट उपदान वा मासिक निवृत्तिभरण पाउने आधार तय गरिदिएको छ । सञ्चय कोषले गर्ने लगानीबाट प्राप्त हुने प्रतिफलले कर्मचारीको अवकाशकालीन कोषलाई थप वृद्धि गर्ने हुँदा यसले उनीहरूको आर्थिक भविष्यलाई थप सबल बनाउने विश्वास सरकारले लिएको छ । कोशी प्रदेश सरकारले अगाडि बढाएको यो कार्यले प्रदेशका कर्मचारीमा उत्साह थपेको छ नेपाल राष्ट्रिय कर्मचारी सङ्गठन कोशीका नेता रेवती ढुङ्गानाले बताउनुभयो । नेपालमा अभ्यास गरिँदै आएको पुरानो प्रणालीमा सरकारले मात्र पेन्सनको भार बेहोर्दै आएको थियो । त्यसले राज्यको ढुकुटीमा वित्तीय भार पर्ने गरेकोमा कोशी प्रदेश सरकारले योगदानमा आधारित पेन्सन कोषको व्यवस्था गरेको छ । त्यसबाट राज्यमाथि पर्ने भार केही हदसम्म न्यून हुने छ । यसलाई अन्य प्रदेशले पनि अनुकरण गर्ने विश्वास सरकारको छ । योगदानमा आधारित प्रणालीमा सरकारले तत्कालै आफ्नो हिस्सा बेहोर्ने हुनाले दीर्घकालमा पेन्सनको दायित्वले बजेट थिचिने अवस्था आउँदैन । यसले प्रदेश सरकारलाई आफ्नो वित्तीय स्रोतको सही व्यवस्थापन गर्न र विकासनिर्माणमा बजेटकेन्द्रित गर्न मद्दत पुग्ने छ । सम्झौता अनुसार सञ्चय कोषले प्रत्येक कर्मचारीको व्यक्तिगत खाताको विवरण दुरुस्त राख्नुपर्ने छ ।",
      "link": "https://gorkhapatraonline.com/news/189491",
      "image": "https://gorkhapatraonline.com/storage/media/332889/conversions/koshiprades-original-thumb.jpg"
    },
    {
      "slug": "189489",
      "title": "जापान जाँदा सजग रहन आग्रह",
      "timestamp": 1769385600000,
      "source": "gp",
      "content": "वैदेशिक रोजगार विभागले पछिल्लो समयमा व्यक्तिगत श्रम स्वीकृति लिएर जापान जाने नेपाली श्रमिक ठगीमा पर्ने गरेकाले सचेत रहन आग्रह गरेको छ । विभागले ब्याचलर, कुक तथा सिपयुक्त श्रमिकलगायतका भिसामा व्यक्तिगत श्रम स्वीकृति लिएर जाने श्रमिक अत्यधिक मात्रामा ठगीमा पर्ने गरेकाले सचेत रहन आग्रह गरेको हो ।",
      "longContent": "गोरखापत्र समाचारदाता काठमाडौँ, माघ १२ गते । वैदेशिक रोजगार विभागले पछिल्लो समयमा व्यक्तिगत श्रम स्वीकृति लिएर जापान जाने नेपाली श्रमिक ठगीमा पर्ने गरेकाले सचेत रहन आग्रह गरेको छ । विभागले ब्याचलर, कुक तथा सिपयुक्त श्रमिकलगायतका भिसामा व्यक्तिगत श्रम स्वीकृति लिएर जाने श्रमिक अत्यधिक मात्रामा ठगीमा पर्ने गरेकाले सचेत रहन आग्रह गरेको हो । टोकियोस्थित नेपाली दूतावासका अनुसार व्यक्तिगत श्रम स्वीकृति लिएर आउनेलाई चर्को शुल्क लिने, भने अनुसार काम र तलब नपाउने गरेको उजुरी धेरै आएका छन् । दूतावासमा व्यक्तिगत श्रम स्वीकृति लिएर जापानमा आएका व्यक्तिका उजुरीका चाङ भएकाले यसलाई व्यवस्थित बनाउन विभागलाई पत्राचारसमेत गरेको जनाइएको छ । दूतावासको पत्रमा व्यक्तिगत श्रम स्वीकृति लिई जापान जानेलाई वैदेशिक रोजगार व्यवसाय सञ्चालन गर्ने अनुमति नभएका विभिन्न कन्सल्टेन्सी, संस्था तथा व्यक्तिले जापानमा काम लगाइदिने भन्दै पठाउने गरेका छन् । विभागका उपमहानिर्देशक चन्द्रबहादुर शिवाकोटीले विभिन्न प्रकारका भिसा तथा रोजगारीसम्बन्धी कागजात बनाई व्यक्तिगत श्रम स्वीकृतिको आवेदन गरिदिने र चर्को शुल्क असुली गरेको उजुरी विभागमा आउने गरेको जानकारी दिनुभयो । वैदेशिक रोजगार व्यवसाय सञ्चालन गर्ने अनुमति नभएका कोही कसैले यस्तो कानुनविपरीत कार्य नगर्न विभागले सचेत गराएको छ । सार्वजनिक सूचना जारी गर्दै विभागले व्यक्तिगत श्रम स्वीकृति लिएर जापान जाने श्रमिकलाई सचेत रहन आग्रह गरेको हो ।",
      "link": "https://gorkhapatraonline.com/news/189489",
      "image": "https://gorkhapatraonline.com/storage/media/332887/conversions/baideshik-rojgar-bibhag-original-thumb.jpg"
    },
    {
      "slug": "189436",
      "title": "नेप्से ५७ अङ्कले बढ्दा करिब १४ अर्बको कारोबार",
      "timestamp": 1769299200000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकसँगै कारोबार रकममा उल्लेख्य सुधार देखिएको छ ।",
      "longContent": "काठमाडौँ, माघ ११  गते । नेपाल स्टक एक्सचेञ्ज (नेप्से) परिसूचकसँगै कारोबार रकममा उल्लेख्य सुधार देखिएको छ । आज नेप्से परिसूचक ५७ दशमलव ५५ अङ्कले बढेर दुई हजार ७७२ दशमलव १७ को बिन्दुमा कायम भएको छ । यो दुई दशमलव १२ प्रतिशतको वृद्धि हो ।आज ३३१ कम्पनीको तीन करोड नौ लाख १५ हजार १८३ कित्ता शेयर एक लाख ३३ हजार ५२९ पटक खरिदबिक्री हुँदा १३ अर्ब ७८ करोड ५७ लाख २९ हजार ६४५ दशमलप शून्य पाँचको कारोबार भएको छ । आज सबै समूहको उपसूचक बढेको छ ।आजको कारोबारमा आठ वटा कम्पनीको शेयर मूल्यमा सकारात्मक सर्किट लागेको छ । कारोबार रकम र कारोबार भएका शेयर सङ्ख्याका आधारमा आज सबैभन्दा बढी आँखुखोला जलविद्युत् कम्पनी लिमिटेडको ४३ करोड ५९ लाख ३३ हजार १६२ बराबरको १६ लाख ६८ हजार कित्ता शेयर किनबेच भएको नेप्सेले जनाएको छ ।",
      "link": "https://gorkhapatraonline.com/news/189436",
      "image": "https://gorkhapatraonline.com/storage/media/332793/conversions/Stock-exchange-original-thumb.jpg"
    },
    {
      "slug": "189404",
      "title": "एक तोला सुनको मूल्य तीन लाख तीन हजार आठ सय",
      "timestamp": 1769299200000,
      "source": "gp",
      "content": "स्थानीय बजारमा आज पनि सुनचाँदीको मूल्यले कीर्तिमान कायम गरेको छ ।  शुक्रबारको तुलनामा आज प्रतितोला सुन रु दुई हजार ४०० र चाँदी रु दुई सय ९० ले बढेको छ ।",
      "longContent": "काठमाडौँ, माघ  ११  गते ।  स्थानीय बजारमा आज पनि सुनचाँदीको मूल्यले कीर्तिमान कायम गरेको छ ।  शुक्रबारको तुलनामा आज प्रतितोला सुन रु. दुई हजार ४०० र चाँदी रु. दुई सय ९० ले बढेको छ ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य रु. तीन लाख तीन हजार ८०० त्यति नै चाँदीको मोल रु. छ हजार ४८० कायम भएको छ । गत शुक्रबार एक तोला छापावाल सुनको मूल्य रु. तीन लाख एक हजार ४०० र त्यति नै चाँदीको मोल रु. छ हजार १९० कायम भएको थियो । अन्तर्राष्ट्रिय सञ्चारमाध्यमका अनुसार आज अन्तर्राष्ट्रिय बजारमा एक औँस सुन चार हजार ९८७ र त्यति नै परिमाणको सेतो धातु १०३ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/189404",
      "image": "https://gorkhapatraonline.com/storage/media/332757/conversions/_gold-original-thumb.jpg"
    },
    {
      "slug": "189369",
      "title": "अण्डाको माग र मूल्य बढ्यो",
      "timestamp": 1769299200000,
      "source": "gp",
      "content": "प्रतिनिधिसभाको  निर्वाचन नजिँकिदै जाँदा अण्डाको माग उच्च भएको छ । माग बढेसँगै अण्डाको मूल्य पनि क्रमशः बढ्दै गएको छ । नेपाल लेयर्स कुखुरापालक सङ्घले आजदेखि लागू हुनेगरी अण्डाको मूल्यमा वृद्धि गरेको हो ।",
      "longContent": "चितवन,  माघ ११ गते ।  प्रतिनिधिसभाको  निर्वाचन नजिँकिदै जाँदा अण्डाको माग उच्च भएको छ । माग बढेसँगै अण्डाको मूल्य पनि क्रमशः बढ्दै गएको छ । नेपाल लेयर्स कुखुरापालक सङ्घले आजदेखि लागू हुनेगरी अण्डाको मूल्यमा वृद्धि गरेको हो । यसअनुसार ठूलो अण्डा एक क्रेट ९३० वटा०को फार्म मूल्य रु चार सय ९५ पुगेको छ । यसअघि प्रतिक्रेट रु चार सय ६५ मा बिक्री गरिएको ठूलो अण्डाको मूल्य रु ३० ले बढेको हो । यस्तै मझौला अण्डाको फार्म मूल्य रु चार सय ७५ कायम गरिएको छ । यसअघि यो अण्डा रु चार सय ४५ मा बिक्री हुँदै आएको थियो ।गत मङ्सिरमा अण्डाको मूल्य हालसम्मकै उच्च भएको थियो । तत्कालीन समयमा फार्ममा ठूलो अण्डा रु पाँच सय ६५ प्रतिक्रेटमा बिक्री भएको थियो । मझौलाको रेट रु पाँच सय ५० थियो । सङ्घका अध्यक्ष विनोद पोखरेलका अनुसार नेपालमा निर्वाचनको माहोल बन्नु, निर्वाचनसँगै सीमा क्षेत्रमा भएको कडाइका कारण अण्डाको मूल्यमा वृद्धि भएको हो ।अण्डा उत्पादन गर्ने कुखुरामा कमी आउँदा अण्डा उत्पादन कम हुनु, बन्द भएका विद्यालयहरू खुल्नुलगायत कारणले अण्डाको मूल्यमा क्रमिक सुधार आउन लागेको हो । अण्डाको उत्पादन लागत मूल्य प्रतिगोटा १९ रुपैयाँ १२ पैसा पर्न आउँछ । यसलाई हिसाब गर्दा किसानको लागत मूल्य प्रतिक्रेट पाँच सय ७४ रुपैयाँ छ पैसा पर्न आउँछ । लागत मूल्य नजिक पुगेको अवस्थामा पुनः अण्डाको मूल्य घटेपछि किसान निरास बनेका थिए । अब मूल्य बढ्ने आशमा किसान रहेका छन् । सङ्घले बजारको अवस्थाअनुसार अण्डाको समर्थन मूल्य तय गर्दै आएको छ । रासस",
      "link": "https://gorkhapatraonline.com/news/189369",
      "image": "https://gorkhapatraonline.com/storage/media/332675/conversions/images-original-thumb.jpg"
    },
    {
      "slug": "189347",
      "title": "सबै वैदेशिक लगानी स्वचालित मार्गबाट",
      "timestamp": 1769299200000,
      "source": "gp",
      "content": "सबै किसिमको वैदेशिक लगानी स्वचालित मार्गबाट स्वीकृत हुने भएको छ ।   सरकारले स्वचालित मार्गबाट विदेशी लगानी स्वीकृत गर्ने अधिकतम सीमा हटाएसँगै अटोमेटिक रुटबाट जति पनि लगानी स्वीकृत हुने भएको हो । स्वचालित मार्गबाट विदेशी लगानी स्वीकृत गर्न पाउने व्यवस्थासँगै लगानीकर्तालाई सहज हुने अपेक्षा गरिएको छ ।",
      "longContent": "काठमाडौँ, माघ ११ गते । सबै किसिमको वैदेशिक लगानी स्वचालित मार्गबाट स्वीकृत हुने भएको छ । सरकारले स्वचालित मार्गबाट विदेशी लगानी स्वीकृत गर्ने अधिकतम सीमा हटाएसँगै अटोमेटिक रुटबाट जति पनि लगानी स्वीकृत हुने भएको हो । स्वचालित मार्गबाट विदेशी लगानी स्वीकृत गर्न पाउने व्यवस्थासँगै लगानीकर्तालाई सहज हुने अपेक्षा गरिएको छ । बिहीबार बसेको मन्त्रिपरिषद् बैठकले तोकिएका व्यवसायका क्षेत्रमा स्वचालित मार्गबाट हुने विदेशी लगानीको माथिल्लो सीमा हटाउन स्वीकृति दिने निर्णय गरेको थियो । यसअघि स्वचालित मार्गबाट ५० करोड रुपियाँ लगानी स्वीकृत गर्ने व्यवस्था थियो ।  उद्योग विभाग विदेशी लगानी तथा प्रविधि हस्तान्तरण शाखाका प्रमुख प्रशान्त बोहोराले विदेशी लगानीको माथिल्लो सीमा हटाएसँगै लगानीकर्ताले स्वचालित मार्गबाट जतिपनि लगानी स्वीकृत गर्न सक्ने जानकारी दिनुभयो । नेपालमा लगानी गर्न घरमै बसेर लगानी स्वीकृत गर्न सकिने उहाँले जानकारी दिनुभयो । यसअघि ५० करोड रुपियाँभन्दा बढीको लगानी स्वीकृत गर्न उद्योग विभागमा जानुपर्ने थियो । यसअघि सूचना प्रविधिमा आधारित उद्योगमा भने स्वचालित मार्गबाट विदेशी लगानीको स्वीकृति गर्दा लगानीको न्यूनतम सीमा लागु नहुने व्यवस्था गरेको थियो । विभागले वैशाख २०८१ अटोमेटिक रुटमार्फत विदेशी लगानी स्वीकृति हुने प्रणाली कार्यान्वयनमा ल्याएको थियो ।सरकारले स्वचालित मार्गबाट विदेशी लगानी स्वीकृत गर्ने व्यवस्थाका लागि विदेशी लगानी तथा प्रविधि हस्तान्तरण नियमावली, २०७७ को पहिलो संशोधन गरेको थियो । विदेशी लगानी गर्ने उद्योग क्षेत्रमा ऊर्जामूलक उद्योग, कृषि तथा वन पैदावारमा आधारित उद्योग, पूर्वाधार उद्योग, पर्यटन उद्योग, सूचना प्रविधिमा आधारित उद्योग, सेवामूलक उद्योग र उत्पादनमूलक उद्योग रहेका छन् ।उनन्चालिस अर्बको लगानी प्रतिबद्धताविभागका अनुसार चालु आर्थिक वर्ष २०८२/८३ को छ महिनामा ३९ अर्बको प्रत्यक्ष वैदेशिक लगानी प्रतिवद्धता (एफडिआई) आएको छ । चालु आवको साउनदेखि पुससम्म ४७५ परियोजनामार्फत ३९ अर्ब २३ करोड ६१ लाख ४४ हजार रुपियाँ वैदेशिक लगानी प्रतिबद्धता आएको हो । छ महिनामा ४६० वटा साना, आठ वटा मझौला र सात वटा ठुला उद्योगमा लगानी प्रतिबद्धता आएको छ । क्षेत्रगत रूपमा कृषि क्षेत्रमा १३ परियोजनाका लागि २१ अर्ब ८८ करोड, पर्यटन क्षेत्रमा १४५ वटा परियोजनाका लागि १० अर्ब ५४ करोड २० लाख, सेवामूलक क्षेत्रका ३१ परियोजनामा तीन अर्ब ४६ करोड ६० लाख, उत्पादन मुलुक क्षेत्रका २७ परियोजनाका लागि दुई अर्ब तीन करोड र सुचना प्रविधि क्षेत्रमा २५७ वटा परियोजनाका लागि एक अर्ब सात करोड ८४ लाख रुपियाँ लगानी प्रतिबद्धता प्राप्त भएको विभागले जनाएको छ । विभागका अनुसार सुरुदेखि हालसम्म सात हजार ७१३ परियोजनामार्फत छ खर्ब ७५ अर्ब ४३ करोड ३३ लाख रुपियाँ लगानी प्रतिबद्धता आएको छ । नेपालमा लगानी गर्ने भनेर प्रतिबद्धता धेरै आए पनि भित्रिने लगानी भने न्यून रहेको छ । नेपाल राष्ट्र बैङ्कको तथ्याङ्क अनुसार चालु आवको साउनदेखि मङ्सिरसम्म सात अर्ब ४७ करोड रुपियाँ लगानी भित्रिएको छ । छिमेकी मुलुक भारत, चीन, कतार, कोरिया, सिङ्गापुर, आयरल्यान्डलगायतका मुलुकबाट नेपालमा लगानी आउने गरेको छ ।",
      "link": "https://gorkhapatraonline.com/news/189347",
      "image": "https://gorkhapatraonline.com/storage/media/332651/conversions/Foreign-Investment-original-thumb.jpg"
    },
    {
      "slug": "189345",
      "title": "ऋणीको ‘प्रोफाइलिङ’ प्रणाली बनाउन जोड",
      "timestamp": 1769299200000,
      "source": "gp",
      "content": "अर्थमन्त्री रामेश्वर खनालले ऋणीको चरित्र, मनोभाव र विगतको व्यवहार विश्लेषण गर्ने ‘प्रोफाइलिङ’ प्रणाली विकास गर्नुपर्नेमा जोड दिनुभएको छ । राष्ट्रिय वाणिज्य बैङ्कको ६१ औँ वार्षिकोत्सवका अवसरमा शनिबार राजधानीमा आयोजित कार्यक्रममा उहाँले बैङ्कका कर्मचारीमाथि ऋणीबाटै आक्रमण बढेकाले प्रोफाइलिङ प्रणाली आवश्यक भएको बताउनुभयो । ‘केवाइसी’ लाई केवल नियामक दायित्वका रूपमा नभई कर्जाको गुणस्तर सुनिश्चित गर्ने उपकरणका रूपमा लिनुपर्ने उहाँको धारणा थियो ।",
      "longContent": "गोरखापत्र समाचारदाताकाठमाडौँ, माघ ११ गते । अर्थमन्त्री रामेश्वर खनालले ऋणीको चरित्र, मनोभाव र विगतको व्यवहार विश्लेषण गर्ने ‘प्रोफाइलिङ’ प्रणाली विकास गर्नुपर्नेमा जोड दिनुभएको छ । राष्ट्रिय वाणिज्य बैङ्कको ६१ औँ वार्षिकोत्सवका अवसरमा शनिबार राजधानीमा आयोजित कार्यक्रममा उहाँले बैङ्कका कर्मचारीमाथि ऋणीबाटै आक्रमण बढेकाले प्रोफाइलिङ प्रणाली आवश्यक भएको बताउनुभयो । ‘केवाइसी’ लाई केवल नियामक दायित्वका रूपमा नभई कर्जाको गुणस्तर सुनिश्चित गर्ने उपकरणका रूपमा लिनुपर्ने उहाँको धारणा थियो । कार्यक्रममा अर्थमन्त्री खनालले बैङ्कहरूले उद्यमीको प्रस्ताव मात्र पर्खिन नहुने बताउनुभयो । आफैँ अनुसन्धानमा आधारित लगानीका नयाँ क्षेत्र पहिचान गर्नुपर्ने उहाँको सुझाव थियो । यसले उत्पादनशील कर्जाको प्रवाह बढाउने र बजारमा स्रोतको कुशल विनियोजन ल्याउने उहाँको भनाइ थियो ।बैङ्किङ क्षेत्रमा अनुसन्धानको बलियो परम्परा नहुनु ठुलो कमजोरी भएको उहाँको भनाइ थियो । “नेपालमा कुनै आर्थिक घटना हुँदा बैङ्कका सिइओ वा अनुसन्धान विभागका प्रमुखलाई होइन, पूर्वअर्थमन्त्री वा स्वतन्त्र अर्थविद्लाई सोध्ने चलन छ,” उहाँले भन्नुभयो, “जबकि विकसित मुलुकमा बैङ्ककै अनुसन्धान टोलीले यस्ता विषयमा नेतृत्व लिन्छ ।”सो क्रममा अर्थमन्त्री खनालले अन्तर्राष्ट्रिय मूल्याङ्कनका आधारमा नेपाल अहिले सम्पत्ति शद्धीकरणको ‘खैरो सूची’ मा रहँदा अन्तर्राष्ट्रिय व्यापार, लगानी र वित्तीय कारोबारमा चुनौती ल्याउन सक्ने बताउनुभयो । त्यसैलाई ध्यानमा राखेर माघ १ देखि नगद कारोबारको सीमा घटाइएको र डिजिटल तथा भर्चुअल बैङ्किङलाई प्रोत्साहन गरिएको उहाँले जानकारी दिनुभयो ।अर्थमन्त्रीले मुलुकमा भित्रिने ठुलो परिमाणको रेमिट्यान्सलाई उत्पादनशील क्षेत्रमा लगानी गर्न बैङ्क तथा वित्तीय संस्थाले महत्वपूर्ण भूमिका खेल्नुपर्ने बताउनुभयो । रेमिट्यान्स व्यक्तिगत आय भए पनि बैङ्किङ प्रणालीमार्फत जम्मा हुने भएकाले त्यसको उत्पादनशील उपयोग गर्ने दायित्व बैङ्कमाथि आउने उहाँको धारणा बताउनुभयो । सरकारको करिब पूर्ण स्वामित्वमा रहेको राष्ट्रिय वाणिज्य बैङ्कले यसमा नेतृत्वदायी जिम्मेवारी लिनुपर्नेमा उहाँको जोड थियो । बैङ्कहरूले निक्षेपलाई सही ढङ्गले उत्पादनशील क्षेत्रमा परिचालन गर्न नसके मुलुकको विकास सम्भव नहुने उहाँको भनाइ थियो । बैङ्क सञ्चालक समितिका अध्यक्ष देवकुमार ढकालले स्थापनाकालदेखि नै मुलुकको आर्थिक तथा सामाजिक क्षेत्रको विकासमा बैङ्कले टेवा पु¥याउँदै आइरहेको बताउनुभयो । बैङ्कका प्रमुख कार्यकारी अधिकृत देवेन्द्ररमण खनालले डिजिटल संसारका नवीनतम प्रविधिको समेत उपयोग गर्दै पारदर्शिता एवं जवाफदेहिता सहितको सेवा प्रवाह गर्न बैङ्क प्रतिबद्ध रहेको बताउनुभयो । बैङ्कले सर्वसाधारण तथा संस्थागत गरी करिब ४७ लाखभन्दा बढी निक्षेपकर्ताबाट आर्थिक वर्ष २०८२/८३ को पुष मसान्तसम्ममा पाँच खर्ब ५० अर्ब निक्षेप सङ्कलन गरेको उहाँले जानकारी दिनुभयो । वित्तीय सुधार कार्यक्रम लागु भएपश्चात् आव २०६०/६१ देखि नै निरन्तर मुनाफा आर्जन गर्न बैङ्क सफल रहेको उहाँले बताउनुभयो । गत आवमा पनि बैङ्कले दुई अर्ब ८३ करोड रुपियाँ खुद मुनाफा आर्जन गरेको उहाँले जानकारी दिनुभयो । बैङ्कको विद्यमान पुँजी संरचना अनुसार नेपाल सरकारको ९९.९७ प्रतिशत र सर्वसाधारणको ०.०३ प्रतिशत सेयर स्वामित्व रहेको छ ।",
      "link": "https://gorkhapatraonline.com/news/189345",
      "image": "https://gorkhapatraonline.com/storage/media/332649/conversions/RBB-61st-anniversary-program-(1)-original-thumb.jpg"
    },
    {
      "slug": "189343",
      "title": "व्यापार पूर्वाधार विकासमा छलफल",
      "timestamp": 1769299200000,
      "source": "gp",
      "content": "नेपाल र चीनबिच व्यापार पूर्वाधार विकास एवं प्राविधिक सहयोगका सन्दर्भमा छलफल भएको छ । नेपाल–चीन सीमा व्यापार तथा सहयोग समन्वय संयन्त्रको हालै सम्पन्न तेस्रो वाणिज्य सचिवस्तरीय बैठकमा यसबारे छलफल भएको उद्योग, वाणिज्य तथा आपूर्ति मन्त्रालयले जनाएको छ ।",
      "longContent": "गोरखापत्र समाचारदाताकाठमाडौँ, माघ ११ गते । नेपाल र चीनबिच व्यापार पूर्वाधार विकास एवं प्राविधिक सहयोगका सन्दर्भमा छलफल भएको छ । नेपाल–चीन सीमा व्यापार तथा सहयोग समन्वय संयन्त्रको हालै सम्पन्न तेस्रो वाणिज्य सचिवस्तरीय बैठकमा यसबारे छलफल भएको उद्योग, वाणिज्य तथा आपूर्ति मन्त्रालयले जनाएको छ । सो क्रममा सन् १९८१ को व्यापार तथा भुक्तानी सम्झौताको समसामयिक संशोधन, व्यापारी, चालक र सहचालकका लागि सीमा प्रेस पास सरलीकरण, टोखा–छहरे सुरुङमार्ग निर्माण प्रक्रियालाई तीव्रता दिने सम्बन्धमा पनि छलफल भएको मन्त्रालयले उल्लेख गरेको छ । नेपाल अति कम विकसित राष्ट्रबाट स्तरोन्नतिपश्चात् पनि चीनको शून्य भन्सार नीतिलाई निरन्तरता दिने विषय तथा विपत्का समयमा चिनियाँ पक्षले सवारीसाधन पुनर्मार्गीकरण सुविधा दिने विषयमा पनि बैठकमा छलफल भएको थियो । बैठकमा नेपालका तर्फबाट मन्त्रालयका सचिव डा. रामप्रसाद घिमिरे र चिनियाँ पक्षबाट सिजाङ जनसरकारका उपाध्यक्ष चाओ पेङले नेतृत्व गर्नुभएको थियो ।",
      "link": "https://gorkhapatraonline.com/news/189343",
      "image": "https://gorkhapatraonline.com/storage/media/332647/conversions/nepal-china_jtUv81jhmV-original-thumb.jpg"
    },
    {
      "slug": "189341",
      "title": "साउदी अरबसँग श्रम सम्झौता हुँदै",
      "timestamp": 1769299200000,
      "source": "gp",
      "content": "साउदी अरब जाने नेपाली श्रमिकको लागत खर्च रोजगारदाताले बेहोर्ने गरी नेपाल सरकार र साउदी अरबबिच श्रम सम्झौता हुने भएको छ । नेपाल सरकारका तर्फबाट श्रम, रोजगार तथा सामाजिक मन्त्रालय र साउदी अरब सरकारको मानव संसाधन तथा सामाजिक विकास मन्त्रालयबिच आगामी सोमबार साउदी अरबमा हुने ग्लोबल कन्फ्रेन्समा सम्झौता हुन लागेको हो ।",
      "longContent": "काठमाडौँ, माघ ११ गते । साउदी अरब जाने नेपाली श्रमिकको लागत खर्च रोजगारदाताले बेहोर्ने गरी नेपाल सरकार र साउदी अरबबिच श्रम सम्झौता हुने भएको छ । नेपाल सरकारका तर्फबाट श्रम, रोजगार तथा सामाजिक मन्त्रालय र साउदी अरब सरकारको मानव संसाधन तथा सामाजिक विकास मन्त्रालयबिच आगामी सोमबार साउदी अरबमा हुने ग्लोबल कन्फ्रेन्समा सम्झौता हुन लागेको हो । करिब १५ दशकको प्रयासपछि साउदी सरकारसँग हुन लागेको सम्झौता गर्न श्रम, रोजगार तथा सामाजिक सुरक्षामन्त्री राजेन्द्रसिंह भण्डारी नेतृत्वको टोलीले आइतबार त्यसतर्फ प्रस्थान गर्ने मन्त्रालयले जनाएको छ । श्रम मन्त्रालयका सहसचिव पीताम्बर घिमिरेले नेपाली श्रमिकको पहिलो श्रम गन्तव्य देश साउदी अरबसँग लगातारको मेहनतपछि श्रम सम्झौता हुन लाग्नुलाई ठुलो उपलब्धिका रूपमा लिएको जानकारी दिनुभयो । सन् २०१० देखि नै साउदी अरबसँग श्रम सम्झौताको प्रयास हुँदै आए पनि सफल भएको थिएन । मन्त्री भण्डारीसँग साउदी अरब जान लाग्नुभएका प्रवक्ता घिमिरेले साउदी अरब र नेपालबिच हुने श्रम सम्झौतामा नेपाली श्रमिकको अधिकतम हितलाई ध्यानमा राखिने जानकारी दिनुभयो । उहाँका अनुसार श्रम मन्त्रालयले साउदी अरबसँग चरणबद्ध रूपमा वार्ता गरी श्रम सम्झौताको मसौदा तयार गरी स्वीकृतिका लागि मन्त्रीपरिषद्मा पठाएको थियो । पुसको पहिलो साता बसेको मन्त्रीपरिषद्को बैठकले मसौदा स्वीकृत गरी सम्झौताको बाटो खुला गरेको थियो । साउदीसँगको यस प्रकारको सम्झौता हुँदा नेपाली श्रमिकले अन्तर्राष्ट्रिय मानव अधिकारको सिद्धान्त अनुसारका अधिकार प्राप्त गर्ने र रोजगारदाताले लागत खर्च बेहोर्ने गरी ‘इम्प्लोयर पे पोलिसी’ अनुसारको सुविधा प्राप्त गर्ने छन् । यसका लागि मन्त्रालयले विगतमा भएका श्रम समझदारीपत्रको समेत विस्तृत समीक्षा गरिरहेको र श्रमिक पठाउने देश श्रम शोषण तथा मानव अधिकार उल्लङ्घनका विषयमा सरकारले शून्य सहनशीलता नीति अपनाए अनुरूप नै श्रम सम्झौता हुने उहाँले जानकारी दिनुभयो । सन् २०३४ मा हुने फिफा विश्व कप आयोजनाको तयारीका क्रममा साउदी अरबले विगतको श्रम नीतिमा सुधार गरिरहेको छ । ‘मोडर्न डे स्लेभरी’ मानिने कफाला प्रणालीमा सन् २०२१ को मार्चदेखि नै सुधार गरिसकेको छ भने श्रम ऐनमा परिवर्तन गरी आप्रवासी श्रमिकको न्यूनतम पारिश्रमिक तथा सेवासुविधाको सुनिश्चित गरेको छ । साउदी अरबले नेपालसँगको श्रम सम्झौतामा घरेलु श्रमिक समेट्नुपर्ने अडान राख्दै आएको थियो । घरेलु श्रमिकको सम्झौतालाई थाती राखेर सामान्य र सिपयुक्त श्रमिकको सिप प्रमाणीकरण कार्यक्रमसम्बन्धी श्रम सम्झौतामा हस्ताक्षर हुने मन्त्रालयले जनाएको छ । अन्तर्राष्ट्रिय श्रम सङ्गठन (आइएलओ) को मापदण्ड अनुसार श्रमिकको अधिकार, व्यवसायजन्य स्वास्थ्य सुरक्षा, रोजगारदाता परिवर्तन, श्रमिकको न्यायोचित भर्ना गर्ने विषय सम्झौतामा समावेश गरिएका छन् । चर्को लागत शुल्क, दोहोरो करारपत्रको अन्त्य, न्यूनतम तलबको सुनिश्चित र शवलाई छिटो स्वदेश पठाउने विषयलाई पनि सम्बोधन गरिएको मन्त्रालयले जनाएको छ । साउदीमा हाल चार लाख नेपाली कार्यरत छन् । सबैभन्दा बढी निर्माण र सेवा क्षेत्रमा कार्यरत छन् । पछिल्लो १० वर्षमा साउदीमा मात्रै १३ लाख ५२ हजार आठ सय जनाले श्रम गरिसकेका छन् । जसमा श्रमिक एक लाख ११ हजार महिला छन् । आर्थिक वर्ष २०८१/८२ मा पुनः श्रम स्वीकृतिसहित एक लाख ५२ हजार जना गएका थिए । श्रम सम्झौता नहुँदा साउदीमा कार्यरत नेपाली श्रमिकले न्यूनतम पारिश्रमिक र सामाजिक सुरक्षालगायतका विषयमा समस्या भोग्दै आएका छन् । हरेक दिन कम्तीमा २५ श्रमिकलाई न्यूनतम पारिश्रमिक नदिइएको, करारपत्र फेरबदल र स्वदेश फिर्ता गर्न नदिइएकोलगायतका गुनासा र उजुरी लिएर रियादस्थित नेपाली दूतावास जाने गरेका छन् ।",
      "link": "https://gorkhapatraonline.com/news/189341",
      "image": "https://gorkhapatraonline.com/storage/media/332645/conversions/images-original-thumb.jpg"
    },
    {
      "slug": "189340",
      "title": "विमानस्थलको आम्दानी सात सय अट्ठाइस रुपियाँ",
      "timestamp": 1769299200000,
      "source": "gp",
      "content": "राज्यको करोडौँ रुपियाँ लगानीमा निर्माण भएको विमानस्थलको वार्षिक आम्दानी ७२८ रुपियाँ ! सुन्दा अचम्म लाग्न सक्छ तर ४८ वर्षसम्म कच्ची धावनमार्ग हुँदा सञ्चालनमा रहेको र कालोपत्रे भएपछि ठप्प रहेको खोटाङको लामीडाँडा विमानस्थलले आर्थिक वर्ष २०८१/८२ भरमा गरेको आम्दानी यत्ति नै हो ।",
      "longContent": "गोरखापत्र समाचारदाताकाठमाडौँ, माघ ११ गते । राज्यको करोडौँ रुपियाँ लगानीमा निर्माण भएको विमानस्थलको वार्षिक आम्दानी ७२८ रुपियाँ ! सुन्दा अचम्म लाग्न सक्छ तर ४८ वर्षसम्म कच्ची धावनमार्ग हुँदा सञ्चालनमा रहेको र कालोपत्रे भएपछि ठप्प रहेको खोटाङको लामीडाँडा विमानस्थलले आर्थिक वर्ष २०८१/८२ भरमा गरेको आम्दानी यत्ति नै हो ।नेपाल नागरिक उड्डयन प्राधिकरणका अनुसार कच्ची अवस्थामै कुनै बेला वार्षिक लाखौँ रकम आम्दानी गरेको लामीडाँडा विमानस्थलले अघिल्लो आव २०८०/८१ मा पनि ४७४ रुपियाँ मात्रै कमाइ गरेको थियो ।लामीडाँडा मात्रै होइन, अहिले देशभर कालोपत्रे धावनमार्ग भएका सुविधायुक्त नौ वटा विमानस्थलको अवस्था त्यस्तै छ । कुनै बेला राजनीतिक दलका घोषणापत्रमा पहिलो प्राथमिकता पाएका बागलुङ विमानस्थल, बैतडी, रुकुमको चौरजहारी, डोटी, खोटाङको लामीडाँडा, मनाङ, डोल्पाको मसिनेचौर, रुम्जाटार र कालीकोटको सुनथराली विमानस्थलका धावनमार्ग कालोपत्रे छन् तर विमानस्थलमा जहाज अवतरण नहुने भएपछि विमानस्थलमा राज्यले गरेको आम्दानीको लाभ लिन सकिएको छैन । जहाजको अभाव, सडकमार्गको पहुँच, महँगो भाडालगायतका कारण उडान नहुने भएपछि उक्त विमानस्थलमा जडान भएका उपकरणसमेत अन्यत्र सारिएको छ । प्राधिकरणका अनुसार सञ्चालनमा रहेका विमानस्थलमध्ये सबैभन्दा बढी आम्दानी गर्ने त्रिभुवन अन्तर्राष्ट्रिय विमानस्थल हो । यो विमानस्थलले पछिल्लो एक वर्षमा १२ अर्ब ९० करोड ६८ लाख ९० हजार ९०१ रुपियाँ आम्दानी गरेको छ । सबैभन्दा बढी कमाउने विमानस्थलमा त्रिभुवन अन्तर्राष्ट्रिय विमानस्थलपछि पोखरा अन्तर्राष्ट्रिय विमानस्थल छ । यो विमानस्थलले पछिल्लो एक वर्षमा ३६ करोड दुई लाख ३१ हजार ५१५ रुपियाँ आम्दानी गरेको छ ।  गौतम बुद्ध अन्तर्राष्ट्रिय विमानस्थलले २८ करोड ९७ लाख ५३ हजार ९५९ रुपियाँ आम्दानी गरेको छ । यो विमानस्थल काठमाडौँ र पोखरापछि धेरै यात्रु दिने विमानस्थल हो ।विराटनगर विमानस्थलले गत आव २०८१/८२ मा १९ करोड २० लाख, २६ हजार ४७ रुपियाँ आम्दानी गरेको छ । तथ्याङ्क अनुसार सोही अवधिमा नेपालगन्ज विमानस्थलले १४ करोड ६० लाख ७९ हजार ४२३ रुपियाँ, धनगढी विमानस्थलले सात करोड ३४ लाख ५१ हजार ४०६, जनकपुर विमानस्थलले सात करोड १५ लाख ५५ हजार ८७८, सिमरा विमानस्थलको आम्दानी पाँच करोड ३६ लाख ९७ हजार १२८ रुपियाँ आम्दानी भएको छ ।त्यसै गरी काठमाडौँपछि पर्यटकले बाक्लो ओहोरदोहोर गर्ने लुक्ला विमानस्थलले छ करोड २१ लाख ९० हजार ७८९ रुपियाँ आम्दानी गरेको छ ।प्राधिकरणले आव २०८१/८२ मा देशभर सञ्चालनमा रहेका विमानस्थललगायतका उड्डयन सेवाबाट १४ अर्ब ६९ करोड तीन लाख ३१ हजार रुपियाँ आम्दानी गरेको छ ।",
      "link": "https://gorkhapatraonline.com/news/189340",
      "image": "https://gorkhapatraonline.com/storage/media/332644/conversions/Bimansthal-Khotang-Lamidadnda-original-thumb.jpg"
    },
    {
      "slug": "189303",
      "title": "वाणिज्य बैंकको निष्क्रिय कर्जा ४.५५ प्रतिशत",
      "timestamp": 1769212800000,
      "source": "gp",
      "content": "सरकारी स्वामित्वको राष्ट्रिय वाणिज्य बैंकको चालु आर्थिक वर्षको प्रथम छ महिनासम्मको निष्क्रिय कर्जा ४.५५ प्रतिशत रहेको तथा नाफा एक अर्ब ७५ करोड भएको जनाएको छ । यो अपरिस्कृत विवरण हो ।",
      "longContent": "काठमाडौँ, माघ १० गते । सरकारी स्वामित्वको राष्ट्रिय वाणिज्य बैंकको चालु आर्थिक वर्षको प्रथम छ महिनासम्मको निष्क्रिय कर्जा ४.५५ प्रतिशत रहेको तथा नाफा एक अर्ब ७५ करोड भएको जनाएको छ । यो अपरिस्कृत विवरण हो । बैंकको ६१ औँ वार्षिकोत्सवका अवसरमा आज आयोजित कार्यक्रममा बैंक सञ्चालक समितिका अध्यक्ष देवकुमार ढकालले उत्पादनशील क्षेत्रलाई प्राथमिकतामा राखेर बैंकले कर्जा प्रवाह गरिरहेको जानकारी दिनुभयो । “हाल पुँजीबजार, निर्माण, सेवा, लगानी प्रवद्र्धन एवं विकास निर्माणका क्षेत्रमा सकारात्मक सङ्केत देखिएका छन्, यसले अर्थतन्त्रमा आशाको सञ्चार गरेको छ”, उहाँले भन्नुभयो ।बैंकका प्रमुख कार्यकारी अधिकृत देवेन्द्ररमण खनालले नवीन सोच र सङ्कल्पका बैंकले वित्तीय सेवा प्रवाह गर्दै आएको बताउनुभयो । कर्जा प्रवाह बढाउनु चुनौती भएको स्वीकार गर्दै  उहाँले भन्नुभयो,   “बैंकको पुँजीको आधार सुदृढ बनाउन तीन खर्ब बराबरको ऋणपत्र निष्कासनको तयारीमा रहेको छ । बैंकसँग हाल कर्जा निक्षेपको अनुपातका आधारमा एक खर्ब ७१ अर्ब तथा तरलताका आधारमा एक खर्ब ३९ अर्बको लगानीयोग्य रकम देखिएता पनि पुँजी पर्याप्ताका आधारमा थप १८ अर्ब मात्र कर्जा प्रवाह गर्ने अवस्था छ ।” कार्यक्रममा दिइएको जानकारी अनुसार बैंकले निक्षेपतर्फ ४७ लाख ४३ हजार र कर्जातर्फ दुई लाख २६ हजारभन्दा बढी ग्राहकलाई सेवा दिँदै आएको छ । चुक्ता पुँजी १५ अर्ब ६३ करोड भएको बैंकले चालु आवका छ महिनामा कुल निक्षेप पाँच खर्ब ५३ अर्ब सङ्कलन तथा १९ अर्ब बराबरको कर्जा प्रवाह गरेको छ । रासस",
      "link": "https://gorkhapatraonline.com/news/189303",
      "image": "https://gorkhapatraonline.com/storage/media/332594/conversions/banijya_bank-original-thumb.jpg"
    },
    {
      "slug": "189302",
      "title": "उपभोगमुखी अर्थतन्त्रलाई निरुत्साहन गर्नुपर्नेमा अर्थमन्त्रीको जोड",
      "timestamp": 1769212800000,
      "source": "gp",
      "content": "अर्थमन्त्री रामेश्वरप्रसाद खनालले देशका बैंक तथा वित्तीय संस्थामा अध्ययन–अनुसन्धानको संस्कृति कमजोर रहेकाले लगानीको सही क्षेत्र पहिचान हुन नसकेको बताउनु भएको छ ।",
      "longContent": "काठमाडौँ, माघ १० गते । अर्थमन्त्री रामेश्वरप्रसाद खनालले देशका बैंक तथा वित्तीय संस्थामा अध्ययन–अनुसन्धानको संस्कृति कमजोर रहेकाले लगानीको सही क्षेत्र पहिचान हुन नसकेको बताउनु भएको छ । राष्ट्रिय वाणिज्य बैंकको ६१ औँ वार्षिकोत्सवका अवसरमा आज यहाँ आयोजित कार्यक्रममा उहाँले वित्तीय सेवा प्रदायक संस्थाले अध्ययन–अनुसन्धान नगर्दा देशमा तरलता थुप्रिने, बेरोजगारी बढ्ने र उपभोगमुखी अर्थतन्त्र विस्तार भएको बताउनुभयो । देशमा भित्रिने विप्रेषणको ठूलो भाग उत्पादनशील क्षेत्रमा परिचालन नभएकामा चिन्ता व्यक्त गर्दै अर्थमन्त्री खनालले कुन क्षेत्रमा नयाँ लगानीका अवसर सिर्जना गर्न सकिन्छ, अर्थतन्त्रको आकार विस्तार गर्न सकिन्छ, रोजगारी सिर्जना गर्न सकिन्छ र उत्पादन बढाउन सकिन्छ भन्ने विषयमा बैंक तथा वित्तीय संस्थाले गम्भीर अध्ययन–अनुसन्धान गर्ने परम्परा विकास गर्नु पर्नेमा जोड दिनुभयो ।“हाम्रा बैंक तथा वित्तीय संस्थाले आफैँ अध्ययन गरेर कुन क्षेत्रमा लगानी गर्दा उच्च प्रतिफल प्राप्त हुन्छ, स्वदेशमै रोजगारी तथा उत्पादन बढ्छ भन्ने निर्णय गर्नेभन्दा पनि व्यवसायीले ल्याएका प्रस्तावका आधारमा मात्र लगानी गर्ने गरेका छन्”, अर्थमन्त्री भन्नुभयो । उहाँले सरकारको पूर्ण स्वामित्वमा रहेको राष्ट्रिय वाणिज्य बैंकलाई यस्तो अध्ययन तथा अनुसन्धानको नेतृत्व गर्न सुझाव दिनुभयो । अर्थमन्त्री खनालले मुलुकमा भित्रिने विप्रेषण ठूलो हिस्सा उपभोगमा खर्च भइरहेको उल्लेख गर्दै त्यसले दीर्घकालीन आर्थिक रूपान्तरणमा योगदान दिन नसकेको बताउनुभयो ।सरकारी स्वामित्वको बैंक भएका कारण विप्रेषण रकमलाई उत्पादनशील क्षेत्रमा लगानी गराउने जिम्मेवारी राष्ट्रिय वाणिज्य बैंकको भएको उल्लेख गर्दै उहाँले त्यसो हुनसके देश आर्थिक समृद्धिको बाटोमा अग्रसर हुने बताउनुभयो । उत्पादनशील क्षेत्रमा लगानी विस्तार गर्न सके तरलताको प्रभावकारी उपयोग हुने, आन्तरिक उत्पादन बढ्ने र आयात घट्ने बताउँदै उहाँले बैंक तथा वित्तीय संस्थाले उत्पादनमुखी लगानीलाई प्राथमिकतामा राख्नुपर्नेमा जोड दिनुभयो । बैंक तथा वित्तीय क्षेत्रमा समष्टिगत रूपमा केही समस्या देखिए पनि समग्र वित्तीय प्रणाली कमजोर नरहेको उहाँले स्पष्ट गर्नुभयो । फरक प्रसङ्गमा अर्थमन्त्री खनालले वर्तमान सरकारको प्रमुख दायित्व आगामी निर्वाचन सफलतापूर्वक सम्पन्न गर्नु हो भन्दै समाजका हरेक वर्गले त्यस निम्ति सहयोग गर्नुपर्ने बताउनुभयो । रासस",
      "link": "https://gorkhapatraonline.com/news/189302",
      "image": "https://gorkhapatraonline.com/storage/media/332593/conversions/3-original-thumb.jpg"
    },
    {
      "slug": "189213",
      "title": "वैदेशिक सहायताको धेरै खर्च बजेट प्रणालीभन्दा बाहिरबाट",
      "timestamp": 1769212800000,
      "source": "gp",
      "content": "नेपालले प्राप्त गर्ने वैदेशिक विकास सहायता रकम राष्ट्रिय बजेट प्रणाली र सरकारी कोषभन्दा बाहिरबाट खर्च हुने क्रम निरन्तर बढ्न थालेको छ । सरकारको वार्षिक बजेट पुस्तिका (रातो किताब) मा समावेश हुने रकमलाई बजेटभित्र (अन बजेट) र रातो किताबमा समावेश नभई खर्च हुने रकमलाई बजेटबाहिर (अफ बजेट) को खर्च मानिन्छ ।",
      "longContent": "धेरै जसो गैरसरकारी संस्थाले नेपालमा खर्च गर्ने ठुलो रकम गैरबजेटरीकाठमाडौँ, माघ १० गते । नेपालले प्राप्त गर्ने वैदेशिक विकास सहायता रकम राष्ट्रिय बजेट प्रणाली र सरकारी कोषभन्दा बाहिरबाट खर्च हुने क्रम निरन्तर बढ्न थालेको छ । सरकारको वार्षिक बजेट पुस्तिका (रातो किताब) मा समावेश हुने रकमलाई बजेटभित्र (अन बजेट) र रातो किताबमा समावेश नभई खर्च हुने रकमलाई बजेटबाहिर (अफ बजेट) को खर्च मानिन्छ । त्यस्तै रातो किताबमा समावेश भएको रकम पनि केही सरकारको ढुकुटी अर्थात् सञ्चित कोष प्रणालीमार्फत (अन ट्रेजरी) खर्च हुने गरेको छ भने ठुलो रकम कोषबाहिर (अफ ट्रेजरी) खर्च हुने गरेको छ । अर्थ मन्त्रालयले शुक्रबार सार्वजनिक गरेको डेभलपमेन्ट कोअपरेसन रिपोर्ट सन् २०२२/२३ अनुसार उक्त आर्थिक वर्षमा नेपालले पाएको कुल विकास सहायता रकमको साढे २२ प्रतिशत बजेट प्रणालीभन्दा बाहिरबाटै खर्च भएको देखिएको छ । प्रतिवेदन अनुसार नेपालले सन् २०२२/२३ मा एक अर्ब ४० करोड अमेरिकी डलर बराबरको विकास सहायता प्राप्त गरेकामा एक अर्ब १० करोड हाराहारी अर्थात् करिब ७७.५ प्रतिशत बजेट अन्तर्गत र ३० करोड ९३ अमेरिकी डलर अर्थात् २२.५ प्रतिशत बजेटबाहिर आएको देखिन्छ । बजेट अन्तर्गतमध्ये पनि ४०.३ प्रतिशत अर्थात् ४२ करोड ८१ लाख अमेरिकी डलर मात्र सरकारी कोषबाट खर्च भएको छ ।सन् २०२१/२२ मा नेपालले प्राप्त गरेको कुल वैदेशिक विकास सहायताको २०.८ प्रतिशत रकम सरकारको वार्षिक बजेटबाहिरबाट खर्च भएको छ । अर्थात् अघिल्लो वर्षको तुलनामा सन् २०२२/२३ मा बजेट बाहिरको वैदेशिक सहायता १.७ प्रतिशत विन्दुले बढेको छ । त्यस्तै सन् २०१९/२० मा १६.५ प्रतिशत र सन् २०२०/२१ मा १५.७ बजेट बाहिरैबाट खर्च भएको थियो । सन् २०२०/२१ यताका चार वर्षमा मात्रै त्यस्तो खर्च साढे छ प्रतिशत विन्दुले बढेको छ । पछिल्ला वर्षमा विकास सहायता रकम पनि निरन्तर घटिरहेको छ । सन् २०२१/२२ मा नेपालले दुई अर्ब ४० करोड अमेरिकी डलर बराबरको वैदेशिक विकास सहायता प्रतिबद्धता पाएकामा वास्तविक प्राप्ति अमेरिकी डलर एक अर्ब ४० करोड बराबर थियो । त्योभन्दा अघिल्लो वर्ष अर्थात् सन् २०२०/२१ मा नेपालले एक अर्ब ७० करोड अमेरिकी डलर बराबर विकास सहायता लिएको थियो भने सन् २०१९/२० मा पछिल्लो १० वर्षयताकै उच्च दुई अर्ब अमेरिकी डलर बराबर विकास सहायता प्राप्त गरेको थियो । विकास सहायता प्राप्तिको यो तथ्याङ्क हेर्दा सन् २०१९/२० मा २६.९ प्रतिशतले बढेको थियो भने पछिल्ला वर्षमा निरन्तर घटिरहेको छ ।बजेटबाहिरको सहायता कुन वर्षमा कति ?अर्थ मन्त्रालयको प्रतिवेदन अनुसार धेरै जसो गैरसरकारी संस्थाले नेपालमा खर्च गर्ने ठुलो रकम गैरबजेटरी देखिन्छ । अर्थ मन्त्रालयको तथ्याङ्क अनुसार सन् २०१९/२० मा नेपालले दुई अर्ब अमेरिकी डलर बराबर विकास सहायता प्राप्त गर्दा एक अर्ब सात करोड अमेरिकी डलर बजेट अन्तर्गत आएको थियो । जुन ८३.५ पाँच प्रतिशत बराबर हो । उक्त वर्ष प्राप्त भएको कुल वैदेशिक सहायतामा १६.५ प्रतिशत बजेट बाहिरको खर्च देखिन्छ । त्यस्तै उक्त वर्ष ५२.८ प्रतिशत मात्र अनट्रेजरी खर्च छ । सन् २०२०/२१ मा एक अर्ब ७० करोड अमेरिकी डलर वैदेशिक विकास सहायता प्राप्ति हुँदा एक अर्ब ४० करोड अमेरिकी डलर बजेट अन्तर्गत र २६ करोड ४७ लाख अमेरिकी डलर बजेट बाहिरबाट आएको छ । ८४.३ प्रतिशत बजेटभित्रबाट र १५.७ प्रतिशत बजेट बाहिरबाट खर्च भएको छ । उक्त वर्ष ६६.६ प्रतिशत विकास सहायता सरकारी कोष प्रणालीबाट खर्च भएको छ । त्यस्तै सन् २०२१/२२ मा वैदेशिक विकास सहायतामध्ये बजेट अन्तर्गत ७९.२ र २०.८ प्रतिशत बजेट बाहिरको थियो । उक्त वर्षमा अन ट्रेजरी खर्च भएको विकास सहायताको अंश ५७.४ प्रतिशत बराबर छ । सन् २०२२/२३ सम्म आइपुग्दा एक अर्ब ४० करोड अमेरिकी डलर बराबरको विकास सहायता प्राप्त गरेकामा एक अर्ब १० करोड हाराहारी अर्थात् करिब ७७.५ प्रतिशत बजेट अन्तर्गत र ३० करोड ९३ अमेरिकी डलर अर्थात् २२.५ प्रतिशत बजेट बाहिरबाट आएको देखिन्छ । बजेट अन्तर्गतमध्ये पनि ४०.३ प्रतिशत अर्थात् ४२ करोड ८१ लाख अमेरिकी डलर मात्र सरकारी कोषबाट खर्च भएको प्रतिवेदनमा उल्लेख छ ।",
      "link": "https://gorkhapatraonline.com/news/189213",
      "image": "https://gorkhapatraonline.com/storage/media/332493/conversions/Foreign-aantirik-Investment-3-original-thumb.jpg"
    },
    {
      "slug": "189212",
      "title": "श्रीकृष्ण बेभरेजको पानीमा एमोनिया",
      "timestamp": 1769212800000,
      "source": "gp",
      "content": "खाद्य प्रविधि तथा गुण नियन्त्रण विभागले काठमाडौँका पानी आपूर्तिकर्ताले वितरण गर्ने पिउने पानीमा एमोनिया पाइएको र सरसफाइमा लापर्बाही भेटिएको जनाएको छ । विभागको टोलीले भक्तपुरस्थित श्रीकृष्ण बेभरेजले उत्पादन गरेर बजारमा पठाएको पानीको परीक्षण गर्दा एमोनिया पोजेटिभ भएको फेला परेको हो ।",
      "longContent": "गोरखापत्र समाचारदाता काठमाडौँ, माघ १० गते । खाद्य प्रविधि तथा गुण नियन्त्रण विभागले काठमाडौँका पानी आपूर्तिकर्ताले वितरण गर्ने पिउने पानीमा एमोनिया पाइएको र सरसफाइमा लापर्बाही भेटिएको जनाएको छ । विभागको टोलीले भक्तपुरस्थित श्रीकृष्ण बेभरेजले उत्पादन गरेर बजारमा पठाएको पानीको परीक्षण गर्दा एमोनिया पोजेटिभ भएको फेला परेको हो । विभागका अनुसार कागेश्वरी मनोहरा नगरपालिका–९ मा पर्ने गोठाटार क्षेत्रका विभिन्न खाद्य उद्योग र व्यवसायको अनुगमन गरेर जारको पानी परीक्षण गर्दा एमोनिया पोजेटिभ भेटिएपछि थप परीक्षणका लागि नमुना सङ्कलन गरिएको छ । अनुगमनका क्रममा उक्त उद्योगमा काम गर्ने श्रमिकले हातमा पन्जासमेत नलगाई जार भर्ने गरेकोसमेत पाइएको थियो । त्यसै गरी शीतल जल उद्योगमा श्रमिकको व्यक्तिगत सरसफाइ पर्याप्त नभएको र प्रशोधित पिउने पानी उत्पादन मापदण्डसम्बन्धी निर्देशिका अनुसारको अभिलेख नराखेको पाइएको छ । विभागले उक्त उद्योगलाई पुराना र कुच्चिएका जार प्रयोग नगर्न र सरसफाइमा सुधार गर्न निर्देशन दिएको छ । विभागले उपभोक्ताको स्वास्थ्यमा खेलबाड गर्ने व्यवसायीलाई सचेत गराउँदै देखिएका कैफियत तत्काल सुधार गर्न कडा निर्देशन दिएको जनाएको छ । मोबाइल खाद्य प्रयोगशाला भ्यानबाट गरिएको परीक्षणमा पानीमा एमोनिया भेटिएको श्रीकृष्ण बेभरेजलाई कारबाही प्रक्रिया अगाडि बढाएको जनाइएको छ । विभागका निर्देशक डा. बालकुमारी शर्माले सम्बन्धित पानी उद्योगलाई प्रशोधित पिउने पानी उत्पादन मापदण्डसम्बन्धी निर्देशिका, २०७४ मा भएका प्रावधान पूर्ण रूपमा पालना गर्न र खाद्य स्वच्छता कायम गर्न निर्देशन दिएको जानकारी दिनुभयो ।",
      "link": "https://gorkhapatraonline.com/news/189212",
      "image": "https://gorkhapatraonline.com/storage/media/332491/conversions/pp-original-thumb.jpg"
    },
    {
      "slug": "189210",
      "title": "भन्सारमा सुशासनको प्रत्याभूति आवश्यक",
      "timestamp": 1769212800000,
      "source": "gp",
      "content": "अर्थ मन्त्रालयका राजस्व सचिव भूपाल बरालले पात्र, प्रणाली र पद्धतिको सुधारबाट मात्र भन्सारमा सुशासनको प्रत्याभूत हुने बताउनुभएको छ ।   ७४ औँ अन्तर्राष्ट्रिय भन्सार दिवसको अवसर पारेर नेपाल भन्सार एजेन्ट सङ्घ, काठमाडौँले शुक्रबार आयोजना गरेको राजस्व सुरक्षण र व्यापार सहजीकरणमा त्रिभुवन अन्तर्राष्ट्रिय विमानस्थल भन्सार कार्यालय, निजी क्षेत्र तथा भन्सार एजेन्टबिच साझेदारी विषयमा आयोजित अन्तर्क्रियामा उहाँले सो कुरा बताउनुभएको हो ।",
      "longContent": "गोरखापत्र समाचारदाताकाठमाडौं, माघ १० गते । अर्थ मन्त्रालयका राजस्व सचिव भूपाल बरालले पात्र, प्रणाली र पद्धतिको सुधारबाट मात्र भन्सारमा सुशासनको प्रत्याभूत हुने बताउनुभएको छ । ७४ औँ अन्तर्राष्ट्रिय भन्सार दिवसको अवसर पारेर नेपाल भन्सार एजेन्ट सङ्घ, काठमाडौँले शुक्रबार आयोजना गरेको राजस्व सुरक्षण र व्यापार सहजीकरणमा त्रिभुवन अन्तर्राष्ट्रिय विमानस्थल भन्सार कार्यालय, निजी क्षेत्र तथा भन्सार एजेन्टबिच साझेदारी विषयमा आयोजित अन्तर्क्रियामा उहाँले सो कुरा बताउनुभएको हो । सचिव बरालले भन्सारमा मालवस्तुको वास्तविक कारोबार मूल्यका आधारमा सही घोषणा गर्नुपर्नेमा जोड दिँदै भन्सार सुधारमा भन्सार प्रशासन, निजी क्षेत्र र भन्सार एजेन्ट जिम्मेवार रहनुपर्ने बताउनुभयो ।भन्सार विभागका महानिर्देशक श्यामप्रसाद भण्डारीले भन्सार प्रशासनको पहिलो काम व्यापार सहजीकरण भएको बताउँदै भन्सारमा भएका समस्या समाधान गरी नेपालको भन्सार प्रशासनलाई अन्तर्राष्ट्रियस्तरका बनाउन भन्सार विभाग लागिपरेको उल्लेख गर्नुभयो ।उद्योग वाणिज्य सङ्घ काठमाडौँका अध्यक्ष दिनेश श्रेष्ठ तथा नेपाल चेम्बर अफ कमर्सका महानिर्देशक देवेन्द्र लामिछानेले व्यापार सहजीकरण एवं भन्सार प्रशासन, निजी क्षेत्र र भन्सार एजेन्टबिचको सहकार्यले देशको राजस्व सङ्कलनमा वृद्धि हुने चर्चा गर्दै वैध व्यापार सहजीकरणमा राज्य जिम्मेवार हुनुपर्ने बताउनुभयो ।त्रिभुवन अन्तर्राष्ट्रिय विमानस्थल भन्सार कार्यालयका प्रमुख विष्णुप्रसाद ज्ञवालीले त्रिभुवन अन्तर्राष्ट्रिय विमानस्थल भन्सार कार्यालयको सुधारका लागि भएका पहलबारे प्रकाश पार्दै जनअपेक्षाबमोजिमको भन्सार कार्यालय बनाउन सबै पक्ष उत्तिकै जिम्मेवार भएर लाग्नुपर्ने बताउनुभयो ।नेपाल भन्सार एजेन्ट सङ्घ काठमाडौँका अध्यक्ष होमनाथ धमलाको अध्यक्षतामा भएको सो कार्यक्रमका सहभागीले त्रिभुवन अन्तर्राष्ट्रिय विमानस्थल भन्सार कार्यालय सुधार तथा व्यापार सहजीकरणमा भन्सार प्रशासन, निजी क्षेत्र तथा भन्सार एजेन्टको भूमिका महìवपूर्ण हुने बताएका थिए ।",
      "link": "https://gorkhapatraonline.com/news/189210",
      "image": "https://gorkhapatraonline.com/storage/media/332489/conversions/Bhansar-agent-original-thumb.jpg"
    },
    {
      "slug": "189209",
      "title": "‘आफ्नै सामर्थ्य बिर्संदा निजी क्षेत्र कमजोर’",
      "timestamp": 1769212800000,
      "source": "gp",
      "content": "देशको अर्थतन्त्र र रोजगारीमा महत्वपूर्ण भूमिका निर्वाह गर्दै आएको निजी क्षेत्र आफ्नै सामथ्र्य बिर्सेर अलमलमा परेको सरोकारवालाले बताएका छन् । विराटनगरमा राष्ट्रिय व्यावसायिक पहल तथा उद्योग सङ्गठन मोरङले नेपाल उद्योग वाणिज्य महासङ्घ, कोशीसँगको सहकार्यमा शुक्रबार आयोजना गरेको बृहत् अन्तर्क्रियामा उनीहरूले यस्तो बताएका हुन् ।",
      "longContent": "रङ्गेली समाचारदाताविराटनगर, माघ १० गते । देशको अर्थतन्त्र र रोजगारीमा महत्वपूर्ण भूमिका निर्वाह गर्दै आएको निजी क्षेत्र आफ्नै सामर्थ्य बिर्सेर अलमलमा परेको सरोकारवालाले बताएका छन् । विराटनगरमा राष्ट्रिय व्यावसायिक पहल तथा उद्योग सङ्गठन मोरङले नेपाल उद्योग वाणिज्य महासङ्घ, कोशीसँगको सहकार्यमा शुक्रबार आयोजना गरेको बृहत् अन्तर्क्रियामा उनीहरूले यस्तो बताएका हुन् । ‘निजी क्षेत्र : प्रश्न, पहिचान र प्रतिबद्धता’ विषयक अन्तर्क्रियामा देशमा औद्योगिक तथा व्यावसायिक विकास र विस्तारबाट अर्थतन्त्रमा पु¥याउँदै आएको योगदानका प्रमुख हिस्सेदार निजी क्षेत्र आत्मगत रूपमा कमजोर बन्दै गएकोप्रति चिन्ता व्यक्त गरिएको थियो । नेपाल व्यावसायिक पहलका अध्यक्ष तथा नेपाल उद्योग वाणिज्य महासङ्घका पूर्वअध्यक्ष कुशकुमार जोशीले निजी क्षेत्रको प्रतिनिधित्व गर्ने संस्थाबिच नै विभाजन आइरहेकोमा चिन्ता गर्नुभयो । उहाँले एकताबद्ध हुनुपर्ने यो क्षेत्रमा व्यक्तिगत उद्योग र व्यवसायका लागि स्वार्थगत राजनीतिक सम्झौता हाबीउन्मुख रहेको बताउनुभयो । यसले कुनै निश्चित उद्योग वा व्यापारीलाई फाइदा पुगिरहेका बेला समग्र निजी क्षेत्र निरीह बन्नु परिरहेको उहाँको भनाइ थियो । अध्यक्ष जोशीले जेनजी आन्दोलनपछि राज्य कमजोर र निरीह बन्दा निजी क्षेत्र त्रसित भएर बाँच्न परेको बताउनुभयो । उहाँले देश निर्वाचनमा गएको भए पनि त्यसले दिने राजनीतिक निकासमा निजी क्षेत्र कति सुरक्षित ? भन्ने अहिले अन्योल रहेको बताउनुभयो । उहाँले अब निजी क्षेत्रले प्रश्न, पहिचान र एकताका लागि प्रतिबद्ध हुने कुरामा साझा मत बनाएर अघि बढ्नुपर्नेमा जोड दिनुभयो । समूह छलफलमा नेपाल राष्ट्र बैङ्कका पूर्वगभर्नर तथा अर्थविज्ञ डा. चिरञ्जीवी नेपालले नेपालमा निजी क्षेत्रले आफ्नो अस्तित्व स्वीकार गर्न नसकेको बताउनुभयो । उहाँले आफैँ लगानी गर्ने, आफैँ मुनाफा आर्जन गर्ने, रोजगार सिर्जना गर्ने त्यति मात्रै नभई राज्यलाई कर बुझाएर राष्ट्रिय अर्थतन्त्र चलायमान बनाउने निजी क्षेत्र आवश्यक पर्दा पहल लिन सक्ने निम्छरो देखिएको बताउनुभयो । नेपाल उद्योग वाणिज्य महासङ्घ पूर्वअध्यक्ष भवानी राणाले विकासको आधार मानिनुपर्ने निजी क्षेत्रको मनोबल कमजोर रहेको बताउनुभयो । उहाँले वर्तमान अन्तरिम सरकारले त निजी क्षेत्रलाई स्वीकार नै नगरेको गुनासो गर्दै आगामी फागुन २१ गतेको निर्वाचनमा भाग लिने दलको निजी क्षेत्रलाई हेर्ने दृष्टिकोण पनि प्रस्ट नभएको बताउनुभयो । कोशी प्रदेश योजना आयोगका पूर्वउपाध्यक्ष सुबोधराज प्याकुरेलले राज्यमा सामाजिक न्याय र नागरिकको सुरक्षा नभएको महसुस भएमा व्यावसायिक वातावरण बिग्रने बताउनुभयो । उहाँले निजी क्षेत्र अहिले ठिक त्यही अवस्थाबाट गुज्रँदै गएकोमा चिन्ता गर्नुभयो । उद्योग सङ्गठन मोरङका पूर्वअध्यक्ष राकेश सुरानाले साझा धारणाबाट विभाजित हुँदा त्यसको असर जेनजी आन्दोलनमा निजी क्षेत्रले बेहोर्नु परेको बताउनुभयो । उहाँले दलहरू प्रतिबद्ध नहुनु मात्रै नभई निजीको कमजोर पहलकदमीले पनि जेनजी आन्दोलनलाई सहयोग गरेको विचार राख्नुभयो । राष्ट्रिय व्यावसायिक पहलका संयोजक किशोर प्रधानले जेनजी आन्दोलनको पृष्ठपोषक माओवादीको सशस्त्र सङ्घर्ष भएको आरोप लगाउनुभयो । उहाँले सशस्त्र सङ्घर्ष अन्तिम हुँदै गर्दा जन्मिएका युवाले राज्यसत्ता लिन ध्वंसको बाटो लिनुपर्ने बुझाइ राखेको उहाँको बुझाइ छ । उद्योग सङ्गठन मोरङका अध्यक्ष नन्दकिशोर राठीले अनेक असजिलाका बिच पनि देशप्रतिको मायाले निजी क्षेत्रलाई बाँधिरहेको बताउनुभयो । राठीले असजिलो परिस्थिति झेल्न बारम्बारको सिकाइ धेरै भइसकेको बताउनुभयो ।",
      "link": "https://gorkhapatraonline.com/news/189209",
      "image": "https://gorkhapatraonline.com/storage/media/332488/conversions/Niji-Kshetra-original-thumb.jpg"
    },
    {
      "slug": "189200",
      "title": "सुनको मूल्य नाघ्यो तीन लाख",
      "timestamp": 1769212800000,
      "source": "gp",
      "content": "निरन्तर उकालो लाग्दै गएको सुनको मूल्य तोलामा तीन लाख रुपियाँ नाघेको छ । यो अहिलेसम्मकै उच्च मूल्य हो । बिहीबार दुई लाख ९२ हजार दुई सय रुपियाँमा कारोबार भएको सुनको मूल्य शुक्रबार तोलामा नौ हजार दुई सय रुपियाँले बढेर तीन लाख एक हजार चार सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ, माघ १० गते । निरन्तर उकालो लाग्दै गएको सुनको मूल्य तोलामा तीन लाख रुपियाँ नाघेको छ । यो अहिलेसम्मकै उच्च मूल्य हो । बिहीबार दुई लाख ९२ हजार दुई सय रुपियाँमा कारोबार भएको सुनको मूल्य शुक्रबार तोलामा नौ हजार दुई सय रुपियाँले बढेर तीन लाख एक हजार चार सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।नेपालमा सुनको मूल्यमा आएको छाल अन्तर्राष्ट्रिय कारणले हो । शुक्रबार अन्तर्राष्ट्रिय बजारमा प्रतिऔँस चार हजार ९५० अमेरिकी डलर पुगेको छ । अन्तर्राष्ट्रिय बजारमा सुनको मूल्य बढ्दा त्यसको प्रभाव स्थानीय बजारमा पर्न गएको हो । रुस–युक्रेन युद्ध, भेनेजुएलामाथि गरेको अमेरिकी कारबाही हुँदै अहिले अमेरिकी प्रशासनद्वारा युरोपको ग्रिनल्यान्डमा गरेको भूराजनीति तनावका कारणले आर्थिक क्षेत्र तहसनस हुँदा सुनको मूल्य अस्वाभाविक रूपमा बढेको हो । सुनचाँदी व्यवसायी तेजरत्न शाक्यले अन्तर्राष्ट्रिय बजारमा अनिश्चितता हुँदा सुनको मूल्य निरन्तर अस्वाभाविका रूपमा बढ्दै गएको बताउनुभयो । भूराजनीति तनावका कारण सुन सुरक्षित लगानीको क्षेत्र मानिएकाले लगानीकर्ताहरू आकर्षित हुँदै गएपछि निरन्तर मूल्य उकालो लाग्दै गएको उहाँको भनाइ छ ।  शाक्यका अनुसार अमेरिकाले भेनेजुएलामाथि गरेको आक्रमणसँगै सुनको मूल्य निरन्तर बढ्दै गएको हो । त्यसपछि अमेरिकाका राष्ट्रपति डोनाल्ड ट्रम्पले युरोपेली मुलुकमा कर लगाउने घोषणा र अमेरिकी केन्द्रीय बैङ्कलाई ब्याजदर घटाउन दबाब दिएका कारणले पनि पछिल्लो समय सुनसँगै चाँदीको मूल्य निरन्तर बढ्दै गएको हो ।  अन्तर्राष्ट्रिय बजार अस्थिर रहेकाले आगामी दिनमा मूल्य के हुन्छ भन्न नसक्ने अवस्था रहेको उहाँको भनाइ छ । डलरको विकल्पमा चीन, रुसलगायतका देशले नयाँ मुद्रा प्रयोगमा ल्याएकाले सुनको मूल्य बढ्दै गएको उहाँको भनाइ छ । निरन्तर सुनको मूल्य बढ्दा उपभोक्ता र व्यवसायी दुवैलाई प्रत्यक्ष असर परेको छ । बजारमा सुनको माग नहुँदा कारोबार ठप्प भई व्यवसाय सञ्चालन गर्न कठिन हुने अवस्था आएको शाक्यको भनाइ छ । सुनको मूल्य बढ्दै गएपछि व्यवसायीले पुराना गहना खरिद गर्न छाडेका छन् । बजारमा माग नभएको र मूल्य घट्न सक्ने अनुमानले व्यवसायीले पुराना गहना खरिद गर्न छाडेका हुन् । महासङ्घका अनुसार सुनको मूल्य बढ्दा बजारमा माग नहुँदा सुनको कारोबार ९० प्रतिशतले गिरावट आएको छ । माघ लागेयता सुनको मूल्य अस्वाभाविक रूपमा बढ्दै गएको छ । माघमा सुनको मूल्य २४ हजार नौ सय रुपियाँले बढेको छ । महासङ्घका अनुसार एक वर्षको अवधिमा बजारमा सुनको मूल्य तोलामा एक लाख ४१ हजार चार सय रुपियाँले बढेको छ । गत वर्ष ९ माघमा प्रतितोला एक लाख ६० हजार रहेको सुनको मूल्य बढेर अहिले तीन लाख नाघेको हो । सुनको मूल्य निरन्तर बढ्दै गएपछि विभिन्न देशले सुनको मौज्दात बढाएका छन् । विश्व सुन परिषद्का अनुसार सबैभन्दा धेरै अमेरिकासँग आठ हजार १३३ टन र सबैभन्दा कम मेक्सिकोमा १२० टन सुन मौज्दात छ । यस्तै जर्मनीमा तीन हजार ३५० टन, चीनमा दुई हजार ३०३ टन, भारतमा ८८०.१८ टन, जापानमा ८४५.९७ टन सुन रहेको छ । यस्तै पोल्यान्डमा ५१५, बेलायतमा ३१० टन, अस्टे«लियामा २७९ टन, बेल्जियममा २२७, थाइल्यान्डमा २३४ टन र सिङ्गापुरमा २०४.७१ टन मौज्दात रहेको छ । नेपालमा भने सुनको मौज्दात न्यून छ । यसैबिच चाँदीको मूल्यमा समेत तोलामा छ हजार रुपियाँ नाघेको छ । बिहीबार प्रतितोला पाँच हजार ८७० रुपियाँमा कारोबार भएको चाँदीको मूल्य तोलामा ३२० रुपियाँले बढेर छ हजार १९० रुपियाँ पुगेको महासङ्घले जनाएको छ । शुक्रबार अन्तर्राष्ट्रिय बजारमा प्रतिऔँस चाँदीको मूल्य ९८ अमेरिकी डलरमा कारोबार भएको छ । चाँदी औद्योगिक प्रयोजनका लागि बढी खपत हुने गर्छ ।",
      "link": "https://gorkhapatraonline.com/news/189200",
      "image": "https://gorkhapatraonline.com/storage/media/332479/conversions/rty-original-thumb.jpg"
    },
    {
      "slug": "189163",
      "title": "जापानको उपभोक्ता मूल्य २०२५ मा उच्च, ऊर्जा र खाद्य मूल्यमा उतारचढाव",
      "timestamp": 1769126400000,
      "source": "gp",
      "content": "जापानको  उपभोक्ता मूल्य सूचकाङ्क  सन् २०२५ मा औसत ३.१ प्रतिशतले वृद्धि भएको छ । यो लगातार चौथो वर्ष हो जब जापानमा उपभोक्ता मूल्य बढेको सरकारी तथ्याङ्कले शुक्रबार देखाएको छ ।",
      "longContent": "टोकियो, माघ ९ गते । जापानको  उपभोक्ता मूल्य सूचकाङ्क  सन् २०२५ मा औसत ३.१ प्रतिशतले वृद्धि भएको छ । यो लगातार चौथो वर्ष हो जब जापानमा उपभोक्ता मूल्य बढेको सरकारी तथ्याङ्कले शुक्रबार देखाएको छ ।सरकारी तथ्याङ्कअनुसार सन् २०२५ भरि चामलको मूल्य ६७.५ प्रतिशतले बढेको छ, जुन सन् १९७१ पछि उपलब्ध तुलनात्मक तथ्याङ्कमा सबैभन्दा ठूलो वृद्धि हो । चामलको मूल्य वृद्धिले जापानको खाद्य मूल्यवृद्धिमा ठूलो प्रभाव पारेको छ ।डिसेम्बर महिनामा ताजा खाद्य वस्तु हटाएर गणना गरिएको उपभोक्ता मूल्य सूचकाङ्क अघिल्लो वर्षको तुलनामा २.४ प्रतिशतले बढेको छ । यो नोभेम्बरको ३ प्रतिशत वृद्धिदरभन्दा कम हो र पछिल्ला चार महिनामा पहिलोपटक वृद्धिदर सुस्ताएको देखिन्छ । मूल्य वृद्धिमा केही स्थिरीकरण ल्याउन सरकारले पेट्रोलियम पदार्थमा अनुदान दिएको तथ्याङ्कले देखाएको छ ।उक्त महिनामा ऊर्जा मूल्य अघिल्लो वर्षको तुलनामा ३.१ प्रतिशतले घटेको छ, जुन नोभेम्बरमा देखिएको २.५ प्रतिशतको वृद्धिदरबाट उल्टिएको हो । यद्यपि, ताजा खाद्यवस्तु बाहेकका खाद्य सामग्रीको मूल्य भने ६.७ प्रतिशतले बढेको छ, जुन नोभेम्बरको ७ प्रतिशत वृद्धिदरभन्दा कम हो ।ऊर्जा तथा ताजा खाद्य वस्तु दुवै हटाएर आधारभूत मूल्य डिसेम्बरमा २.९ प्रतिशतमा सीमित भएको छ, जुन एक महिनाअघि ३ प्रतिशत थियो । यसले सङ्केत गर्छ कि जापानको मूल्य वृद्धिमा केही स्थिरीकरण आउँदैछ, तर खाद्य र अन्य आवश्यक वस्तुको मूल्य अझै उच्च छ ।विश्लेषकका अनुसार, यो मूल्य वृद्धिले जापानको अर्थतन्त्रमा दीर्घकालीन मुद्रास्फीति र जीवनयापन खर्चमा दबाब बढाउन सक्छ । सरकारले आगामी आर्थिक नीतिमा मूल्यवृद्धिको नियन्त्रण र उपभोक्ताको भार कम गर्ने उपायमा ध्यान दिने अपेक्षा गरिएको छ । रासस/सिन्ह्वा",
      "link": "https://gorkhapatraonline.com/news/189163",
      "image": "https://gorkhapatraonline.com/storage/media/332416/conversions/Japan-original-thumb.jpg"
    },
    {
      "slug": "189136",
      "title": "एक तोला सुनको मूल्य तीन लाख एक हजारभन्दा माथि",
      "timestamp": 1769126400000,
      "source": "gp",
      "content": "स्थानीय बजारमा आज सुनचाँदीको मूल्यले कीर्तिमान कायम गरेको छ ।  बिहीबारको तुलनामा आज प्रतितोला सुन रु नौ हजार २०० र चाँदी रु ३२० ले बढेको छ ।",
      "longContent": "काठमाडौँ,  माघ ९ गते ।  स्थानीय बजारमा आज सुनचाँदीको मूल्यले कीर्तिमान कायम गरेको छ ।  बिहीबारको तुलनामा आज प्रतितोला सुन रु. नौ हजार २०० र चाँदी रु. ३२० ले बढेको छ ।नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य रु. तीन लाख एक हजार ४०० त्यति नै चाँदीको मोल रु. छ हजार १९० कायम भएको छ । गत बुधबार एक तोला छापावाल सुनको मूल्य रु. दुई लाख ९५ हजार १०० र त्यति नै चाँदीको मोल रु. पाँच हजार ९२० कायम भएको थियो । मङ्गलबार एक तोला छापावाल सुनको मूल्य रु. दुई लाख ८४ हजार ७०० त्यति नै चाँदीको मोल रु. पाँच हजार ८८० कायम भएको थियो । गत आइतबार एक तोला सुन रु. दुई लाख ७८ हजार ८०० र त्यति नै परिमाणको चाँदी रु. पाँच हजार ६२५ मा कारोबार भएको थियो । सोमबार एक तोला सुन रु. दुई लाख ८२ हजार र त्यति नै परिमाणको सेतो धातु रु. पाँच हजार ८१० मा खरिदबिक्री  भएको थियो । अन्तर्राष्ट्रिय सञ्चारमाध्यमका अनुसार आज अन्तर्राष्ट्रिय बजारमा एक औँस सुन चार हजार ९६० र त्यति नै परिमाणको सेतो धातु ९८ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/189136",
      "image": "https://gorkhapatraonline.com/storage/media/332430/conversions/gold1616-original-thumb.jpg"
    },
    {
      "slug": "189103",
      "title": "यस्तो छ आजका लागि कृषिउपजको थोक मूल्य",
      "timestamp": 1769126400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  माघ ९ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ७०, गोलभेँडा सानो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु ६०, आलु रातो प्रतिकिलो रु ३०, आलु रातो (भारतीय) प्रतिकिलो रु २५, प्याज सुकेको (भारतीय) प्रतिकिलो रु ४५ रहेको छ । यस्तै, गाजर (लोकल) प्रतिकिलो रु ६०, गाजर (तराई) प्रतिकिलो रु ४०, बन्दा (लोकल) प्रतिकिलो रु ६०, बन्दा (तराई) प्रतिकिलो रु ५०, बन्दा (नरिबल) प्रतिकिलो रु ५०, काउली स्थानीय प्रतिकिलो रु ६५, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ६०, रातो मूला प्रतिकिलो रु ४०, सेतो मूला (लोकल) प्रतिकिलो रु १६, सेतो मूला (हाइब्रिड) प्रतिकिलो रु २२, भन्टा लाम्चो प्रतिकिलो रु ६०, भन्टा डल्लो प्रतिकिलो रु ७०, मकै बोडी प्रतिकिलो रु ५० कायम भएको छ । त्यसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु १००, घिउ सिमी (राजमा) प्रतिकिलो रु १४०, टाटे सिमी प्रतिकिलो रु ८०, तिते करेला प्रतिकिलो रु १६०, लौका प्रतिकिलो रु ९०, परबर (तराई) प्रतिकिलो रु २४०, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ४०, सलगम प्रतिकिलो ८०, भिन्डी प्रतिकिलो १५०, सखरखण्ड प्रतिकिलो ७०, बरेला प्रतिकिलो रु ५५, पिँडालु प्रतिकिलो रु ७० र स्कुस प्रतिकिलो रु ८० कायम गरिएको छ ।रायोसाग प्रतिकिलो रु ३५, पालुङ्गो प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ४०, मेथी प्रतिकिलो रु ९०, हरियो प्याज प्रतिकिलो रु ५०, बकुला प्रतिकिलो रु ९०, तरुल प्रतिकिलो रु ८०, च्याउ (कन्य) प्रतिकिलो रु ११०, च्याउ (डल्ले) प्रतिकिलो रु ४५०, राजा च्याउ प्रतिकेजी रु ३००, सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ७०, सजीवन प्रतिकेजी रु ३००, रातो बन्दा प्रतिकिलो रु ११०, जिरीको साग प्रतिकिलो रु १००, ग्याठकोभी प्रतिकिलो रु ६०, सेलरी प्रतिकिलो रु २००, पार्सले प्रतिकिलो रु ६००, सौफको साग प्रतिकिलो रु ९०, पुदिना प्रतिकिलो रु ३८०, गान्टे मुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५०, गुन्द्रुक प्रतिकिलो रु ४०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २८०, स्याउ (फुजी) प्रतिकिलो रु ३५०, केरा (दर्जन) रु १८०, कागती प्रतिकिलो रु ११०, अनार प्रतिकिलो रु ३५०, सुन्तला (नेपाली) प्रतिकिलो रु १७०, तरबुजा हरियो प्रतिकिलो रु १००, मौसम प्रतिकिलो रु १२०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु १००, काँक्रो (हाइब्रिड) प्रतिकिलो रु ६५, निबुवा प्रतिकिलो रु ६५, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, लप्सी प्रतिकिलो रु १२०, किनु प्रतिकिलो रु १२०, स्ट्रबेरी प्रतिकिलो रु ५५०, किबी प्रतिकिलो रु २८० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु ११०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १००, खुर्सानी हरियो (बुलेट) प्रतिकिलो रु १२०, खुर्सानी हरियो (माछे) प्रतिकिलो रु ९०, खुर्सानी हरियो (अकबरे) प्रतिकिलो रु ५५०, भेडे खुर्सानी प्रतिकिलो रु ८०, हरियो लसुन प्रतिकिलो रु ७०, हरियो धनियाँ प्रतिकिलो रु ६०, लसुन सुकेको (चाइनिज) प्रतिकिलो रु २४०, लसुन सुकेको (नेपाली) प्रतिकिलो रु २२०, छ्यापी सुकेको प्रतिकिलो रु १६०, छ्यापी हरियो प्रतिकिलो रु २००, माछा सुकेको प्रतिकिलो रु १,००० ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ ।  रासस",
      "link": "https://gorkhapatraonline.com/news/189103",
      "image": "https://gorkhapatraonline.com/storage/media/332318/conversions/tarkari-original-thumb.jpg"
    },
    {
      "slug": "189619",
      "title": "फेरि मौसम बदली हुँदै, काठमाडौँमा वर्षा हुने",
      "timestamp": 1769385600000,
      "source": "gp",
      "content": "पश्चिम नेपालमा वर्षा र हिमपात गरेर फर्किएको केही दिनमै फेरि पश्चिमी न्यून चापीय प्रणालीको असर नेपालमा देखिने भएको छ ।",
      "longContent": "काठमाडौँ, माघ १२ गते । पश्चिम नेपालमा वर्षा र हिमपात गरेर फर्किएको केही दिनमै फेरि पश्चिमी न्यून चापीय प्रणालीको असर नेपालमा देखिने भएको छ ।आज रातिबाटै सुदुरपश्चिम क्षेत्रबाट प्रवेश गर्ने यसपालिको न्यून चापीय प्रणालीले काठमाडौँ उपत्यकासमेत छुने र हल्का वर्षा गराउने जनाइएको छ । जल तथा मौसम विज्ञान विभागको मौसम पूर्वानुमान महाशाखाका वरिष्ठ मौसमविद् बरुण पौडेलका अनुसार यो प्रणालीले बुधबार देशैभरि असर पार्ने छ । तराइको भूभागमा भने केही कम असर पार्ने छ। मौसमविद् पौडेलले भन्नुभयो, “पर्सी बुधबार काठमाडौँमा पनि हल्का वर्षा हुने अनुमान छ । तर प्रणाली कमजोर नै छ, ठूलो झरी छैन ।” यसले हिमाली र उच्च पहाडी क्षेत्रमा हिमपात तथा वर्षा गराउन सक्ने उहाँले बताउनुभयो । यो प्रणाली आज राति पश्चिम नेपालबाट प्रवेश गर्ने र मङ्गलबार दिउँसोसम्ममा गण्डकी तथा लुम्बिनी प्रदेशसम्म फैलिनेछ । त्यसपछि मङ्गलबार राति अझै बाक्लिएर बुधबारदेखि देशैभरि फैलिने विभागले जनाएको छ । त्यसले काठमाडौँमा समेत बदली हुने र बुधबार रातिदेखि विस्तारै हट्दै जाने पनि पौडेलले बताउनुभयो ।विभागले आज राति सार्वजनिक गरेको मौसम बदलीसम्बन्धीको विवरणमा माघ १३ र १४ गते सबै प्रदेशका उच्च पहाडी तथा हिमाली भू–भागका केही स्थानहरूमा मध्यम हिमपात र वर्षाको सम्भावना रहेको जनाइएको छ ।  यस्तै, लुम्बिनी, कर्णाली र सुदूरपश्चिम प्रदेशलगायत बागमती र गण्डकी प्रदेशका पहाडी भू–भागका केही स्थानहरूमा मध्यम वर्षा तथा बाँकी भू–भागका थोरै स्थानहरूमा मध्यम वर्षाको सम्भावना रहेको उल्लेख छ । साथै लुम्बिनी, कर्णाली र सुदूरपश्चिम प्रदेशको पहाडी तथा तराई भू–भागमा मेघगर्जन र चट्याङसहित वर्षाको सम्भावना रहेको जनाइएको छ । त्यसको प्रभावले दैनिक जनजीवन, पर्यटन, स्वास्थ्य साथै हवाई तथा सडक यातायातमा प्रभाव पर्ने देखिएकाले यस महाशाखाबाट दैनिक जारी हुने अद्यावधिक मौसमी सूचनाको जानकारी लिन अनुरोध गरिएको छ ।",
      "link": "https://gorkhapatraonline.com/news/189619",
      "image": "https://gorkhapatraonline.com/storage/media/333076/conversions/barsa-hune-original-thumb.jpg"
    },
    {
      "slug": "189603",
      "title": "समानुपातिकतर्फको मतपत्र छपाइ सम्पन्न",
      "timestamp": 1769385600000,
      "source": "gp",
      "content": "आगामी फागुन २१ गते हुने प्रतिनिधिसभा सदस्य निर्वाचनअन्तर्गत समानुपातिकतर्फको मतपत्र छपाइ कार्य सम्पन्न भएको छ ।",
      "longContent": "भक्तपुर,  माघ १२ गते । आगामी फागुन २१ गते हुने प्रतिनिधिसभा सदस्य निर्वाचनअन्तर्गत समानुपातिकतर्फको मतपत्र छपाइ कार्य सम्पन्न भएको छ । जनक शिक्षा सामग्री केन्द्र लिमिटेड सानोठिमीमा आज समानुपातिकतर्फको दुई करोड आठ लाख ५० हजार प्रति मतपत्र छपाइकार्य सम्पन्न भएको केन्द्रका प्रबन्ध निर्देशक यदुनाथ पौडेलले जानकारी दिनुभयो ।केन्द्रले आजैबाट प्रत्यक्षतर्फको मतपत्र छपाइकार्य सुरु गर्ने उहाँले जानकारी दिनुभयो । केन्द्रले यसअघि १० लाख ९८ हजार २०० नमूना मतपत्र छपाइ गरेर निर्वाचन आयोगलाइ पठाइसकेको जनाएको छ । रासस",
      "link": "https://gorkhapatraonline.com/news/189603",
      "image": "https://gorkhapatraonline.com/storage/media/333071/conversions/ECN-logo-(2)-original-thumb.jpg"
    },
    {
      "slug": "189601",
      "title": "विभिन्न जलविद्युत् आयोजनालाई राष्ट्रिय वन क्षेत्र प्रयोग गर्न स्वीकृति",
      "timestamp": 1769385600000,
      "source": "gp",
      "content": "सरकारले विभिन्न चार वटा जलविद्युत् आयोजनालाई राष्ट्रिय वन क्षेत्र प्रयोग गर्न स्वीकृति दिएको छ ।",
      "longContent": "काठमाडौँ, माघ १२ गते । सरकारले विभिन्न चार वटा जलविद्युत् आयोजनालाई राष्ट्रिय वन क्षेत्र प्रयोग गर्न स्वीकृति दिएको छ । प्रधानमन्त्री निवास बालुवाटारमा आज बसेको मन्त्रिपरिषद् बैठकले सुतीखोला जलविद्युत् आयोजना, तामाकोशी पाँचौँ जलविद्युत् आयोजना, माथिल्लो सङ्खुवासभा जलविद्युत् आयोजना र सेतीखोला जलविद्युत् आयोजनालाई राष्ट्रिय वन क्षेत्र प्रयोग गर्न स्वीकृति दिएको हो । बैठकले सङ्घीय मामिला तथा सामान्य प्रशासन मन्त्रालयका सचिव चन्द्रकला पौडेललाई अर्को व्यवस्था नभएसम्मका लागि नेपाल बिमा प्राधिकरणको सञ्चालक समितिको अध्यक्ष पदमा कामकाज गर्ने गरी तोक्ने निर्णय गरेको सरकारका प्रवक्तासमेत रहनुभएका गृहमन्त्री ओमप्रकाश अर्यालले जानकारी दिनुभयो । रासस",
      "link": "https://gorkhapatraonline.com/news/189601",
      "image": "https://gorkhapatraonline.com/storage/media/333048/conversions/202601261554-c27b0731-1562-43b6-9a6e-acbebecdbbcb_medium-original-thumb.jpg"
    },
    {
      "slug": "189598",
      "title": "राष्ट्रियसभा सदस्यको निर्वाचनः जनप्रतिनिधिकै मत बदर",
      "timestamp": 1769385600000,
      "source": "gp",
      "content": "लुम्बिनी प्रदेशअन्तर्गत दाङको घोरोहीमा हिजो (आइतबार) सम्पन्न राष्ट्रियसभा सदस्यको निर्वाचनमा १६ मत बदर भएको छ ।",
      "longContent": "देउखुरी (दाङ),माघ १२ गते।लुम्बिनी प्रदेशअन्तर्गत दाङको घोरोहीमा हिजो (आइतबार) सम्पन्न राष्ट्रियसभा सदस्यको निर्वाचनमा १६ मत बदर भएको छ ।प्रदेशसभा सदस्य ८३ मध्ये ७८ जनाले मतदान गर्नुभएकामा छ मत बदर भएको थियो । यसैगरी नगरपालिका प्रमुख तथा उपप्रमुख र गाउँपालिकाका अध्यक्ष तथा उपाध्यक्षसमेत गरी २१७ मध्ये २०८ जना प्रतिनिधिले राष्ट्रियसभा सदस्यका लागि मतदान गर्नुभएको थियो । जसमा १० मत बदर भएको प्रदेश निर्वाचन कार्यालयका सूचना अधिकारी गेहेन्द्र कुँवरले जानकारी दिनुभयो ।यसरी लुम्बिनी प्रदेशअन्तर्गतको प्रदेश सदस्य तथा स्थानीय सरकारका प्रमुख पदाधिकारी मतदाता रहेको उक्त निर्वाचनमा १६ मत बदर भएसँगै यहाँस्थित राजनीतिक वृत्तमा विभिन्न टीकाटिप्पणी भइरहेको छ । यसै सन्दर्भमा प्रमुख राजनीतिक पार्टीका प्रदेश तथा स्थानीय तहका नेताहरूले १६ मत बदर भएको घटनालाई सामान्य रुपमा लिन नहुने बताउँदै निर्वाचनको मत परिणामलाई सुक्ष्म रुपमा विश्लेषण गरी निष्कर्षमा पुगेर सोहीअनुसार धारणा बनाउने बताउनुभयो । रासस",
      "link": "https://gorkhapatraonline.com/news/189598",
      "image": "https://gorkhapatraonline.com/storage/media/333045/conversions/rastiye-sava-original-thumb.jpg"
    },
    {
      "slug": "189596",
      "title": "सिरहामा ‘एचपिभी’ खोप अभियान दुई चरणमा सञ्चालन हुँदै",
      "timestamp": 1769385600000,
      "source": "gp",
      "content": "पाठेघरको मुखको क्यान्सरबाट जोगाउने उद्देश्यले सिरहामा किशोरीलाई लक्षित गर्दै ह्युमन प्यापिलोमा भाइरस (एचपिभी) विरुद्धको खोप अभियान दुई चरणमा सञ्चालन गरिने भएको छ ।",
      "longContent": "सिरहा,  माघ १२ गते । पाठेघरको मुखको क्यान्सरबाट जोगाउने उद्देश्यले सिरहामा किशोरीलाई लक्षित गर्दै ह्युमन प्यापिलोमा भाइरस (एचपिभी) विरुद्धको खोप अभियान दुई चरणमा सञ्चालन गरिने भएको छ ।स्वास्थ्य कार्यालय सिरहाकी खोप निरीक्षक सुनिता कँडेलका अनुसार पहिलो चरणमा यही माघ २५ देखि आगामी फागुन २ गतेसम्म आठ स्थानीय तहमा खोप अभियान सञ्चालन हुनेछ भने दोस्रो चरणमा आगामी फागुन ४ देखि १० गतेसम्म बाँकी नौवटा पालिकामा अभियान सञ्चालन गरिनेछ ।“गत वर्ष जिल्लाभर करिब नौ प्रतिशत छात्रा एचपिभी खोपबाट छुटेका थिए । यस पटक ती सबैलाई समेट्ने गरी अभियान सञ्चालन गर्न लागिएको हो,” खोप निरीक्षक कँडेलले भन्नुभयो । उहाँका अनुसार विद्यालय छाडेका ११ देखि १४ वर्ष उमेर समूहका बालिका पनि यस अभियानमा समावेश गरिनेछन् । अभियानअन्तर्गत कक्षा ६ मा अध्ययनरत छात्रा, विद्यालय बाहिर रहेका १० वर्ष पूरा भई ११ वर्ष ननाघेका बालिका तथा गत वर्षको खोप अभियानमा छुटेका कक्षा ७ देखि १० सम्मका छात्रालाई लक्षित गरिएको छ ।लहान नगरपालिकाका स्वास्थ्य शाखा प्रमुख विन्देश्वर चौधरीका अनुसार लहान नगरपालिकामा गत वर्षको खोप अभियानमा दुई प्रतिशत छात्रा खोपबाट वञ्चित भएका थिए । खोप अभियानलाई प्रभावकारी बनाउन आज लहान नगरपालिकाले पालिकास्तरीय खोप समन्वय समितिको एकदिने अभिमुखीकरण कार्यक्रम सम्पन्न गरेको छ । त्यसैगरी मङ्गलबार स्थानीय स्वास्थ्य स्वयंसेविकाको उपस्थितिमा वडास्तरीय अभिमुखीकरण कार्यक्रम आयोजना गरिने स्वास्थ्य शाखाले जनाएको छ । रासस",
      "link": "https://gorkhapatraonline.com/news/189596",
      "image": "https://gorkhapatraonline.com/storage/media/333040/conversions/HPV-Vaccine-original-thumb.jpg"
    },
    {
      "slug": "189594",
      "title": "गृहमन्त्री अर्याल र अमेरिकी राजदूत अर्बमबीच शिष्टाचार भेट",
      "timestamp": 1769385600000,
      "source": "gp",
      "content": "गृहमन्त्री ओमप्रकाश अर्यालसँग नेपालका लागि अमेरिकी कार्यवाहक राजदूत स्कट अर्बमले शिष्टाचार भेटवार्ता गर्नुभएको छ ।",
      "longContent": "काठमाडौँ, माघ १२ गते ।गृहमन्त्री ओमप्रकाश अर्यालसँग नेपालका लागि अमेरिकी कार्यवाहक राजदूत स्कट अर्बमले शिष्टाचार भेटवार्ता गर्नुभएको छ । गृह मन्त्रालयमा आज भएको भेटमा उहाँहरूबीच पछिल्लो राजनीतिक परिस्थिति, चुनाव र अमेरिकाले नेपालमा गरेको सहयोग र सहायताका बारेमा छलफल भएको छ ।त्यस क्रममा मन्त्री अर्यालले आगामी फागुन २१ गते प्रतिनिधिसभाको निर्वाचनमा शान्तिसुरक्षा कायम गरी भयरहित वातावरणमा निर्वाचन सम्पन्न गर्न सरकारले तीव्र रुपमा काम गरिरहेको बताउनुभयो । राजदूत अर्बमले दुई देशबीचको मैत्रीपूर्ण सम्बन्ध सधैँ निरन्तर रहने र आगामी दिनमा थप प्रगाढ हुने बताउनुभयो । रासस",
      "link": "https://gorkhapatraonline.com/news/189594",
      "image": "https://gorkhapatraonline.com/storage/media/333038/conversions/617096770_122116647825109755_3023077850457956563_n-original-thumb.jpg"
    },
    {
      "slug": "189587",
      "title": "कल सेन्टरमा जिज्ञासाको चाङ : मतदाता नामावली र आचारसंहितामा बढी चासो",
      "timestamp": 1769385600000,
      "source": "gp",
      "content": "आगामी फागुन २१ गते हुने प्रतिनिधि सभा सदस्य निर्वाचनलाई लक्षित गरी निर्वाचन आयोगले सञ्चालनमा ल्याएको ‘कल सेन्टर’ मा मतदाता र सरोकारवालाको आकर्षण बढेको छ । माघ ५ गतेदेखि आयोग परिसरमा सुरु भएको कल सेन्टरमा आइतबारसम्म ७९२ जनाले विभिन्न विषयमा जिज्ञासा राख्नुभएको छ ।",
      "longContent": "गोरखापत्र अनलाइन काठमाडौँ, माघ १२ गते । आगामी फागुन २१ गते हुने प्रतिनिधि सभा सदस्य निर्वाचनलाई लक्षित गरी निर्वाचन आयोगले सञ्चालनमा ल्याएको ‘कल सेन्टर’ मा मतदाता र सरोकारवालाको आकर्षण बढेको छ । माघ ५ गतेदेखि आयोग परिसरमा सुरु भएको कल सेन्टरमा आइतबारसम्म ७९२ जनाले विभिन्न विषयमा जिज्ञासा राख्नुभएको छ ।आयोगका अनुसार प्राप्त जिज्ञासाहरूमध्ये सबैभन्दा बढी मतदाता नामावलीसँग सम्बन्धित छन् । यस अवधिमा नामावलीका विषयमा ४२० वटा जिज्ञासाको सम्बोधन गरिएको छ । यस्तै, निर्वाचन आचारसंहिताका विषयमा ७२, मतदाता शिक्षासम्बन्धी ३६ र अन्य विविध विषयमा २६४ वटा प्रश्नको जवाफ दिइएको आयोगले जनाएको छ ।बिहान ९ देखि साँझ ६ बजेसम्म सेवा निर्वाचनका क्रममा नागरिक र सरोकारवालालाई आइपर्ने द्विविधा हटाउन आयोगले निःशुल्क टोल-फ्री नम्बर ११०२ सञ्चालनमा ल्याएको छ । हाल बिहान ९ बजेदेखि साँझ ६ बजेसम्म सञ्चालन भइरहेको यो सेवाको समय क्रमशः थपिँदै लगिने आयोगको तयारी छ । एकै पटक १५ जनासम्मले फोन गर्दा कलहरू 'होल्ड'मा बस्नु नपर्ने गरी प्रविधिको व्यवस्था मिलाइएको छ । यो सेवा निर्वाचित उम्मेदवारलाई प्रमाणपत्र वितरण नगर्दासम्म जारी रहनेछ ।आयोगले निर्वाचनसम्बन्धी कुनै पनि जिज्ञासा भएमा ११०२ मा कल गर्न वा आयोगको वेबसाइट www.election.gov.np मा गएर विवरण हेर्न सबैमा अनुरोध गरेको छ ।",
      "link": "https://gorkhapatraonline.com/news/189587",
      "image": "https://gorkhapatraonline.com/storage/media/333044/conversions/call-crnterff-original-thumb.jpg"
    },
    {
      "slug": "189579",
      "title": "दल र उम्मेदवारका ‘एजेन्डा’माथि मतादाताको चासो",
      "timestamp": 1769385600000,
      "source": "gp",
      "content": "आगामी प्रतिनिधिसभा सदस्य निर्वाचन आउन ३८ दिन बाँकी रहँदा अधिकांश उम्मेदवार मतदातालाई विश्वास लिई चुनावी परिणाम आफ्नो पक्षमा पार्न निर्वाचन क्षेत्र पुगिसेका छन् ।",
      "longContent": "काठमाडौँ, माघ १२ गते । आगामी प्रतिनिधिसभा सदस्य निर्वाचन आउन ३८ दिन बाँकी रहँदा अधिकांश उम्मेदवार मतदातालाई विश्वास लिई चुनावी परिणाम आफ्नो पक्षमा पार्न निर्वाचन क्षेत्र पुगिसेका छन् ।मुलुकमा विशेष परिस्थितिका कारण यसपटक हुन लागेको आमनिर्वाचनमा राजनीतिक दल र उम्मेदवारहरू के–कस्ता ‘एजेन्डा’ लिएर आउँछन् र कसरी प्रस्तुत हुन्छन् भन्ने विषयमा आममतदाता विभिन्न अड्कलबाजी गरिरहेका छन् ।अघिल्ला निर्वाचनको तुलनामा यसपटक पुराना दल र नयाँ दल, पुराना उम्मेदवार र नयाँ उम्मेदवारका विषयमा सहर र गाउँमा मात्रै होइन, चोक र चिया पसलमा समेत आ–आफ्नो कोणबाट चर्चापरिचर्चा गरिरहेको पाइन्छ । कसिलो बन्दै गएको निर्वाचन आचारसंहिता र प्रविधिको बढ्दो प्रयोगका कारण अहिले चुनाव प्रचारमा ‘डिजिटल शैली’ अपनाउन थालिएको छ ।जसले गर्दा विगतमा आमसभामार्फत आफ्ना एजेन्डा प्रस्तुत गर्ने र उठेका विषयवस्तुबारे स्पष्ट पार्ने कार्य अहिले सामाजिक सञ्जाल दह्रिलो माध्यम बनेको छ । उम्मेदवारहरूले भौतिक रूपमा सम्भव नभएको अवस्थामा सामाजिक सञ्जाललाई नै चुनाव प्रचारको माध्यम बनाएका छन् ।औपचारिक रूपमा आगमी फागुन ३ देखि १८ गतेसम्म मात्रै निर्वाचन प्रचारप्रसार गर्न पाइन्छ । उम्मेदवारी दर्ता भएका दिनदेखि नै उम्मेदवारहरू आ–आफ्नो ढङ्गले मतदातासँगको साक्षात्कारमा पुगेका छन् ।नेपाली कम्युनिष्ट पार्टीका नेता एवं सिन्धुपाल्चोक निर्वाचन क्षेत्र नं २ का उम्मेदवार माधव सापकोटा उम्मेदवारलाई मतदातालाई कसरी खुसी पार्ने भन्ने दबाबका बीच विधायिकाको भूमिका पनि बुझाउने प्रयासमा रहेको बताउनुहुन्छ । “सहरी क्षेत्रका मतदाता परिवर्तन, सुशासनलगायत मुद्दामा केन्द्रित हुनुन्छ भने ग्रामीण क्षेत्रमा त्यहाँको पूर्वाधार र विकास निर्माणमा जोड छ । कानुन निर्माणको विषयमा कम चासो व्यक्त भएको छ”, मतदातासँगको साक्षात्कारमा रहनुभएका नेता सापकोटाले भन्नुभयो ।उहाँका अनुसार नवपुस्ताले विभिन्न समृद्ध मुलुकसँग तुलना गरेर उम्मेदवारसँग प्रश्न गर्ने गरेका छन् ।नयाँ पुस्ताको तीव्र परिवर्तनको चाहनालाई सम्बोधन गर्नुपर्छ । सो क्षेत्रमा स्वतन्त्र र राजनीतिक दलका गरी १० जना उम्मेदवार चुनावी प्रतिस्पर्धामा छन् । “अघिल्लो र अहिलेको निर्वाचन नितान्त नयाँ पृष्ठभूमिमा हुन लागेकाले यो निरन्रता मात्रै नभई विशेष प्रकृतिको निर्वाचन हो,  अघिल्ला निर्वाचन निरन्ततामा नियमितता थियो । यो आकस्मिकता र विशेष परिस्थितिमा भएको हुन लागेको छ”, उहाँले भन्नुभयो ।मतदाता परिवर्तन र सक्षम उम्मेदवार छनोटको ‘मुड’मा रहेको आफूले पाएको नेता सापकोटाले बताउनुभयो ।“वर्षौंदेखि कुनै पार्टीमा आबद्धता भएका मतदाता पनि उम्मेदवारलाई हेरेर मतदान गर्छौं भन्ने विचारमा हुनुहुन्छ”, उहाँले भन्नुभयो । नेपाल कम्युनिष्ट पार्टी (एमाले)का नेता एवं मकवानपुर निर्वाचन क्षेत्र नं २ का उम्मेदवार महेश बर्तौलाले मतदातासँगको अन्तरक्रियामा पाँच वर्षका लागि निर्वाचित गरेर पठाएकामा ३२ महिना पुग्दा नपुग्दै पुनः निर्वाचनमा फर्कने स्थिति कसका कारण बन्यो भनेर जिज्ञासा राख्ने गर्नुभएको बताउनुभयो ।उहाँका अनुसार विगतका तुलनामा पछिल्लो समय निर्वाचित जनप्रतिनिधिहरू बेलाबखत गाउँ फर्केर जनताका माझमा पुग्ने अवस्थालाई मतदाताले सकारात्मक रूपमा लिएका छन् । “सैद्धान्तिक हिसाबले जनप्रतिनिधि कानुन र विधि निर्माता हुन् । तर सांसदलाई नै विकास निर्माणको अगुवामा मानेर खेलमैदान, धारा, पानी, सिँचाइ, मन्दिर, गुम्बा, अस्पताल, बाटो, विद्यालयलगायतको माग सम्बोधन गर्नुपर्छ भन्ने कतिपय मतदाताको भावना रहेको छ”, नेता बर्तौलाले भन्नुभयो ।मतदातासँगको अन्तरक्रियामा नवपुस्तालाई राष्ट्रिय मामिला, स्वाधीनता, भौगोलिक अखण्डताका विषयमा अझ बढी साक्षात्कार गर्नुपर्ने महसुस भएको जनाउँदै उहाँले शासकीय प्रबन्ध, संवैधानिक व्यवस्था, दलीय व्यवस्थाका विशेषता, कार्यप्रकृति, लोकतान्त्रिक मूल्य मान्यता, संसद्, संसदीय मामिला र सांसदको भूमिकाका बारेमा बुझाउन ठूलो मेनहत गर्नुपर्ने बताउनुभयो ।नेता बर्तौलाले भन्नुभयो, “सहिष्णुता र हार्दिकताभन्दा कुनै दल विशेषको छाताभित्र रहेर नै पनि कतिपय दल र उम्मेदवारप्रति आलोचना, आवेग, उत्तेजना, भड्काउजस्ता दृष्टिकोण समाजमा प्रकट गर्न खोजिनु अव्यावहारिक छ । त्यसमा सुधारको खाँचो छ ।” संसद्ले बजेट बनाउने हुँदा मतदाताले उठाएका विकास निर्माणसम्बन्धी माग सम्बोधन गर्ने कुरालाई स्वाभाविक रूपमा लिनुपर्ने बताउँदै उहाँले संसद्मा रहँदा गुणस्तरीय कानुन निर्माणमा जनप्रतिनधिले कति ध्यान दियो  भन्ने प्रश्न भने अत्यन्त कमजोर रहेको छ भन्नुभयो ।राष्ट्रिय स्वतन्त्र पार्टीका नेता एवं धनुषा निर्वाचन क्षेत्र नं ३ उम्मेदवार मनिष झा निर्वाचनप्रतिको उत्साह र परिवर्तनको माहोल राम्रो देखिएको प्रतिक्रिया दिनुहुन्छ । “अधिकारको लडाईं लडिरहेको मधेसले कार्यकारी भूमिकामा मधेस पुत्र पुग्दै गर्दा त्यो अवसरलाई गुमाउन हुँदैन भन्ने आमबुझाइ छ”, उहाँले भन्नुभयो, “हामीले ‘डेलिभरी’ दिन तयार छौँ, त्यही कुरा मात्रै उनीहरूको माग छ ।”मतदाताको ठूलो माग नभएकाले विमानस्थल होइन, सडकमा किन खाल्डो छ भन्ने कुरा सोधिरहेको उल्लेख गर्दै नेता झाले विकास निर्माणको लागतअनुसारको गुणस्तर कामय नहुनुले भ्रष्टाचार भइरहेको छ भन्ने जनताको बुझाइ गलत नभएको बताउनुभयो ।भ्रष्टाचार न्यूनीकरण, सुशासनसँगै सार्वजनिक यातायात र सेवा प्रवाहमा सहजीकरण होस् भन्ने जनताको माग रहेको उल्लेख गर्दै उहाँले मुलुक सङ्घीयतामा गइसकेपछि केन्द्रीकृत रहेको सेवा प्रवाहलाई पनि विकेन्द्रीत गर्नुपर्छ भन्ने जनआवाज अझै आफूले पाइरहेको जानकारी दिनुभयो ।सो निर्वाचन क्षेत्रमा पाँच पालिका र ३८ वटा वडा रहेको छ ।नेपाली कांग्रेसका नेता एवं रौतहट निर्वाचन क्षेत्र नं ४ का उम्मेदवार देवप्रसाद तिमिल्सिनाले आर्थिक अवस्था कमजोर रहेको देशमा खर्चिलो चुनाव पटकपटक हुँदा विकास निर्माणका लागि प्रयोग गर्नुपर्ने बजेट प्रभावित हुने विषयमा मतदाताबाट चासो र चिन्ता प्रकट भएको बताउनुभया । उहाँले भन्नुभयो, “त्यो रकम विकास निर्माण, शिक्षा, स्वास्थ्य, खानेपानीमा लगानी गर्न पाए हुन्थ्यो भन्ने जनभावना छ,   पाँच वर्षका लागि चुनेर पठाएका थियौँ, बीचैमा फर्केर फेरि मत माग्न आउनुभयो । देश र जनताको पक्षमा समयमै जेजस्तो काम गर्नुपथ्र्यो, त्यो समयमै नहुँदा यो अवस्था आएको हो कि भन्ने मतदाताको जिज्ञासा छ ।” निर्वाचनमा सफलता प्राप्त भएमा जनताको भावनालाई आगामी दिनमा पनि सदनमा उठाउन आफू लागिपर्ने प्रतिबद्धता व्यक्त गर्दै नेता तिमिल्सिनाले पछिल्लो समय उम्मेदवारभन्दा पनि मतदाता हरेक हिसाबले सजग र सचेत बन्दै गएको आफूले पाएको बताउनुभयो । “शिक्षा, स्वास्थ्य, खानेपानी, आवास जिल्लाको मुख्य प्राथमिकता हुन् । निर्वाचनमा जनतामा निर्णायक भएकाले उहाँहरू रोजाइका आधारमा निर्वाचित हुने हो । नयाँ नेतृत्वसहित नयाँ एजेन्डा लिएर कांग्रेस अघि बढेको छ । यसपटक जनताको अपेक्षा पूरा गर्न सक्छौँ भन्ने विश्वास छ”, उहाँले भन्नुभयो । राष्ट्रिय प्रजातन्त्र पार्टीका नेत्री एवं सल्यान निर्वाचन क्षेत्र नं १ का उम्मेदवार अनिशा नेपाली गाउँमा गएर मतदातासँग भेटघाटको क्रम चलिरहेको बताउनुभयो । “आफूहरूले उठाएका विकास पूर्वाधारका काम पूरा नभएको भन्ने जनगुनासो छ । भौतिक पूर्वाधार, जनजीविकाका सबाल सम्बोधन भएनन् भन्ने भागलाई आफू विजयी भएको खण्डमा पूरा गर्नेछु”, उहाँले भन्नुभयो । रासस",
      "link": "https://gorkhapatraonline.com/news/189579",
      "image": "https://gorkhapatraonline.com/storage/media/333014/conversions/202601261447-26182145-bbce-4aff-b879-4552c888e3ca_medium-original-thumb.jpg"
    },
    {
      "slug": "189576",
      "title": "चलचित्र विकास बोर्डद्वारा नेपाली चलचित्रको व्यावसायिक विवरण सार्वजनिक",
      "timestamp": 1769385600000,
      "source": "gp",
      "content": "चलचित्र विकास बोर्डले हाल चलचित्र भवनमा प्रदर्शनरत नेपाली चलचित्रको व्यावसायिक विवरण सार्वजनिक गरेको छ ।",
      "longContent": "काठमाडौँ, माघ १२ गते ।चलचित्र विकास बोर्डले हाल चलचित्र भवनमा प्रदर्शनरत नेपाली चलचित्रको व्यावसायिक विवरण सार्वजनिक गरेको छ । बोर्डअन्तर्गत रहेको ‘सिनेपा २ बक्सअफिस’ले प्रदर्शनरत नेपाली चलचित्रको गएको माघ १० गते शनिबारसम्मको कारोबारसम्बन्धी विवरण आज सार्वजनिक गरेको हो । गत पुस ४ गतेदेखि प्रदर्शनमा आएको चलचित्र ‘झरीपछिको इन्द्रेणी’ पनि घरेलु बक्सअफिसमा उत्साहजनक कमाई गर्न सकेको छैन । हास्य कलाकार अर्जुन घिमिरे ‘पाँडे’ले निर्देशन गर्नुभएको उक्त चलचित्रले यही माघ ३ गतेसम्म एक करोड २३ लाख ८८ हजार कमाई गरेको छ । उक्त चलचित्रका लागि कुल तीन हजार २१७ टिकट बिक्री भएका छन् । भ्रष्टाचार र बेथितिविरुद्धको आवाज चलचित्रमा उठाउन प्रयास गरिएको उक्त चलचित्रमा अभिनेता गणेश उप्रेती, रमेश उप्रेती, प्रकाश घिमिरे, दीपाश्री निरौला, सरिता गिरी, देशभक्त खनाल, निर्मल शर्मा, कृष्ण शिवाकोटी, कृष्णभक्त महर्जन, विमोचन दवाडी, जेसिका पोखरेल, प्रियना आचार्य (मुन्नी), अंशु महर्जन, राजेन्द्र नेपालीलगायत कलाकारले अभिनय गर्नुभएको छ । गत पुस १० गतेदेखि प्रदर्शन भएको नेपाली चलचित्र ‘मुगलान’ले छ लाख ३१ हजार कमाई गरेको छ । अभिनेता प्रभात पाल, स्मारिका ढकाल, श्री शिवांशु, दिनेश डिसी, मोती सुवेदी, रामचन्द्र अधिकारीलगायत कलाकारले अभिनय गर्नुभएको उक्त चलचित्रको दुई हजार ४०० टिकट बिक्री भएका छन् । आशिष ढकालको निर्देशनमा तयार भएको उक्त चलचित्रले न्यून कमाई गरेको छ । गत पुस १७ देखि प्रदर्शन भएको चलचित्र ‘एक्लो’ले राम्रो व्यापार गर्न सकेको छैन । प्रदीप शाहीको निर्देशनमा तयार भएको उक्त चलचित्रले ४६ लाख ९५ हजार कमाई गरेको छ । अभिनेता प्रदीप खड्का, दिनेश डिसी, विजय लामा, बेनिशा हमाल, कविता नेपालीलगायत कलाकारले अभिनय गर्नुभएको उक्त चलचित्रको १४ हजार २५५ टिकट बिक्री भएका छन् । दर्शकबाट सकारात्मक समीक्षा प्राप्त गर्न नसकेपछि उक्त चलचित्रले राम्रो व्यापार गर्नसकेको छैन । नेपाली वैकल्पिक राजनीतिका प्रणेता एवं अभियन्ता स्व उज्ज्वल थापाको जीवनीमा आधारित वृत्तचित्र ‘दिमाग घोच्ने मान्छे’ले सोही अवधिसम्म  तीन लाख १२ हजार कमाई गरेको छ । गत पुस २५ देखि देशभरका सीमित चलचित्र भवनमा प्रदर्शन भएको उक्त वृत्तचित्रलाई उज्ज्वल थापा फाउन्डेसनको निर्माण गरेको हो । सुदीप भाजुद्वारा निर्देशित उक्त वृत्तचित्रले उज्ज्वल थापाको बाल्यकाल, वैदेशिक शिक्षा, स्वदेश फिर्तीपछिको नागरिक जागरण अभियान र वैकल्पिक राजनीतिमा उनले पुर्‍याएको योगदानलाई समेटेको छ ।एक व्यक्तिको सक्रियताले समाजमा कसरी अर्थपूर्ण परिवर्तन ल्याउन सक्छ भन्ने सन्देश वृत्तचित्रले दिएको छ । यो वृत्तचित्र निर्माणका लागि सर्वसाधारणबाट  पाँच लाखसम्मको आर्थिक सहयोग प्राप्त भएको थियो । नेपाली नागरिक चेतना, उद्यमशीलता र सामाजिक रूपान्तरणको कथा बोकेको ‘दिमाग घोच्ने मान्छे’ले अपेक्षाकृत व्यवसाय भने गर्न सकेन । यही माघ १ गतेदेखि माघेसङ्क्रान्तिलाई लक्षित गर्दै प्रदर्शन भएको तीन चलचित्रले उत्साहजनक व्यापार गर्न नसकेको बोर्डद्वारा सार्वजनिक तथ्याङ्कमा उल्लेख छ । ‘बल्छी धुर्वे’ का रुपमा टेलीशृङ्खलामा परिचित मरिचमान श्रेष्ठले निर्देशन गर्नुभएको चलचित्र ‘गोबर गणेश’ले  एक करोड १४ लाख ३५ हजार कमाई गरेको छ । निर्देशक श्रेष्ठसँगै वर्षा शिवाकोटी, विनोद न्यौपाने, पदम तामाङ, निर्मल शर्मा, लक्ष्मीनाथ तिमलसेना, सन्तोष बानियाँ, सन्दीप लामा, माओत्से गुरुङ, सीतादेवी तिमल्सिना, पूजन घिमिरे (पुकु), बुद्धि तामाङ, विशाल पहाडी, रमेश बुढाथोकी, स्वस्तिका लामिछानेलगायत कलाकारको अभिनय गर्नुभएको उक्त चलचित्रको ४० हजार २३४  टिकट बिक्री भएका छन् । यही माघ १ देखि नै प्रदर्शन भएको चलचित्र ‘मिरमिरे’ले ३३ लाख ७२ हजार कमाई गरेको छ । बुबाछोरी बीचको भावनात्मक सम्बन्ध र त्रिकोणात्मक प्रेमकथामा आधारित उक्त चलचित्रमा दयाहाङ राई, प्रकाश सपुत, सिर्जना निङलेखु, माओत्से गुरुङ, छुल्ठिम गुरुङ, भोलाराज सापकोटा, विमल यादव, शाइसा गौचन, दिविशा पन्त, चिराग श्रेष्ठ र नमनराज गजुरेलको अभिनय गर्नुभएको छ । यम शेर्पाको निर्देशनमा तयार भएको उक्त चलचित्रको १० हजार ८१३ टिकट बिक्री भएका छन् ।अभिनेता सौगात मल्लले अभिनय गर्नुभएको चलचित्र ‘भाइरल गोर्खे’ले सोही अवधिमा ३४ लाख ५३ हजार कमाई गरेको छ । सामाजिक सञ्जालको बढ्दो दबदबाबीच विश्वभर ‘भाइरल’ बन्ने ध्याउन्नमा रहेकालाई केन्द्रित गर्दै तयार गरिएको गएको माघ १ गतेदेखि प्रदर्शन भएको उक्त चलचित्रलाई निगम श्रेष्ठले निर्देशन गर्नुभएको छ ।अभिनेता मल्लसँगै अभिनेत्री तथा पूर्वमिस नेपाल सृष्टि श्रेष्ठ, बुद्धि तामाङ, लक्ष्मी गिरी, राजाराम पौडेल, पत्रकार ऋषि धमलालगायतले अभिनय गर्नुभएको उक्त चलचित्रको १० हजार ६०५ टिकट बिक्री भएका छन् । चलचित्र विकास बोर्डले पछिल्लो केही महिनादेखि नेपालमा प्रदर्शन भएका स्वदेशी र विदेशी चलचित्रको व्यावसायिक विवरण सार्वजनिक गर्दै आएको छ । रासस",
      "link": "https://gorkhapatraonline.com/news/189576",
      "image": "https://gorkhapatraonline.com/storage/media/333007/conversions/chalchitra-bikash-board-original-thumb.jpg"
    },
    {
      "slug": "189575",
      "title": "आधिकारिक स्रोतलाई मात्रै आधार मानेर सूचना दिन निर्वाचन आयोगको आग्रह",
      "timestamp": 1769385600000,
      "source": "gp",
      "content": "निर्वाचन आयोगजका कार्यवाहक प्रमुख निर्वाचन आयुक्त रामप्रसाद भण्डारीले आगामी फाुगन २१ गते हुने प्रतिनिधिसभा सदस्यको निर्वाचनका लागि सञ्चार माध्यमहरुले आधिकारिक स्रोतलाई मात्र आधार मानेर समाचार एवं सूचनाको प्रवाह गर्न आग्रह गर्नुभएको छ ।",
      "longContent": "काठमाडौँ,  माघ १२ गते । निर्वाचन आयोगजका कार्यवाहक प्रमुख निर्वाचन आयुक्त रामप्रसाद भण्डारीले आगामी फाुगन २१ गते हुने प्रतिनिधिसभा सदस्यको निर्वाचनका लागि सञ्चार माध्यमहरुले आधिकारिक स्रोतलाई मात्र आधार मानेर समाचार एवं सूचनाको प्रवाह गर्न आग्रह गर्नुभएको छ ।सार्वजनिक सेवा प्रसारण नेपालले आयोजना गरेको ‘प्रतिनिधिसभा सदस्य निर्वाचन २०८२ आचारसंहिता अभिमुखीकरण’ विषयक कार्यक्रममा प्रमुख आयुक्त भण्डारीले निर्वाचनका क्रममा भ्रामक समाचार फैल्याउनबाट जोगिन सुझाव दिनुभएको हो । उहाँले नागरिकलाई यतिबेला अत्यन्त सत्यतथ्य समाचार सामग्रीको खाँचो हुने हुँदा खास गरी सञ्चार माध्यमलले आचारसंहिताको पालना गर्ने र गराउने भूमिका निर्वाह गर्नुपर्ने बताउनुभयो ।उहाँले भन्नुभयो, “सञ्चार माध्यमले सकेसम्म निर्वाचनका समाचार लेख्दा आधिकारिक स्रोतमा मात्रै आधार बनाउनुहुन अनुरोध गर्छु ।” डिटिल प्लेटर्फम कृत्रिम बुद्धिमता (एआई) जस्ता एप्स प्रयोग गरेर यतिबेला सामाजिक सञ्जालमा कसैको छविमा आँच आउने खालका श्रव्यदृश्य सामग्री देखिएकाले यसलाई व्यवस्थापन गर्न निर्वाचन आयोगले मेटा, टिकटकलगायत सामाजिक सञ्जालसँग सम्झौता गर्न लागेको जानकारी दिनुभयो ।कार्यक्रममा आयोगका सचिव कृष्णबहादुर राउतले निर्वाचनको आचारसंहिता पालना गर्ने र गराउनका लागि निगरानी गर्ने दायित्व सञ्चार माध्यमको हुने बताउनुभयो । उहाँले खास गरी नेपाल टेलिभिजन, रेडियो नेपाल, राष्ट्रिय समाचार समिति ९रासस० लगायतका सरकारी सञ्चार माध्यमले नागरिक समक्ष सत्य र आधिकारिक समाचार सम्प्रेषणमा बढी जिम्मेवार हुनुपर्ने बताउनुभयो । उहाँले राससले सञ्चार गृहअन्तर्गत आन्तरिक रुपमा निर्वाचन आचारसंहिता बनाएकामा प्रशंसा गर्दै अन्य सञ्चार गृहले यस्तो अभ्यास सुरु गर्नुपर्ने बताउनुभयो ।सञ्चार तथा सूचनाप्रविधि मन्त्रालयका सचिव लक्ष्मीकुमारी बस्नेतले आसन्न प्रतिनिधिसभा सदस्य निर्वाचनका क्रममा नागरिकलाई सही सूचना दिने र निर्वाचन सफल पार्न सघाउ पुर्‍याउन सञ्चारमाध्यमले अहम भूमिका खेल्नुपर्ने बताउनुभयो ।सार्वजनिक सेवा प्रसारण नेपालका अध्यक्ष डा महेन्द्र विष्टले सञ्चारमाध्यमले निर्वाचन आचारसंहितासँगै पत्रकारको आचारसंहिता ध्यानमा राखेर पत्रकारिता गर्न सुझाव दिनुभयो । उहाँले सञ्चारकर्मी आफैँबाटै आचारसंहिता पालना भएको छ कि छैन भनि जाँच गर्नुपर्ने धारणा राख्नुभयो । कुनै पनि पार्टीका उम्मेदवार वा विचार धाराका कुरा सामाजिक सञ्जालमा राख्ने जस्ता गतिविधि नगरी निष्पक्ष ढङ्गले पत्रकारिताको धर्म निभाउनुपर्ने उहाँले बताउनुभयो । टेलिभिजनले देशभरका आफ्नो समाचारदातालाई भिडियो कलमार्फत निर्वाचन आचारसंहिताबारे अभिमुखीकरण तालिम दिएको छ । रासस",
      "link": "https://gorkhapatraonline.com/news/189575",
      "image": "https://gorkhapatraonline.com/storage/media/333011/conversions/202601261420-038eedec-b5a4-4406-86ff-5e57403d6bc6_medium-original-thumb.jpg"
    },
    {
      "slug": "189557",
      "title": "बाजुराका महिलालाई चेलत्यार दिन चटारो",
      "timestamp": 1769385600000,
      "source": "gp",
      "content": "बाजुराका महिलालाई चेलत्यार (सेलपुरी बनाएर चेलीलाई दिने काम) दिने चटारो छ । सुदूरपश्चिम प्रदेशका अधिकांश जिल्लामा माघ महिना पुरैसम्म विवाह गरेर पोइली घरमा रहेकी चेलीलाई चेलत्यार (सेलपुरी बनाएर चेलीलाई दिने काम) दिने प्रचलन छ ।",
      "longContent": "शेरबहादुर सार्कीबाजुरा, माघ १२ गते । बाजुराका महिलालाई चेलत्यार (सेलपुरी बनाएर चेलीलाई दिने काम) दिने चटारो छ । सुदूरपश्चिम प्रदेशका अधिकांश जिल्लामा माघ महिना पूरैसम्म विवाह गरेर पोइली घरमा रहेकी चेलीलाई चेलत्यार (सेलपुरी बनाएर चेलीलाई दिने काम) दिने प्रचलन छ । त्यही प्रचलनअनुसार यतिबेला यहाँका महिलालाई आफ्नो चेलीलाई चेल्त्यार ( सेलपुरी बनाएर चेलीलाई दिने काम) दिने चटारो परेको हो । प्रत्येक वर्षको माघ १ गतेदेखि अन्तिमसम्म यहाँका स्थानीयले विवाह गरी पोइली घरमा गएकी चेलीलाई चेलत्यार दिने प्रचलन कायमै रहँदै आएकाले यहाँका महिलालाई चेलत्यार दिने चटारो परेको बुढीगङ्गा नगरपालिका –४ बाँनेगाउँकी सरिता खत्रीले बताउनुभयो । उहाँले भन्नभुयो, “माइती घरदेखि विवाह गरेर पोइली घर गएकी जुनसुकै छोरीलाई यो माघ महिनाभित्र अर्थात् माघ अन्तिमसम्म चेलीलाई घरमा गएर ‘चेलत्यार’ (त्यारमाडोे) दिने चलन छ ।” आफनो माइती नभएका अर्थात आमाबुबा, दाइ, भाउजू नभएका छोरीचेलीलाई भने यो महिना खल्लो हुनेगरेको खत्रीले बताउनुभयो । बाजुरामा माघको महिनाभरि माइतीले छोरीलाई रोटी अर्थात त्यार दिने गर्दछन् । माइती पक्षका कोही नभएका छोरीचेली प्रायः यो महिनाभरि जङगलमा घाँस काट्न जाँदा होस् वा अन्य एकान्त ठाउँमा गएर विरहका गीत गाएर बिताउने गर्छन् । माघ महिनाभरि यहाँका छोरीचेली कहिले माइती आउलान् र त्यारमाडो अर्थात् ‘चेली त्यार’ (सेलपुरी बनाएर चेलीलाई दिने काम) ल्याउलान् भन्ने पर्खाइमा हुन्छन् ।यो महिना चेलीहरुको माइती गाउँदेखि त्यार ल्याउने आशलाग्दो महिना हो । प्रायः यो महिनाभरि यहाँका धेरै महिला दिदिबहिनीहरु माइतीघरदेखि पाहुनाको परखाईमा बस्ने गर्छन् ।छोरीलाई दिइने त्यारमा सेल, मासलगाएको पुरी, सुदूरपश्चिमको प्रख्यात रोटी भुने (चामलको पिठोबाट बनेको), माडालगायतका परिकार पकाएर छोरी पक्षकालाई करिब हप्तादिन पुग्नेगरी दिने चलन छ । माघ महिनाभरी सुदूरपश्चिमका कैलाली कञ्चनपुर बाहेक अन्य सबै जिल्लामा जताततै कोसेली बोकेर छोरी–ज्वाइँको घर गइरहेका आमाहरू प्रशस्त भेटिने गर्दछन् । सुदूरपश्चिममा यो माघ महिनालाई धार्मिक महिनाका रूपमा पनि लिने गरिन्छ । यो महिनामा छोरीचेली, ज्वाइँ र नातिनातिनालाई खानेकुरा तथा केही दान दक्षिणा दिए धर्म कमाइन्छ । जनविश्वासले यहाँका स्थानीयवासीले माघ महिनामा खानेकुरा तथा केही दान दक्षिणा दिने गर्दछन् । माघ महिना लाग्यो कि घरमा सेलपुरी पाक्न सुरु हुन्छ । वनदेखि तरुल र घरमा सेलपुरी हालेर छोरीलाई त्यार दिनुपर्छ । छोरीहरुलाई यही महिनाभित्र त्यार दिइ सक्नुपर्ने बुढीगङ्गा नगरपालिका –१० का पदम नेपालीले बताउनुभयो । उहाँले भन्नुभयो, “माइतीघरदेखि पोइली घरमा गएकी चेलीलाई सबै त्यार भाडो दिने प्रचलन छ । पहिला पुस्ताले के कसरी के कारणले यो प्रचलन ल्याएका थिए । हामीले पनि त्यही चलनअनुसार माघको महिनाभित्र चेलीलाई त्यार दिने गरेका छौं ।” माघ महिनाभित्र त्यार दिन नसकेपछि फागुनमा त्यार दिँदा चोली र गुनियासमेत दिनुपर्ने प्रचलन रहेको नेपालीले बताउनुभयो ।",
      "link": "https://gorkhapatraonline.com/news/189557",
      "image": "https://gorkhapatraonline.com/storage/media/332983/conversions/mahila--original-thumb.jpg"
    },
    {
      "slug": "189555",
      "title": "आन्तरिक उत्पादनमा आधारित उपभोग बढाउन आवश्यक : अर्थमन्त्री खनाल",
      "timestamp": 1769385600000,
      "source": "gp",
      "content": "अर्थमन्त्री रामेश्वरप्रसाद खनालले आयातमा आधारित उपभोगलाई क्रमशः आन्तरिक उत्पादनले प्रतिस्थापन गर्नुपर्ने आवश्यकता औँल्याउनुभएको छ ।",
      "longContent": "काठमाडौँ,  माघ १२ गते ।  अर्थमन्त्री रामेश्वरप्रसाद खनालले आयातमा आधारित उपभोगलाई क्रमशः आन्तरिक उत्पादनले प्रतिस्थापन गर्नुपर्ने आवश्यकता औँल्याउनुभएको छ । ७४औँ अन्तरराष्ट्रिय भन्सार दिवसका अवसरमा भन्सार विभागद्वारा आज यहाँ आयोजित कार्यक्रममा बोल्दै उहाँले आन्तरिक उत्पादन वृद्धि नगरी मुलुकको अर्थतन्त्र सुधार गर्न सहज नहुने स्पष्ट पार्नुभयो । उहाँले आन्तरिक उत्पादनले प्रतिस्थापन गर्न सक्ने वस्तुहरू अनावश्यक रूपमा आयात भइरहेको अवस्थामा ऐन–कानुनमार्फत त्यसलाई नियन्त्रण गर्नुपर्ने बताउनुभयो । अर्थतन्त्रलाई टेवा पुग्नेगरी आन्तरिक उत्पादन प्रवर्द्धन गर्ने स्पष्ट नीति निर्माण आवश्यक रहेको उल्लेख गर्दै अर्थमन्त्री खनालले भन्सार ऐनको प्रभावकारी कार्यान्वयन र भन्सार नियमावली छिट्टै ल्याउने विषयलाई प्राथमिकतामा राखिएको जानकारी दिनुभयो ।निजी क्षेत्रले उठाएका केही माग क्रमशः सम्बोधन हुँदै गएको उल्लेख गर्दै उहाँले सुधारका राम्रा कामको प्रारम्भिक चरणमा आलोचना आउनु स्वभाविक भएको बताउनुभयो । सुधार निरन्तर चलिरहने प्रक्रिया भएको जनाउँदै त्यसका लागि नेतृत्व तहबाटै दृढ पहल आवश्यक रहेको उहाँको भनाइ छ ।तराईका जिल्लामा लागूऔषध दुव्र्यसनीको समस्या बढिरहेको उल्लेख गर्दै अर्थमन्त्री खनालले नेपालमा आयात गर्न प्रतिबन्धित वस्तुहरू कसरी भित्रिरहेका छन् भन्ने विषयमा प्रश्नसमेत उठाउनुभयो । अन्तरराष्ट्रिय भन्सार दिवसको अवसर पारेर उत्पत्तिको प्रमाणपत्र राष्ट्रिय एकद्वार प्रणालीमार्फत मात्र जारी गर्ने व्यवस्था कार्यान्वयनमा ल्याइएको छ । अब क्युआर कोडसहितको उत्पत्तिको प्रमाणपत्र अनलाइनमार्फत जारी हुनेछ ।कार्यक्रममा अर्थ सचिव घनश्याम उपाध्यायले भन्सार क्षेत्रमा केही व्यावहारिक सुधार आवश्यक रहेको बताउनुभयो । फरक–फरक भन्सार कार्यालयबीच हुने मूल्याङ्कनमा एकरूपता नहुँदा समस्या देखिएकाले अनलाइन मूल्याङ्कन प्रणाली कार्यान्वयन गर्नुपर्ने उहाँको भनाइ छ । साथै, भन्सार प्रशासनमा व्यवहारगत सुधार र सदाचार पद्धतिको विकास अपरिहार्य रहेको उल्लेख गर्दै भन्सार प्रशासनको मुख्य उद्देश्य व्यापार सहजीकरण भएको बताउनुभयो । भन्सारलाई पारदर्शी र सहज कार्यसम्पादनमा केन्द्रित गर्नुपर्नेमा उहाँले जोड दिनुभयो ।महालेखानियन्त्रक शोभाकान्त पौडेलले भन्सार प्रशासन कुनै डर वा प्रलोभनमा चल्नु नहुने बताउनुभयो । सहज र छरितो सेवा प्रवाहले व्यापार लागत घट्ने भएकाले त्यसतर्फ केन्द्रित हुनुपर्ने उल्लेख गर्दै उहाँले सुन, केराउ, पेस्तादाना र सुपारीजस्ता वस्तुको अवैध आयातमा कतै भन्सार कर्मचारीको संलग्नता त छैन भन्ने शङ्का गर्ने अवस्था देखिएको धारणा व्यक्त गर्नुभयो ।उद्योग, वाणिज्य तथा आपूर्ति मन्त्रालयका सचिव रामप्रसाद घिमिरेले नयाँ भन्सार ऐन कार्यान्वयनमा आएको, भन्सार डाटाबेस प्रणाली लागू भएको जस्ता सुधारका काम अघि बढेको जानकारी दिनुभयो । भन्सार प्रशासन राजस्व सङ्कलनको माध्यम मात्र नभई सीमाको सुरक्षा, व्यापार सहजीकरण र आपूर्ति शृङ्खलालाई चुस्त बनाउने महत्त्वपूर्ण निकाय भएको उहाँको भनाइ छ । नयाँ भन्सार सुधार तथा आधुनिकीकरण रणनीतिको मस्यौदा तयार हुँदै रहेकाले त्यसलाई छिटो स्वीकृत गरी कार्यान्वयनमा ल्याउनुपर्नेमा उहाँले जोड दिनुभयो । लोकसेवा आयोगका सचिव रामेश्वर दङ्गालले सन्दर्भ मूल्य पुस्तिकाका आधारमा गरिँदै आएको भन्सार मूल्याङ्कनभन्दा कारोबार मूल्यका आधारमा मूल्याङ्कन गर्ने व्यवस्था लागू हुनु सकारात्मक भएको बताउनुभयो । भन्सार प्रशासन क्रमशः व्यवस्थित, स्वचालित र प्रविधियुक्त बन्दै गएको उहाँको धारणा छ ।७४औँ अन्तरराष्ट्रिय भन्सार दिवसका अवसरमा भन्सार विभागका महानिर्देशक श्यामप्रसाद भण्डारीले भन्सार सुधार तथा आधुनिकीकरण योजनाले व्यापार सहजीकरण, राजस्व सङ्कलन, सूचना प्रविधिको प्रयोग र सङ्गठनात्मक सुदृढीकरणमा सकारात्मक प्रभाव पारेको बताउनुभयो । उहाँका अनुसार विभागले २०६० सालदेखि योजनाबद्ध रूपमा अघि बढाएको सुधार कार्यक्रमको परिणामस्वरूप अन्तरराष्ट्रिय मापदण्डअनुसारको भन्सार प्रणाली विकास हुँदै गएको छ ।महानिर्देशक भण्डारीले विराटनगर भन्सार कार्यालयबाट सुरु गरिएको अनलाइन कस्टम भ्यालुएसन डाटाबेस प्रणाली हाल सबै भन्सार कार्यालयमा लागू गरिएको जानकारी दिनुभयो । पुरानो भन्सार मूल्याङ्कन सन्दर्भ पुस्तिका खारेज गरिएको उल्लेख गर्दै यसले व्यापार लागत घटाउने, पारदर्शिता बढाउने, वैध व्यापार प्रवर्द्धन गर्ने र अवैध व्यापार नियन्त्रणमा सहयोग पुग्ने विश्वास व्यक्त गर्नुभयो । रासस",
      "link": "https://gorkhapatraonline.com/news/189555",
      "image": "https://gorkhapatraonline.com/storage/media/332989/conversions/rameswor-khanal-1-original-thumb.jpg"
    },
    {
      "slug": "189547",
      "title": "बसको ठक्करबाट बालिकाको मृत्यु",
      "timestamp": 1769385600000,
      "source": "gp",
      "content": "नवलपुरको एक विद्यालय प्राङ्गणमै बसको ठक्करबाट बालिकाको मृत्यु भएको छ । देवचुली नगरपालिका –१ केउरेनीस्थित नेपाल नमुना माध्यमिक विद्यालयको प्राङ्गणमा सोही विद्यालयको लु १ क ३८१४ नम्बरको बसले बालिकालाई ठक्कर दिएको हो ।",
      "longContent": "बोमलाल गिरीनवलपुर, माघ १२ गते । नवलपुरको एक विद्यालय प्राङगणमै बसको ठक्करबाट बालिकाको मृत्यु भएको छ । देवचुली नगरपालिका –१ केउरेनीस्थित नेपाल नमुना माध्यमिक विद्यालयको प्राङ्गणमा सोही विद्यालयको लु १ क ३८१४ नम्बरको बसले बालिकालाई ठक्कर दिएको हो । बसको ठक्करबाट कक्षा नर्सरीमा अध्ययनरत बारा जिल्लाको कलैया नगरपालिका –६ घर भई हाल देवचुली नगरपालिका –१४ सातघरे बस्ने चार वर्षीया सुस्माकुमारी पासवानको मृत्यु भएको जिल्ला प्रहरी कार्यालयका सूचना अधिकारी, प्रहरी निरीक्षक वीरेन्द्रराज गुरुङले जानकारी दिनुभयो । बस ब्याक गर्ने क्रममा ठक्कर दिँदा घाइते भएकी बालिकालाई उपचारको लागि देवचुली नगर अस्पताल दुम्कौली पठाएकोमा उपचारको क्रममा बिहान १० बजे मृत्यु भएको गुरुङले जानकारी दिनुभयो । बसका चालक देवचुली नगरपालिका –१ राममन्दिर वस्ने ५१ वर्षीय जगनाथ लम्साललाई नियन्त्रणमा लिई अनुसन्धान गरिरहेको प्रहरीले जनाएको छ ।",
      "link": "https://gorkhapatraonline.com/news/189547",
      "image": "https://gorkhapatraonline.com/storage/media/332952/conversions/death-child2-original-thumb.jpg"
    },
    {
      "slug": "189544",
      "title": "दलका उम्मेदवार मतदातासँग गाउँमा",
      "timestamp": 1769385600000,
      "source": "gp",
      "content": "आगामी फागुन २१ गते हुने प्रतिनिधिसभा सदस्यको उपनिर्वाचनका लागि उम्मेदवारहरूले निर्वाचन चिह्न प्राप्त गरेसँगै चुनावी अभियानलाई गाउँतर्फ केन्द्रित गरेका छन्।",
      "longContent": "प्रेमराज सिम्खडाकालीकोट, माघ १२ गते । आगामी फागुन २१ गते हुने प्रतिनिधिसभा सदस्यको उपनिर्वाचनका लागि उम्मेदवारहरूले निर्वाचन चिह्न प्राप्त गरेसँगै चुनावी अभियानलाई गाउँतर्फ केन्द्रित गरेका छन्।माघ ६ गते मनोनयन दर्ता गराएका राजनीतिक दल तथा स्वतन्त्र उम्मेदवारहरूलाई शनिबार मुख्य निर्वाचन अधिकृतको कार्यालयले निर्वाचन चिह्न प्रदान गरेको थियो। चिह्न पाएसँगै उम्मेदवारहरू मत माग्न गाउँ पसेका हुन्।नेकपा (एमाले) का उम्मेदवार नगिन्द्र शाही ‘नेशनल’ ले आफ्नो गृहपालिका रास्कोट नगरपालिकाबाट चुनावी अभियान सुरु गर्नुभएको छ। अनौपचारिक भेटघाट जारी रहे पनि एमालेले रास्कोटमा औपचारिक सभाको आयोजना गरेको छ। उम्मेदवार शाहीसँगै जिल्लास्तरका नेताहरू रास्कोट पुगेका छन्। एमाले कालीकोटका पूर्व उपाध्यक्ष दयाराम सिम्खडाका अनुसार पूर्व योजनाअनुसार नै गृहपालिकाबाट औपचारिक अभियान थालनी गरिएको हो।अभियानमा उम्मेदवार शाहीसँगै नेता तथा पूर्व प्रदेशसभा सदस्य कुर्मराज शाही, जिल्ला अध्यक्ष तुलाराज मल्ल, पूर्व अध्यक्ष जसिप्रसाद पाण्डे, उपाध्यक्ष दयाराम सिम्खडा, रास्कोट नगर इन्चार्ज लक्ष्मणबहादुर बम, समानुपातिक उम्मेदवार यशोदा बराल र दुर्गबहादुर शाही लगायतका नेता-कार्यकर्ता सहभागी छन्।यसैबिच, नेपाल कम्युनिष्ट पार्टीका उम्मेदवार एवं पूर्व मुख्यमन्त्री महेन्द्रबहादुर शाहीले पनि अनौपचारिक अभियान सुरु गर्नुभएको छ। उहाँले खाँडाचक्र नगरपालिकाका विभिन्न बस्तीमा पुगेर मतदाता भेटघाट गरिरहनुभएको छ। नेकपाका नेता रत्नबहादुर कार्कीका अनुसार माघ १६ गतेबाट औपचारिक अभियान सुरु हुने र हाल सदरमुकाम मान्म आसपासमा घरदैलो भइरहेको छ।नेपाली कांग्रेसका उम्मेदवार हर्षबहादुर बम आफ्नो गृहपालिका पचालझरना गाउँपालिकामा केन्द्रित हुनुभएको छ। यस्तै, राष्ट्रिय स्वतन्त्र पार्टी (रास्वपा) का उम्मेदवार प्रकाश न्यौपाने ‘भकरान्तै’ ले शुभकालिका गाउँपालिकाबाट अभियान थाल्नुभएको छ। सामाजिक सञ्जाल (टिकटक) मा सक्रिय न्यौपाने युवाहरूको टोलीसहित मत माग्न व्यस्त हुनुहुन्छ।यता, नेत्रविक्रम चन्द ‘विप्लव’ नेतृत्वको नेपाल कम्युनिष्ट पार्टीका उम्मेदवार एवं प्रवक्ता खड्कबहादुर विश्वकर्माले भने हालसम्म औपचारिक अभियान सुरु गर्नुभएको छैन। उहाँ चुनावी रणनीति बनाउन सदरमुकाम मान्ममा नेताहरूसँग छलफलमा हुनुहुन्छ।मुख्य निर्वाचन अधिकृत कुलप्रसाद दाहालका अनुसार कालीकोटमा सात राजनीतिक दल र तीन स्वतन्त्र गरी कुल १० जना उम्मेदवार चुनावी मैदानमा छन्।",
      "link": "https://gorkhapatraonline.com/news/189544",
      "image": "https://gorkhapatraonline.com/storage/media/332994/conversions/Uml-nagendra-shahi-photo-prem-original-thumb.jpg"
    },
    {
      "slug": "189483",
      "title": "नेपाली कांग्रेस बन्यो ठुलो दल",
      "timestamp": 1769385600000,
      "source": "gp",
      "content": "सङ्घीय संसद्को माथिल्लो सदन राष्ट्रिय सभाको सबैभन्दा ठुलो दल नेपाली कांग्रेस बनेको छ । यसअघि नेकपा (माओवादी केन्द्र) सबैभन्दा ठुलो दल थियो । १७ जना सदस्य हुँदा सबैभन्दा ठुलो दल बनेको माओवादी केन्द्रले नेकपा (एकीकृत समाजवादी) सँग एकता गरेपछि बनेको नेपाली कम्युनिस्ट पार्टीका सदस्य सङ्ख्या राष्ट्रिय सभामा २५ पुगेको थियो तर राष्ट्रिय सभाको आइतबार सम्पन्न एक तिहाइ सदस्यको निर्वाचनको मतपरिणामले सभामा दलको हैसियत बदलेको छ ।",
      "longContent": "काठमाडौँ, माघ १२ गते । सङ्घीय संसद्को माथिल्लो सदन राष्ट्रिय सभाको सबैभन्दा ठुलो दल नेपाली कांग्रेस बनेको छ । यसअघि नेकपा (माओवादी केन्द्र) सबैभन्दा ठुलो दल थियो । १७ जना सदस्य हुँदा सबैभन्दा ठुलो दल बनेको माओवादी केन्द्रले नेकपा (एकीकृत समाजवादी) सँग एकता गरेपछि बनेको नेपाली कम्युनिस्ट पार्टीका सदस्य सङ्ख्या राष्ट्रिय सभामा २५ पुगेको थियो तर राष्ट्रिय सभाको आइतबार सम्पन्न एक तिहाइ सदस्यको निर्वाचनको मतपरिणामले सभामा दलको हैसियत बदलेको छ । निर्वाचन आयोगका अनुसार राष्ट्रिय सभाको माघ ११ गते सम्पन्न निर्वाचनले छबर्से कार्यकालका लागि १८ जना सदस्य निर्वाचित गरेको हो । नेपालको संविधान २०७२ को धारा ८६(३) ले राष्ट्रिय सभाका सदस्यको पदावधि छ वर्षको हुने व्यवस्था गरेको छ । सोही उपधारामा सभाका एक तिहाइ सदस्यको पदावधि प्रत्येक दुई वर्षमा समाप्त हुने उल्लेख छ, जस अनुसार २०७६ फागुनमा निर्वाचित सदस्यको कार्यकाल सकिन लाग्दा एक तिहाइ सदस्यको निर्वाचन भएको हो । निर्वाचन आयोगले सार्वजनिक गरेको मतपरिणाम अनुसार एक निर्विरोधसहित नेपाली कांग्रेसका नौ जना सदस्य निर्वाचित भएका छन् । नेकपा (एमाले) का आठ र लोकतान्त्रिक समाजवादी पार्टी नेपालका एक जना निर्वाचित भए । निर्वाचनमा लोकतान्त्रिक समाजवादी पार्टीका महन्थ ठाकुर मधेशको अन्य समूहबाट निर्वाचित हुनुभयो । राष्ट्रिय सभामा एक मात्र सदस्य रहेको लोसपाका शेखरकुमार सिंहको पदावधि सकिन लाग्दा ठाकुर निर्वाचित हुनुभएको हो । जनता समाजवादी पार्टी नेपालबाट तीन जना उम्मेदवारले मनोनयन दर्ता गराए पनि जित्न सकेनन् । नेपाल मजदुर किसान पार्टी (नेमकिपा) बाट दुई तथा राष्ट्रिय जनमोर्चाबाट चार जनाको उम्मेदवारी परे पनि कुनै उम्मेदवार निर्वाचित हुन सकेनन् । माथिल्लो सदनमा नेमकिपाको प्रतिनिधित्व छैन । राष्ट्रिय जनमोर्चाबाट तुलबहादुर विश्वकर्मा एक मात्र सदस्य हुनुहुन्छ । कोशी प्रदेशमा अन्य समूहबाट उम्मेदवारी दिएका नेपाली कांग्रेसका सुनीलबहादुर थापा निर्विरोध निर्वाचित हुनुभयो । निर्वाचनबाट प्राप्त मतपरिणाम अनुसार फागुन २१ गतेपछि राष्ट्रिय सभामा नेपाली कांग्रेसबाट निर्वाचित हुने सदस्यको सङ्ख्या २४ हुने छ । नेपाली कम्युनिस्ट पार्टी भने दोस्रो ठुलो दलमा धकेलिने छ । नेकपा (एमाले) ले दस जना सदस्यसहित तेस्रो ठुलो दलको हैसियत प्राप्त गर्ने छ । दस जना सदस्य रहेको एमाले यसअघि पनि तेस्रो ठुलो दल थियो । नेकपाका आठ, एमालेका आठ, जसपा र लोसपाका एक/एक र मनोनीत एक गरी १९ सदस्यको कार्यकाल आगामी फागुन २० गतेबाट सकिँदै छ । शपथ तत्कालै, कार्यकाल फागुन २० गतेपछि राष्ट्रिय सभा सदस्य निर्वाचन ऐन, २०७५ को दफा ६० मा आयोगले निर्वाचनको अन्तिम परिणाम घोषणा भएको सात दिनभित्र सो निर्वाचनको सम्पूर्ण परिणाम राष्ट्रपतिसमक्ष पेस गरी निर्वाचित उम्मेदवारको विवरण नेपाल राजपत्रमा प्रकाशन गर्ने व्यवस्था छ । सोबमोजिम आयोगले राष्ट्रपतिसमक्ष निर्वाचन परिणाम समावेश भएको प्रतिवेदन पेस गर्नुका साथै नेपाल सरकार र सङ्घीय संसद् सचिवालयलाई परिणामबारे औपचारिक जानकारी गराउने छ । सङ्घीय संसद् सचिवालयका प्रवक्ता एकराम गिरीले निर्वाचनको परिणाम प्राप्त भएपछि सचिवालयले निर्वाचित सदस्यलाई शपथको कार्यक्रम तय गर्ने बताउनुभयो । उहाँले भन्नुभयो, “रिक्त हुन लागेका सदस्यको पदावधि फागुन २० सम्म कायम रहने छ । निर्वाचित सदस्यको भूमिका फागुन २१ देखि सुरु हुने छ । त्यसअघि सचिवालयले शपथग्रहण गराउने, व्यक्तिगत विवरण प्राप्त गर्नेलगायत गतिविधि गर्ने छ ।”मनोनीत सदस्य वामदेव गौतम र निर्वाचित सदस्यहरू नारायणकाजी श्रेष्ठ र भगवती न्यौपानेले कार्यकाल सकिनुअघि नै राजीनामा गर्नुभयो । नेपाली कांग्रेसबाट निर्वाचित सदस्य बलदेव बोहराको निधन भएकाले एक पद रिक्त छ ।  सचिवालयका प्रवक्ता एकराम गिरीले रिक्त पदबारे निर्वाचन आयोगलाई जानकारी गराइसकेको बताउनुभयो । आयोगले राष्ट्रिय सभा सदस्य निर्वाचन ऐनबमोजिम सो क्षेत्रमा उपनिर्वाचनको मिति तोक्ने छ । ९६ प्रतिशत मतदाननिर्वाचन आयोगका अनुसार राष्ट्रिय सभा सदस्यको निर्वाचनमा ९५.६७ प्रतिशत मतदाताले मतदान गरेका छन् । आइतबार बिहान ९ देखि ३ बजेसम्म सात वटै प्रदेशको राजधानीमा तोकिएको केन्द्रमा मतदान भएको हो । आयोगका प्रवक्ता नारायणप्रसाद भट्टराईले उत्साहजनक तथा शान्तिपूर्ण रूपमा मतदान सम्पन्न भएको बताउनुभयो । सात वटै प्रदेशमा गरी कुल दुई हजार ११ जना मतदाता रहेकोमा एक हजार ९२४ जना मतदानमा सहभागी भए । पालिकातर्फ एक हजार ४८२ मध्ये एक हजार ४२६ र प्रदेश सभा सदस्यतर्फ ५२९ मध्ये ४९८ जना मतदाताले मतदान गरेका छन् । संविधानको धारा ८६(२) क मा प्रदेश सभा सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख रहेको निर्वाचक मण्डलद्वारा सङ्घीय कानुनबमोजिम प्रदेश सभाका सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखको मतको भार फरक हुने गरी राष्ट्रिय सभा सदस्य निर्वाचित हुने व्यवस्था छ ।  प्रदेश सभाको सदस्यको मतभार ५३ र पालिकाका मतदाताको मतभार १९ छ । सम्बन्धित प्रदेशमा प्रदेश सभा सदस्य, पालिकाका प्रमुख र उपप्रमुख तथा अध्यक्ष र उपाध्यक्षले गरेको मतलाई मतभारसँग गुणन गरेर आउने जोडफलका आधारमा बढी मतभार ल्याउने उम्मेदवार सम्बन्धित प्रदेशको सम्बन्धित समूहबाट निर्वाचित भएका छन् । निर्वाचित सदस्यहरूकोशी प्रदेशबाट नेपाल कम्युनिस्ट पार्टी (एमाले) की रोशनी मेचे (महिला समूह), सोमनाथ पोर्तेल (दलित समूह) र नेपाली कांग्रेसका सुनीलबहादुर थापा (अन्य समूह, निर्विरोध) निर्वाचित हुनुभएको छ । मधेश प्रदेशबाट नेपाली कांग्रेसका धर्मेन्द्र पासवान (दलित समूह), रञ्जित कर्ण (अपाङ्गता/अल्पसङ्ख्यक समूह), एमालेकी रेखाकुमारी झा (महिला समूह), लोकतान्त्रिक समाजवादी पार्टी नेपालका महन्थ ठाकुर (अन्य समूह) निर्वाचित हुनुभएको छ ।   यसै गरी बागमती प्रदेशबाट नेपाली कांग्रेसकी गीता देवकोटा (महिला समूह) र एमालेका प्रेमप्रसाद दङ्गाल (अन्य समूह) निर्वाचित हुनुभएको छ । गण्डकी प्रदेशबाट एमालेकी सम्झना देवकोटा (महिला समूह) र नेपाली कांग्रेसका जगत तिमिल्सिना (अन्य समूह) निर्वाचित हुनुभएको छ । यस्तै लुम्बिनी प्रदेशबाट एमालेकी रामकुमारी झाँक्री (महिला समूह), नेपाली कांग्रेसका वासुदेव घिमिरे (अपाङ्गता/अल्पसङ्ख्यक समूह) र चन्द्रबहादुर केसी (अन्य समूह) निर्वाचित हुनुभएको छ । कर्णाली प्रदेशबाट एमालेकी मीनासिंह रखाल (महिला समूह) र नेपाली कांग्रेसका ललितजङ्ग शाही (अन्य समूह) निर्वाचित हुनुभएको छ । सुदूरपश्चिम प्रदेशबाट एमालेकी लीलाकुमारी भण्डारी (महिला समूह) र नेपाली कांग्रेसका खम्मबहादुर खाती (अन्य समूह) निर्वाचित हुनुभएको छ ।",
      "link": "https://gorkhapatraonline.com/news/189483",
      "image": "https://gorkhapatraonline.com/storage/media/332881/conversions/election-23-original-thumb.jpg"
    },
    {
      "slug": "189482",
      "title": "चुनाव चिह्न जुत्ता खारेज गर्न निवेदन",
      "timestamp": 1769385600000,
      "source": "gp",
      "content": "जेनजी आन्दोलनका घाइते प्रकाश बोहोराले चुनाव चिह्न जुत्ता राखेकोमा खारेज गर्न निर्वाचन आयोगलाई आग्रह गर्नुभएको छ । आफू भदौ २३ गतेदेखि अस्पतालमा घाइते अवस्थामा रहेको र आफ्नो त्यही जुत्तालाई आउँदो निर्वाचनमा चिह्न बनाएकोमा उहाँले आपत्ति जनाउनुभएको हो ।",
      "longContent": "गोरखापत्र समाचारदाताकाठमाडौँ, माघ १२ गते । जेनजी आन्दोलनका घाइते प्रकाश बोहोराले चुनाव चिह्न जुत्ता राखेकोमा खारेज गर्न निर्वाचन आयोगलाई आग्रह गर्नुभएको छ । आफू भदौ २३ गतेदेखि अस्पतालमा घाइते अवस्थामा रहेको र आफ्नो त्यही जुत्तालाई आउँदो निर्वाचनमा चिह्न बनाएकोमा उहाँले आपत्ति जनाउनुभएको हो । घाइते बोहोराको उक्त जुत्ता भाइरल भएपछि मतदाताको भावना समेट्न स्वतन्त्र उम्मेदवारले सोही जुत्ता चुनाव चिह्न राखेकोमा उहाँले खारेजीका लागि निवेदन दिनुभएको हो । घाइते बोहोराले जुत्ता चुनाव चिह्न राख्दा संवेदनशील प्रतीकको दुरुपयोग हुने भन्दै चुनाव चिह्न प्रयोग खारेज गर्न निवेदन दिएको जानकारी दिनुभयो ।",
      "link": "https://gorkhapatraonline.com/news/189482",
      "image": "https://gorkhapatraonline.com/storage/media/332880/conversions/234-original-thumb.jpg"
    },
    {
      "slug": "189481",
      "title": "सुर्ती उद्योगद्वारा कानुनलाई चुनौती",
      "timestamp": 1769385600000,
      "source": "gp",
      "content": "विश्वभर सुर्ती उद्योगले सुर्तीजन्य पदार्थ बजारीकरण गर्दा कानुनलाई चुनौती दिँदै हस्तक्षेप गरेको पाइएको छ । यसमा नेपाल पनि १४ औँ स्थानमा परेको छ । स्वास्थ्य मन्त्रालय र स्वास्थ्य अधिकार तथा सुर्ती नियन्त्रण राष्ट्रिय सञ्जालले गरेको अध्ययनले सुर्ती उद्योगले नेपालमा सामाजिक उत्तरदायित्वको नाममा कानुनविपरीत अनेक उपहार तथा प्रायोजन गरी सुर्ती उद्योगले कानुनलाई चुनौती दिएको पाइएको हो ।",
      "longContent": "काठमाडौँ, माघ १२ गते । विश्वभर सुर्ती उद्योगले सुर्तीजन्य पदार्थ बजारीकरण गर्दा कानुनलाई चुनौती दिँदै हस्तक्षेप गरेको पाइएको छ । यसमा नेपाल पनि १४ औँ स्थानमा परेको छ । स्वास्थ्य मन्त्रालय र स्वास्थ्य अधिकार तथा सुर्ती नियन्त्रण राष्ट्रिय सञ्जालले गरेको अध्ययनले सुर्ती उद्योगले नेपालमा सामाजिक उत्तरदायित्वको नाममा कानुनविपरीत अनेक उपहार तथा प्रायोजन गरी सुर्ती उद्योगले कानुनलाई चुनौती दिएको पाइएको हो । नेपालसहित एक सय राष्ट्रमा गरिएको ‘सुर्ती नियन्त्रणमा उद्योगीको हस्तक्षेप’ सम्बन्धी अध्ययन प्रतिवेदनले नेपाल हस्तक्षेप हुने देशमा १४ औँ स्थानमा रहेको पाइएको छ । विश्व स्वास्थ्य सङ्गठनको तथ्याङ्क अनुसार नेपालमा सुर्तीजन्य पदार्थ सेवनका कारण बर्सेनि ३९ हजार २०० व्यक्तिको मृत्यु हुने गरेको छ भने ४५ अर्ब रुपियाँ उपचारमा खर्च हुने गरेको छ । नेपालमा सुर्तीजन्य पदार्थमा कुनै पनि प्रचार प्रसार र प्रवर्घन गर्न नहुने कानुनी व्यवस्था भए पनि सामाजिक उत्तरदायित्वका नाममा सुर्ती उद्योगले सुर्ती प्रवर्धन र प्रचार प्रसार गरिरहेका छन् । स्वास्थ्य अधिकार तथा सुर्ती नियन्त्रण राष्ट्रिय सञ्जालका संयोजक शान्तलाल मुल्मीले सुर्तीजन्य पदार्थ नियन्त्रणका लागि बनेका सार्वजनिक स्वास्थ्य नीतिमा सुर्ती उद्योगको हस्तक्षेप बढेको बताउनुभयो । २०२५ को प्रतिवेदन अनुसार सुर्ती उद्योगले आफ्नो प्रभाव कायम राख्न प्रयोग गर्ने रणनीति अझै परिष्कृत र आक्रामक बन्दै गएको छ । सुर्ती उद्योगले कर वृद्धि रोक्न, चेतावनी चित्र कमजोर बनाउन, नयाँ उत्पादन नियमनबाहिर राख्न र युवालाई लक्षित अप्रत्यक्ष प्रचारलाई निरन्तरता दिन सरकारी संयन्त्रसम्म पहुँच बनाउने प्रयास गरिरहेको प्रतिवेदनमा उल्लेख छ ।स्वास्थ्य मन्त्रालयका प्रवक्ता डा. प्रकाश बुढाथोकीले सुर्तीमा लाग्ने कर वृद्धि गर्न नसकिएको बताउनुभयो । उहाँले स्वास्थ्य मन्त्रालयले अर्थ मन्त्रालयमा प्रस्ताव लगे पनि प्रस्ताव अनुसार कर वृद्धि गराउन नसकिएको जानकारी दिँदै राजस्वको लोभमा नेपालमा धेरै रकम स्वास्थ्योपचारमा गुमाइरहनु परेको बताउनुभयो । राष्ट्रिय स्वास्थ्य सूचना तथा सञ्चार केन्द्रकी निर्देशक डा. राधिका थपलियाले सुर्ती उद्योगले सुर्तीजन्य पदार्थ नियन्त्रण ऐन र जनस्वास्थ्य ऐनको बर्खिलाप हुने गरी विद्यालयलाई आर्थिक सहयोग दिने, एम्बुलेन्स खरिदलगायतमा सहयोग गरेर सुर्ती उद्योग खराब होइनन् भनेर भ्रम छर्ने काम गरिरहेको बताउनुभयो । नेपालमा सुर्तीजन्य पदार्थ नियन्त्रण ऐन र नियमावली भए पनि पूर्ण कार्यान्वयन हुन नसकेको प्रतिवेदनले औँल्याएको छ । स्वास्थ्य अधिकार तथा सुर्ती नियन्त्रण सञ्जालले सन् २०२३ अप्रिलदेखि २०२५ मार्चसम्मको अवधिमा विभिन्न देशमा सुर्ती उद्योगले सरकार, नीति निर्माता र सार्वजनिक संस्थामाथि पारेको प्रभाव मूल्याङ्कन गरेको हो । विश्वमा सबैभन्दा बढी डोमिनिकन रिपब्लिक, स्विट्जरल्यान्ड, अमेरिका, जर्जिया, जापान, रोमानियामा बढी हस्तक्षेप भएको पाइएको छ । ब्रुनाई, पलाउ, बोट्सवाना, फिनल्यान्ड, इथोपियामा कम मात्रै हस्तक्षेप भएको पाइएको छ । अध्ययनको मापदण्डमा नेपालले ४४ अङ्क पाएको छ भने बु्रनाईले १४ र डोमिनिकन रिपब्लिकले ९८ अङ्क प्राप्त गरेको छ । कम अङ्क पाउने मुलुकमा कम मात्रै हस्तक्षेप भएको मानिन्छ । दक्षिण एसियामा माल्दिभ्स ४३ अङ्कसाथ आठ स्थानमा, श्रीलङ्का ४५ अङ्कसाथ १७ औँ स्थानमा, पाकिस्तान ५४ अङ्कसाथ ३३ स्थानमा, भारत ५९ अङ्कसाथ ४८ औँ स्थानमा, बङ्गलादेश ६६ अङ्कसाथ ६९ स्थानमा रहेका छन् । सञ्जालका संयोजक मुल्मीले सुर्तीको कुनै पनि प्रचार प्रसार र प्रवर्धन गर्न नहुने कानुनी व्यवस्था भए पनि सामाजिक उत्तरदायित्वका नाममा सुर्ती उद्योगले सुर्ती प्रवर्धन र प्रचार प्रसार गरिरहेको बताउनुभयो ।",
      "link": "https://gorkhapatraonline.com/news/189481",
      "image": "https://gorkhapatraonline.com/storage/media/332879/conversions/surtijanya-original-thumb.jpg"
    },
    {
      "slug": "189480",
      "title": "राष्ट्रिय झन्डाको दुरुपयोग रोक्न निर्देशन",
      "timestamp": 1769385600000,
      "source": "gp",
      "content": "निर्वाचन प्रचार प्रसार गर्दा राष्ट्रिय झन्डा दुरुपयोग बढेपछि गृह मन्त्रालयले राष्ट्रिय झन्डाको गरिमा र मर्यादा ख्यालमा राखेर प्रयोग गर्न आग्रह गरेको छ ।   मन्त्रालयले राष्ट्रिय झन्डाको दुरुपयोग भए कानुनी कारबाही हुने भन्दै सभा, जुलुस र घरदैलो कार्यक्रममा बढीमा १० वटा मात्र झन्डा प्रयोग गर्न पाउने र त्यसभन्दा बढी पाइए अनुगमन र कारबाही प्रक्रिया अघि बढाउन देशभरका जिल्ला प्रशासन कार्यालयलाई निर्देशन पनि दिएको छ ।",
      "longContent": "गोरखापत्र समाचारदाता काठमाडौँ, माघ १२ गते । निर्वाचन प्रचार प्रसार गर्दा राष्ट्रिय झन्डा दुरुपयोग बढेपछि गृह मन्त्रालयले राष्ट्रिय झन्डाको गरिमा र मर्यादा ख्यालमा राखेर प्रयोग गर्न आग्रह गरेको छ । मन्त्रालयले राष्ट्रिय झन्डाको दुरुपयोग भए कानुनी कारबाही हुने भन्दै सभा, जुलुस र घरदैलो कार्यक्रममा बढीमा १० वटा मात्र झन्डा प्रयोग गर्न पाउने र त्यसभन्दा बढी पाइए अनुगमन र कारबाही प्रक्रिया अघि बढाउन देशभरका जिल्ला प्रशासन कार्यालयलाई निर्देशन पनि दिएको छ ।मन्त्रालयले आइतबार विज्ञप्ति जारी गरी राष्ट्रिय झन्डाको उच्च गरिमा र मर्यादा ध्यानमा राखी प्रचलित कानुनबमोजिम मात्र प्रयोग गर्न आग्रह गरेको हो । मन्त्रालयले जथाभाबी राष्ट्रिय झन्डा दुरुपयोग भएको पाइएमा कानुनबमोजिम कारबाही हुने जनाएको छ । मन्त्रालयले निर्वाचन आचारसंहिता, २०८२ मा पनि जुनसुकै दल वा उम्मेदवारले जुलुस, आम सभा, कोण सभा, घरदैलो, भेटघाट वा जुनसुकै प्रकारको ¥याली गर्दा बढीमा १० वटा राष्ट्रिय झन्डा मात्र प्रयोग गर्न पाउने स्पष्ट पारेको छ ।",
      "link": "https://gorkhapatraonline.com/news/189480",
      "image": "https://gorkhapatraonline.com/storage/media/332878/conversions/123-original-thumb.jpg"
    },
    {
      "slug": "189479",
      "title": "एक मतदान केन्द्र नौ कर्मचारी",
      "timestamp": 1769385600000,
      "source": "gp",
      "content": "आगामी फागुन २१ गते हुने प्रतिनिधि सभा सदस्य निर्वाचनका लागि निर्वाचन आयोगले पाँच सयभन्दा बढी मतदाता भएका मतदान केन्द्रमा नौ जना निजामती कर्मचारी खटाउने गरी कर्मचारी व्यवस्थापन गरिरहेको छ ।",
      "longContent": "काठमाडौँ, माघ १२ गते । आगामी फागुन २१ गते हुने प्रतिनिधि सभा सदस्य निर्वाचनका लागि निर्वाचन आयोगले पाँच सयभन्दा बढी मतदाता भएका मतदान केन्द्रमा नौ जना निजामती कर्मचारी खटाउने गरी कर्मचारी व्यवस्थापन गरिरहेको छ । पाँच सयभन्दा बढी मतदाता भएको मतदान केन्द्रका लागि एक मतदान अधिकृत, एक सहायक मतदान अधिकृत, तीन सहायक कर्मचारी, एक सहयोगी र तीन स्वयंसेवकसहित नौ कर्मचारी खटाउने तयारी आयोगको छ ।  त्यस्तै पाँच सय जनासम्म मतदाता भएको मतदान केन्द्रका लागि एक मतदान अधिकृत, एक सहायक मतदान अधिकृत, तीन सहायक कर्मचारी, एक सहयोगी कर्मचारी र दुई जना स्वयंसेवकसहित आठ जना कर्मचारी खटाउने गरी आयोगले कर्मचारी व्यवस्थापनको काम गरिरहेको छ । अस्थायी मतदान केन्द्रका लागि भने एक मतदान अधिकृत, एक सहायक मतदान अधिकृत, एक सहयोगी कर्मचारी र दुई जना स्वयंसेवकसहित पाँच जना कर्मचारी खटाउने व्यवस्था छ । अहिले देशभर २३ हजार ११२ मतदान केन्द्र तोकिएका छन् । आयोगका प्रवक्ता नारायणप्रसाद भट्टराईका अनुसार ती सबै मतदान केन्द्रमा आयोगले कर्मचारी खटनपटन गर्दा करिब दुई लाख १३ हजार जना आवश्यक पर्ने छ । उहाँले भन्नुभयो, “निजामती कर्मचारी पुगेसम्म निजामती नै तर निजामती कर्मचारी अपुग हुँदा सामुदायिक विद्यालयका शिक्षक तथा सार्वजनिक संस्थानका कर्मचारीसमेत खटाउने तयारी अयोगले गरिरहेको छ ।” आयोगले ७७ मुख्य निर्वाचन अधिकृतको कार्यालय, ८८ वटा निर्वाचन अधिकृतको कार्यालय, ७७ वटा जिल्ला निर्वाचन कार्यालय, सात वटा प्रदेश निर्वाचन कार्यालयमा कर्मचारी व्यवस्थापन गर्नु पर्छ । मुख्य निर्वाचन अधिकृतको कार्यालयमा सम्भव भएसम्म जिल्ला न्यायाधीश, निर्वाचन अधिकृतको कार्यालयमा न्याय सेवाका उपसचिवस्तरका कर्मचारी, जिल्ला निर्वाचन कार्यालयमा शाखा अधिकृतस्तरका र सात प्रदेश निर्वाचन कार्यालयमा उपसचिवस्तरका  कर्मचारीको नेतृत्वमा कर्मचारी खटनपटन गर्ने र मुख्य निर्वाचन अधिकृतको कार्यालय वा निर्वाचन अधिकृतको कार्यालयले अन्तर्गतका मतदान केन्द्रमा कर्मचारी खटनपटन गर्ने काम आयोग गरिरहरेको छ । अपुग छैनन् कर्मचारी आगामी फागुन २१ गते हुने प्रतिनिधि सभा सदस्य निर्वाचनका लागि पर्याप्त कर्मचारी भएको सङ्घीय मामिला तथा सामान्य प्रशासन मन्त्रालयले जनाएको छ । अहिले सङ्घ, प्रदेश र स्थानीय तह गरी तीन वटै तहमा पर्याप्त कर्मचारी भएकाले आयोगलाई कर्मचारी आवश्यक पर्दा मन्त्रालयले कर्मचारी पूर्ति गर्न सक्ने मन्त्रालयले स्पष्ट पारेको छ । मन्त्रालयका सचिव चन्द्रकला पौडेलले सरकारको पहिलो प्राथमिकता निर्वाचन भएकाले निर्वाचन प्रयोजनका लागि निजामती कर्मचारी आवश्यक पर्दा मन्त्रालयले तत्काल कर्मचारी पूर्ति गर्ने गरी मन्त्रालयले तयारी गरिरहेको बताउनुभयो । सङ्घीय तहमा मात्र कर्मचारी नभएर प्रदेश र स्थानीय तहका कर्मचारीलाई समेत आयोगले निर्वाचनका लागि खटाउन सक्ने भएकाले कर्मचारीको समस्या नभएको मन्त्रालयले स्पष्ट पारेको छ । निर्वाचन आयोगलाई तत्काल कुनै विशेषज्ञ कर्मचारी आवश्यक परे सम्बन्धित कार्यालयबाट आफैँसमेत निर्वाचनमा खटाउन सक्ने अधिकार आयोगलाई भएकाले निर्वाचनका लागि कर्मचारीको अभाव नहुने पौडेलले बताउनुभयो । आयोगले अहिले मुख्य निर्वाचन कार्यालय र निर्वाचन कार्यालयमा कर्मचारी खटनपटन गरिसकेको छ भने मतदान केन्द्रमा निर्वाचनको केही समयअघि मात्र कर्मचारी खटाउने तयारी गरिएको आयोगका प्रवक्ता भट्टराईले बताउनुभयो । सङ्घीय, प्रदेश र स्थानीय गरी तीन वटै सेवामा गरी दुई लाख ५० हजारभन्दा बढी कर्मचारी रहेका छन् भने करार सेवामा समेत गर्दा करिब तीन लाख हाराहारी निजामती कर्मचारी कार्यरत रहेको अनुमान राष्ट्रिय किताबखाना (निजामती) ले गरेको छ ।",
      "link": "https://gorkhapatraonline.com/news/189479",
      "image": "https://gorkhapatraonline.com/storage/media/332876/conversions/322-original-thumb.jpg"
    },
    {
      "slug": "189478",
      "title": "चुनावी मैदानमा नौ दलित",
      "timestamp": 1769385600000,
      "source": "gp",
      "content": "आगामी प्रतिनिधि सभाको निर्वाचनमा प्रमुख चार दल नेपाली कांग्रेस, नेकपा (एमाले), नेपाली कम्युनिस्ट पार्टी (नेकपा) र राष्ट्रिय स्वतन्त्र पार्टी (रास्वपा) बाट जम्मा नौ जना दलित समुदायका व्यक्ति प्रत्यक्षतर्फको चुनावी मैदानमा उत्रिएका छन् ।",
      "longContent": "काठमाडौँ, माघ १२ गते । आगामी प्रतिनिधि सभाको निर्वाचनमा प्रमुख चार दल नेपाली कांग्रेस, नेकपा (एमाले), नेपाली कम्युनिस्ट पार्टी (नेकपा) र राष्ट्रिय स्वतन्त्र पार्टी (रास्वपा) बाट जम्मा नौ जना दलित समुदायका व्यक्ति प्रत्यक्षतर्फको चुनावी मैदानमा उत्रिएका छन् ।जेनजी आन्दोलनपछि निर्वाचनमा होमिएका दलहरूले प्रत्यक्षतर्फको निर्वाचनमा दलितलाई टिकट दिन कन्जुस्याइँ गरेका छन् । पुरानाले मात्र होइन, नयाँ दलहरूले पनि कन्जुस्याइँ गर्दा आन्दोलनको मर्म र संविधान ओझेलमा पर्ने हो कि भन्ने आशङ्का बढेको दलित अगुवाहरूको भनाइ छ । संविधानले सुनिश्चित गरेको समानुपातिक समावेशीको हकको पनि बेवास्ता भएको छ । प्रत्यक्षतर्फका १६५ क्षेत्रमध्ये नेपाली कांग्रेसले एउटा निर्वाचन क्षेत्रमा उम्मेदवार बनाएको छ । यो दलले बझाङबाट प्रकाश रसाइली स्नेहीलाई उम्मेदवार बनाएको छ । यसै गरी नेकपा (एमाले) ले डडेलधुराबाट चक्रप्रसाद रसाइली स्नेही र बर्दिया–२ बाट विमला विक गरी दुई जनालाई प्रत्यक्षतर्फको उम्मेदवार बनाएको छ । नेकपाले सिराहा–२ मा मनोज पासवान, स्याङ्जा–२ मा पदम विश्वकर्मा, कञ्चनपुर–३ मा मानबहादुर सुनार र काठमाडौँ–४ मा इन्द्र भुसाल गरी चार जनालाई उम्मेदवार बनाएको छ । रास्वपाले बाँके–३ मा खगेन्द्र सुनार र इलाम–१ मा विमल गदाल दुई जनालाई उम्मेदवार बनाएको छ । प्रमुख दलहरूले प्रत्यक्षतर्फ दलितलाई उम्मेदवार कम बनाउँदा प्रतिनिधि सभामा दलित प्रतिनिधित्व कोटामा मात्र सीमित हुने अवस्था रहेको दलित नागरिक समाजका अगुवा एवं पूर्वराजदूत पदम सुन्दासले बताउनुभयो । अन्तरिम व्यवस्थापिका संसद् २०६३ मा विभिन्न दलबाट १८ जना (५.४७ प्रतिशत) दलित समुदायका व्यक्ति सांसद भएका थिए, जसमा तत्कालीन नेकपा माओवादीबाट एकै पटक १२ जना दलित नेताहरू सांसद भएका थिए । नेकपा एमालेबाट तीन जना, नेपाली कांग्रेसबाट एक जना र जनमोर्चा नेपालबाट दुई जना सांसद भएका थिए । संविधान सभा २०६४ मा ५१ जना (८.३२ प्रतिशत) दलितको सहभागिता भएको थियो । जहाँ नेकपा माओवादीबाट सात जनाले प्रत्यक्ष निर्वाचन जितेका थिए । संविधान सभा २०७० मा विभिन्न दलबाट ४० जना (६.६५ प्रतिशत) दलितको प्रतिनिधित्व भएको थियो, जहाँ नेकपा (एमाले) का दुई जनाले प्रत्यक्ष निर्वाचन जितेका थिए । प्रतिनिधि सभा २०७४ मा २० जना (७.२७ प्रतिशत) दलितको प्रतिनिधित्व भएको थियो; जहाँ एमालेका दुई जना र माओवादीका एक जनाले प्रत्यक्ष निर्वाचन जितेका थिए । २०७९ को प्रतिनिधि सभामा विभिन्न दलबाट जम्मा १६ जनाको प्रतिनिधित्व भएको थियो; जसमा एमालेबाट एक जनाले प्रत्यक्ष निर्वाचन जितेका थिए । यसरी हेर्दा प्रतिनिधि सभामा २०६४ देखि दलित समुदायको प्रतिनिधित्व क्रमशः घटिरहेको छ । पूर्वसांसद विनोद पहाडी भन्नुहुन्छ, “आन्दोलनको रापतापमा दलहरूले दलितप्रति चासो दिएको हुन्छन् तर क्रमशः उनीहरू यथास्थितिमै पुगेको इतिहास छ । अहिले पनि संविधान र परिवर्तनलाई आत्मसात् गर्ने गरी दलितको प्रतिनिधित्व हुने अवस्था देखिएको छैन ।”प्रत्यक्ष निर्वाचित भएर पहिलो पटक दलित संसद्मा प्रवेश गरेको २०४८ सालमा हो । नेपाली कांग्रेसका नेता कृष्णसिंह परियार २०४८ सालमा बाँकेबाट निर्वाचित हुनुभएको थियो ।",
      "link": "https://gorkhapatraonline.com/news/189478",
      "image": "https://gorkhapatraonline.com/storage/media/332875/conversions/456-original-thumb.jpg"
    },
    {
      "slug": "189477",
      "title": "खोटाङको सर्वाधिक राशिको पुरस्कार उपाधि नेर्पालाई",
      "timestamp": 1769299200000,
      "source": "gp",
      "content": "खोटाङमा सञ्चालित हालसम्मकै सर्वाधिक राशीको पुरस्कार  फुटबल प्रतियोगिताको उपाधि नेर्पा स्पोर्टस क्लबले जितेका छ ।",
      "longContent": "राजकुमार भट्टराईखोटाङ, माघ ११ गते । खोटाङमा सञ्चालित हालसम्मकै सर्वाधिक राशीको पुरस्कार  फुटबल प्रतियोगिताको उपाधि नेर्पा स्पोर्टस क्लबले जितेका छ । दिक्तेल रुपाकोट मझुवागढी नगरपालिका –१४ बुइपामा आयोजित ‘प्रभुराम राई कप–२०८२’ आमन्त्रित फुटबल प्रतियोगिताको उपाधि नेर्पाले जितेको हो । आइतबार भएको फाइनलमा गछिया युवा समाज मोरङलाई पेनाल्टी सुटआउटमा पराजित गर्दै उपाधि जितेको नेर्पाले नगद ३ लाखसहित ट्रफी, मेडल र प्रमाणपत्र प्राप्त गरेको छ । निर्धारित समयमा १–१ गोलको बराबरी भएपछि पेनाल्टी सुटआउटमा ५–४ गोलले नेर्पासँग गछिया पराजित भएको थियो । उपविजेता बनेको गछिया युवा समाजले १ लाख ५१ हजार नगदको साथमा ट्रफी, मेडल र प्रमाणपत्र प्राप्त गरेको छ । सेमिफाइनलिस्ट भएका आयोजक बुइपा –११ स्पोर्टस क्लब र रारम्बु स्पोर्टस क्लबले नगद ५०–५० हजारको साथमा मेडल र प्रमाणपत्र प्राप्त गरेका छन् ।बुइपास्थित यलम्बर खेलमैदानमा सम्पन्न आमन्त्रित उक्त फुटबल प्रतियोगितामा १० टिमको सहभागिता रहेको थियो । बुइपाका स्थायी बासिबन्दा ८२ वर्षीय वृद्ध प्रभुराम राईको सम्मानमा उहाँका परिवारको प्रायोजन तथा बुइपा–११ स्पोर्टस क्लब बुइपाको आयोजना गरिएको हो । माघ ७ गते भएको प्रतियोगिताको उदघाटन अखिल नेपाल फुटबल संघ (एन्फा) का महासचिव किरन राईले गर्नुभएको थियो ।प्रतियोगिताको सर्वोउत्कृष्ट खेलाडीमा नेर्पा स्पोर्टस् क्लबका सलिन ढकाल ‘राम’ लाई नगद २० हजारको साथमा ट्रफी, मेडल र प्रमाणपत्र प्रदान गरिएको छ । सर्वाधिक गोलकर्ता समान पाँच–पाँच गोल गर्ने नेर्पा स्पोर्टस क्लबका बिकी चाम्लिङ र गछिया युवा समाजका मिक्चेन दास, उत्कृष्ट गोलरक्षक नेर्पाका रोहन परियार, उत्कृष्ट डिफेन्डरमा बुइपाका रामसुर राई, उत्कृष्ट मिडफिल्डरमा गछियाका योना लिम्बु, उदयीमान खेलाडीमा बुइपाका एलन राई, उत्कृष्ट फरवार्डमा गछियाका रोहन गुरुङ र उत्कृष्ट प्रशिक्षकमा नेर्पाका डिगेन्द्र गुरुङलाई नगद १५–१५ को साथमा ट्रफी, मेडल र प्रमाणपत्र प्रदान गरिएको आयोजकले जनाएको छ ।प्रतियोगिताका विजयी क्लब तथा खेलाडीलाई प्रायोजक प्रभुराम राई र उहाँका श्रीमती सीता राईले नगदसहित पुरस्कार वितरण गर्नुभएको छ । सामाजिक सेवासँगै खेल क्षेत्रको समग्र विकासमा लाग्नुभएका बुबा प्रभुराम राईलाई सम्मान गर्दै जिल्लामा राष्ट्रिय स्तरका फुटबल खेलाडी उत्पादन गर्ने उद्देश्यले आमन्त्रित पुरुष फुटबल प्रतियोगिता आयोजना गरिएको जेठा छोरा एवं बुइपाका वडाध्यक्ष दिनेश राईले बताउनुभयो । तत्कालीन बुइपा गाउँ पञ्चायतका प्रधानपञ्च तथा पूर्व बृटिस गोर्खा सैनिकसमेत रहनुभएका प्रभुरामको योगदानलाई कदर गर्दै उहाँको सम्मानमा परिवारका सदस्यहरुले आमन्त्रित पुरुष फुटबल प्रतियोगिता आयोजना गरेको राईले बताउनुभयो ।",
      "link": "https://gorkhapatraonline.com/news/189477",
      "image": "https://gorkhapatraonline.com/storage/media/332874/conversions/winner-team-original-thumb.jpg"
    },
    {
      "slug": "189476",
      "title": "कुष्ठरोगीलाई सामग्री हस्तान्तरण",
      "timestamp": 1769299200000,
      "source": "gp",
      "content": "कञ्चनपुरमा ७३ औं विश्व कुष्ठरोग दिवस मनाइएको छ । जिल्लाको कुष्ठरोग प्रभावित क्षेत्र बेदकोट नगरपालिका –५ धर्मपुरमा आइतबार “कुष्ठरोगको छ ओखती, सामाजिक लान्छाना र विभेद मुख्य चुनौँती” नारासाथ ७३ औं विश्व कुष्ठरोग दिवस मनाइएको हो ।",
      "longContent": "भवानीदत्त भट्टकञ्चनपुर माघ ११ गते । कञ्चनपुरमा ७३ औं विश्व कुष्ठरोग दिवस मनाइएको छ । जिल्लाको कुष्ठरोग प्रभावित क्षेत्र बेदकोट नगरपालिका –५ धर्मपुरमा आइतबार “कुष्ठरोगको छ ओखती, सामाजिक लान्छाना र विभेद मुख्य चुनौँती” नारासाथ ७३ औं विश्व कुष्ठरोग दिवस मनाइएको हो । यस अवसरमा कृष्ठरोगीका बिरामीहरूलाई घाउमा प्रयोगका सामग्री तथा औषधी हस्तान्तरण गरिएको छ । आधारभूत स्वास्थ्य सेवा केन्द्र धरपुरको आयोजना तथा स्वास्थ्य कार्यालयको समन्वयमा कुष्ठरोग दिवस मनाइएको स्वास्थ्य कार्यालयका सूचना अधिकारी विपिन लेखकले जानकारी दिनुभयो । विगतमा बेदकोटको धर्मपुर कुष्ठरोग प्रभावित क्षेत्र रहे पनि हाल यस क्षेत्रमा कृष्ठरोगी न्यून रहेको उहाँले बताउनुभयो । दिवसको अवसरमा कुष्ठरोगबाट प्रभावित बिरामीलाई बेदकोट वडा ५ का अध्यक्ष चित्रदेव भट्टले घाउमा लगाउने मलमपट्टी लगायत घरायसी प्रयोजनका सामग्री जग, बाल्टीसहित औषधी उपचार तथा विभिन्न सामग्री हस्तान्तरण गर्नुभएको उहाँले बताउनुभयो ।कञ्चनपुरमा चालु आर्थिक वर्षको हालसम्म ९ जना कुष्ठरोगी उपचाररत रहेको स्वास्थ्य कार्यालयले जनाएको छ । जसमध्ये चालु आवमा कुष्ठरोग फेला परेका बेलौरी नगरपालिका र लालझाँडी गाउँपालिकाका २–२ जना र भीमदत्त नगरपालिकाको १ जना उपचाररत रहेको स्वास्थ्य कार्यालयका सूचना अधिकारी लेखकले बताउनुभयो । बेदकोट नगरपालिका वडा नम्बर ५ का अध्यक्ष चित्रदेव भट्टको अध्यक्षतामा आयोजित कार्यक्रमका प्रमुख अतिथि स्वास्थ्य कार्यालयका तथ्याङ्क अधिकृत एवम् सूचना अधिकारी लेखक हुनुहुन्थ्यो ।",
      "link": "https://gorkhapatraonline.com/news/189476",
      "image": "https://gorkhapatraonline.com/storage/media/332873/conversions/program-original-thumb.jpg"
    },
    {
      "slug": "189469",
      "title": "यी हुन् राष्ट्रिय सभाका १८ नयाँ सदस्य",
      "timestamp": 1769299200000,
      "source": "gp",
      "content": "आइतबार देशका सातै प्रदेशमा सम्पन्न भएको राष्ट्रिय सभा सदस्य निर्वाचनमा नेपाली कांग्रेस, नेकपा (एमाले) जसपा गठनबन्धनका १८ उम्मेदवार विजयी बन्नुभएको छ। ६ प्रदेशमा एमाले र कांग्रेसले गठबन्धन गर्दा मधेश कांग्रेसमा जसपा समेटिएको छ ।",
      "longContent": "काठमाडौँ, माघ ११ गते।   आइतबार देशका सातै प्रदेशमा सम्पन्न भएको राष्ट्रिय सभा सदस्य निर्वाचनमा नेपाली कांग्रेस, नेकपा (एमाले) जसपा गठनबन्धनका १८ उम्मेदवार विजयी बन्नुभएको छ। ६ प्रदेशमा एमाले र कांग्रेसले गठबन्धन गर्दा मधेश कांग्रेसमा जसपा समेटिएको छ ।निर्वाचन आयोगका सहसचिव एवम् प्रवक्ता नारायणप्रसाद भट्टराईका अनुसार आइतबार सम्पन्न भएको राष्ट्रिय सभा सदस्य निर्वाचनमा ९५ दशमलव ६८ प्रतिशत मतदान भएको छ।  कोशीमा पोर्तेल र मेचे निर्वाचितकोशी प्रदेशबाट राष्ट्रियसभा सदस्य निर्वाचनमा दलित र महिला समूहबाट नेपाली कांग्रेस र नेकपा (एमाले) गठबन्धनका उम्मेदवार निर्वाचित हुनुभएको छ। दलित समूहअन्तर्गत एमालेका सोमनाथ पोर्तेल सात हजार ४२३ मतसहित निर्वाचित हुनुभयो। पोर्तेलले प्रदेशसभातर्फ ६८ र स्थानीय तहतर्फ २०१ मत प्राप्त गर्नुभयो। उहाँका निकटतम प्रतिस्पर्धी खेमराज सुन्दासले प्रदेशसभातर्फ १८ र स्थानीय तहतर्फ ५७ गरी कुल दुई हजार ३७ मत प्राप्त गर्नुभयो। यसैगरी,महिलातर्फ गठबन्धनकै रोशनी मेचे सात हजार १७३ मतसहित निर्वाचित हुनुभएको छ। उहाँकी निकटतम प्रतिद्वन्द्वी नेपाली कम्युनिस्ट पार्टीकी नेता नमिता न्यौपानेले दुई हजार २६८ मत प्राप्त गर्नुभयो। कोशी प्रदेशसभा अन्तर्गत ८७ सांसदले मतदान गरेकोमा महिलातर्फ एमालेमा ६४ र नेकपामा २२ मत परेको थियो। स्थानीय तहतर्फ एमालेमा १९९ र नेकपामा ५८ मत प्राप्त भएको निर्वाचन आयोगले जनाएको छ। थियो। निर्वाचन कार्यालयका अनुसार दुवैतर्फ एक मत बदर भएको छ।यसैबीच अन्य समूहतर्फ नेपाली कांग्रेसका सुनिल थापा यसअघि नै निर्विरोध निर्वाचित भइसक्नुभएको छ। राष्ट्रिय सभा सदस्य निर्वाचनमा दुई प्रमुख दल नेकपा (एमाले) र नेपाली कांग्रेसबिच गठबन्धन भएको थियो। मधेशमा कांग्रेस, एमाले र जसपा गठबन्धनका उम्मेदवार विजयी  राष्ट्रिय सभा सदस्य निर्वाचन अन्तर्गत  मधेश प्रदेशमा चार सिटका लागि आइतबार भएको मतदानको मतगणनाको परिणाम अनुसार नेपाली कांग्रेस, नेकपा (एमाले) र जसपा नेपालबिच भएको गठबन्धनका उम्मेदवार विजयी भएका छन् । खुलातर्फ लोकतान्त्रिक समाजवादी पार्टी नेपालका अध्यक्ष एवम् जसपा नेपालका संरक्षक महन्थ ठाकुर, महिलातर्फ नेकपा (एमाले) का रेखा झा, दलिततर्फ नेपाली कांग्रेसका धमेन्द्र पासवान र अपाङ्ग भएका व्यक्ति/अल्पसंख्यक समुहतर्फ नेपाली कांग्रेसका रंजित कर्ण विजयी हुनुभएको छ । खुलातर्फ लोसपा नेपालका ठाकुर सात हजार ७२५ मतभारसहित विजयी हुनुभयो । उहाँका निकटतम प्रतिस्पर्धी नेपाली कम्युनिष्ट पाटीं (नेकपा) का लक्ष्मण पौडेलले एक हजार ८०५ मतभार प्राप्त गर्नुभएको छ । त्यसैगरी, महिलातर्फ एमालेका झा सात हजार २२२ मतभार प्राप्त गरी विजयी हुनुभयो । उहाँको निकटतम प्रतिस्पर्धी नेकपाका सम्मी अग्रवालले एक हजार ९४४ मतभार प्राप्त गर्नुभयो । दलिततर्फ कांग्रेसका धर्मेन्द्र पासवान सात हजार ९०४ मतभार प्राप्त गरी विजयी हुनु भएको छ । उहाँको निकटतम प्रतिस्पर्धी नेकपाका शम्भु पासवान हजारीले एक हजार ३७६ मतभार प्राप्त गर्नुभयो । अपाङ्गता भएका व्यक्ति÷अल्पसंख्यक समुहतर्फ कांग्रेसका कर्णले आठ हजार ९३  मतभार प्राप्त गर्नुभयो । उहाँका निकटतम प्रतिस्पर्धी नेकपाका रामनन्दन प्रसादले एक हजार ३६१ मतभार प्राप्त गर्नुभयो । मधेश प्रदेश सभाका एक सय प्रदेश सभा सदस्य र विभिन्न पालिकाका प्रमुख र उपप्रमुख गरी २६४ जना गरी जम्मा ३६४ जना मतदाता रहेकोमा एक जना प्रदेशसभा सदस्य र २२ जना विभिन्न पलिकाका प्रमुख, उपप्रमुख गरी जम्मा २३ जना मतदाता अनुपस्थित रहेको निर्वाचन कार्यालयले जनाएको छ ।बागमतीमा देवकोटा र दङ्गाल निर्वाचितराष्ट्रिय सभा निर्वाचन २०८२ अन्तर्गत बागमती प्रदेशबाट नेपाली कांग्रेस र नेकपा (एमाले) गठबन्धनका उम्मेदवार विजयी हुनुभएको छ। हेटौँडामा आइतबार भएको निर्वाचनमा महिलातर्फ कांग्रेसकी गीता देवकोटा र अन्य समूहबाट एमालेका प्रेमप्रसाद दंगाल निर्वाचित हुनुभएको हो। निर्वाचनमा दुई सदस्य पदका लागि नेपाली कम्युनिष्ट पार्टी (नेकपा) र नेपाल मजदुर किसान पार्टी (नेमकिपा) का उम्मेदवारसहित छ जनाबीच प्रतिस्पर्धा भएको थियो। महिलातर्फ निर्वाचित देवकोटाले प्रदेश सभा र स्थानीय तहबाट गरी कुल छ हजार २३९ मतभारसहित निर्वाचित हुनुभएको हो। अन्य समूहबाट निर्वाचित दंगालले प्रदेश सभा र स्थानीय तहबाट गरी मतभार छ हजार २०५ प्राप्त गर्दै निर्वाचित हुनुभएको प्रदेश निर्वाचन कार्यालय, बागमती प्रदेश, हेटौँडाका प्रदेश निर्वाचन अधिकारी हरिप्रसाद ढकालले जानकारी दिनुभयो। महिलातर्फ नेकपाकी उम्मेदवार सरोजकुमारी झाले दुई हजार ५२२ मतभार प्राप्त गर्दा नेमकिपाकी कविता महर्जनले १९७ मतभार प्राप्त गर्नुभयो। अन्य समूहमा नेकपाका प्रेमप्रसाद सापकोटाले दुई हजार ५४१ मतभार र नेमकिपाका विक्रम ढुकुछुले १९७ मतभार प्राप्त गर्नुभएको थियो।बागमती प्रदेश सभाका ८९ जना प्रदेश सभा सदस्य र स्थानीय तहका २२९ जना प्रमुख तथा उपप्रमुख गरी कुल ३१८ मतदाताले मतदानमा सहभागी हुनुभएको छ। राष्ट्रिय सभा सदस्य निर्वाचनका लागि बागमती प्रदेशका ११० सदस्यीय प्रदेशसभा र ११९ स्थानीय तहका अध्यक्ष र उपाध्यक्ष तथा नगरप्रमुख र उपप्रमुख २३८ गरी ३४८ जना रहेको निर्वाचन मण्डल रहेको छ। तर बागमती प्रदेश सभामा ११० जना प्रदेश सभा सदस्य रहेकोमा छ जना प्रदेश सभा सदस्यले राजीनामा दिएसँगै उक्त पद रिक्त रहेको छ।लुम्बिनीबाट झाँक्री, केसी र घिमिरे विजयीलुम्बिनी प्रदेशबाट नेपाली कांग्रेस र नेकपा (एमाले) का उम्मेदवार विजयी हुनुभएको छ। महिलातर्फ एमालेकी रामकुमारी झाँक्री  र अन्यतर्फ कांग्रेसका चन्द्रबहादुर केसी र अपाङ्ग/अल्पसङ्ख्यक कोटामा बासुदेव घिमिरे विजयी हुनुभएको हो। महिलातर्फ एमालेकी झाँक्री ६ हजार ३०३ मतभारसहित विजयी हुनुभएको हो। झाँक्रीकी प्रतिद्वन्द्वी नेकपाकी दुर्गाकुमारी भण्डारीले एक हजार ३६२ मत प्राप्त गर्नुभयो। जनमोर्चाका पद्मा पण्डितले १५२  मत प्राप्त गर्नुभयो। अन्यतर्फ कांग्रेसका केसीले पाँच हजार ९७७  मतभारसहित विजयी हुनुभयो भने उहाँको  प्रतिद्वन्द्वी नेकपाका वृहस्पति अधिकारीले एक हजार ८३२ मतभार प्राप्त गर्नुभयो। जनमोर्चाका बमबहादुर खत्रीले १३३ मतभार पाउनुभयो।यसैगरी, अपाङ्ग/अल्पसङ्ख्यकतर्फ काँग्रेसका बासुदेव घिमिरेले पाँच हजार ३२३ मतभार विजयी हुनुभयो भने  नेकपाका सर्जन विक ले एक हजार ६०१ मतभार पाउनुभयो।गण्डकीमा देवकोटा र तिमिल्सिना विजयीगण्डकी प्रदेशबाट नेपाली कांग्रेसका उम्मेदवार जगत तिमिल्सिना र नेकपा (एमाले) की उम्मेदवार सम्झना देवकोटा निर्वाचित हुनुभएको छ। नेपाली कांग्रेसका उम्मेदवार तिमिल्सिना पाँच हजार ३३ मतभारसहित विजयी बन्नुभयो।उहाँका निकटतम प्रतिस्पर्धी नेपाली कम्युनिस्ट पार्टी (नेकपा) का कपिल लामाले नौ सय ४१ मतभार पाउनुभयो। राष्ट्रिय जनमोर्चाका उम्मेदवार शंकरप्रसाद बरालले ७६ मतभार पाउनुभयो। तिमिल्सिनाले प्रदेशसभातर्फ ४८ र स्थानीय तहतर्फ एक सय ३१ मत प्राप्त गर्नुभयो। राष्ट्रियसभा निर्वाचनमा नेकपा (एमाले) र नेपाली कांग्रेस गठबन्धनको संयुक्त उम्मेदवारी रहेको थियो। एमालेकी उम्मेदवार देवकोटा महिला समूहबाट विजयी बन्नुभएको हो। देवकोटाले पाँच हजार १४ मत पाउँदा उहाँकी प्रतिस्पर्धी गोमा लुइटेल घिमिरेले नौ सय ४१ मत  पाउनुभयो। राष्ट्रिय जनमोर्चाबाट सोही पदकी उम्मेदवार लक्ष्मी बास्कोटाले ७६ मत प्राप्त गर्नुभएको छ।  देवकोटाले प्रदेश सभातर्फ ४८ मत र स्थानीय तहतर्फ एक सय ३० मत प्राप्त गर्नुभयो। अन्य समूहमा दुई प्रदेशसभा सदस्य र एक पालिकाका प्रतिनिधि र महिलामा दुई जना प्रदेश सांसद र दुई स्थानीय तहका जनप्रतिनिधिको मत बदर भएको छ। गण्डकी प्रदेशमा दुई सय २३ जना मतदानमा सहभागी हुनुभयो। स्थानीय तहका प्रमुख÷उपप्रमुख गरी एक सय ६६ जना र प्रदेशसभाका ५७ जनाले मत हालेको प्रदेश निर्वाचन कार्यालय गण्डकीले जनाएको छ। कर्णालीमा शाही र रखाल निर्वाचितकर्णाली प्रदेशमा नेपाली कांग्रेसका उम्मेदवार ललितजंग शाही र नेकपा (एमाले) का उम्मेदवार मिनासिंह रखाल विजयी हुनुभएको छ। आइतबार बिहान भएको मतदानमा शाहीले प्रदेशसभातर्फ २६ र स्थानीय तहतर्फ एक  सय मत प्राप्त गरी बिजयी हुनुभएको हो। रखालले प्रदेशसभातर्फ २६ र स्थानीय तहतर्फ ९३ मत प्राप्त गर्नुभयो। उहाँका प्रतिद्वन्द्वी नेपाली कम्युनिष्ट पार्टीका उम्मेदवार अन्जु महतराले प्रदेश सभातर्फ १३ र स्थानीय तहतर्फ ५५ मत तथा बुद्धिप्रसाद शर्माले प्रदेशसभातर्फ १३ र स्थानीय तहतर्फ ५० मत प्राप्त गरेको प्रदेश निर्वाचन कार्यालयले जनाएको छ। प्रदेश निर्वाचन कार्यालय कर्णालीका अनुसार मतदानमा प्रदेशसभातर्फ ४० मध्ये ३९ मत र स्थानीय तहतर्फ १५८ मध्ये १५२ मत खसेको छ। प्रदेशसभातर्फ एक मत खसेन भने स्थानीय तहतर्फ ६ मत बदर भएको छ। कर्णालीमा एक महिला र एक अन्य गरी दुई पदका लागि चार जनाको उम्मेदवारी परेको थियो। राष्ट्रिय सभामा निर्वाचित जुम्लाका शाही नेपाली कांग्रेस कर्णाली प्रदेश सभापति हुनुहुन्छ भने दैलेखका रखाल नेकपा एमालेका केन्द्रीय सदस्य हुनुहुन्छ। सुदूरपश्चिममा भण्डारी र खाती निर्वाचितसुदूरपश्चिम प्रदेशबाट नेकपा (एमाले)का लीला भण्डारी र नेपाली कांग्रेसका खम्मबहादुर खाती निर्वाचित हुनुभएको छ। नेपाली कम्युनिस्ट पार्टीका उम्मेदवारलाई पराजित गरी उहाँहरु राष्ट्रिय सभा सदस्यमा विजयी हुनु भएको हो। महिलातर्फ एमालेका भण्डारीले तीन हजार ९८४ मतभार प्राप्त गर्नुभयो। उहाँकी प्रतिद्वन्द्वी नेपाली कम्युनिस्ट पार्टीका रोजी बस्नेत सुनारले एक हजार ६७६ मतभार प्राप्त गर्नुभयो। यसैगरी, अन्यतर्फ कांग्रेसका खातीले तीन हजार ९६९ मतभार प्राप्त गरी जित हात पार्नुभयो। उहाँको प्रतिद्वन्द्वी टीकाराम जैसीले एक हजार ८०५ मतभार प्राप्त गर्नुभयो। प्रदेश सभाका ५१ र स्थानीय तहका १७३ गरी कुल २२४ मतदाता रहेको सुदूरपश्चिम प्रदेशमा २२० मत खसेको प्रदेश निर्वाचन कार्यालयले जनाएको छ।  एक प्रदेश सभा सदस्य बराबर ५३ र पालिकाका प्रमुख, उपप्रमुख, अध्यक्ष, उपाध्यक्ष बराबर १९ मतभार रहेको छ।",
      "link": "https://gorkhapatraonline.com/news/189469",
      "image": "https://gorkhapatraonline.com/storage/media/332865/conversions/rastriya-sabha-copy-original-thumb.jpg"
    },
    {
      "slug": "189472",
      "title": "राष्ट्रिय झन्डाको गरिमा र मर्यादालाई ध्यानमा राख्न गृह मन्त्रालयको आग्रह",
      "timestamp": 1769299200000,
      "source": "gp",
      "content": "गृह मन्त्रालयले राष्ट्रिय झन्डाको प्रयोग गर्दा त्यसको उच्च गरिमा र मर्यादालाई ध्यानमा राखी प्रचलित कानुनबमोजिम मात्र प्रयोग गर्न आग्रह गरेको छ ।",
      "longContent": "काठमाडौँ,  माघ ११ गते ।  गृह मन्त्रालयले राष्ट्रिय झन्डाको प्रयोग गर्दा त्यसको उच्च गरिमा र मर्यादालाई ध्यानमा राखी प्रचलित कानुनबमोजिम मात्र प्रयोग गर्न आग्रह गरेको छ । मन्त्रालयले आज विज्ञप्ति जारी गरी भनेको छ, “राष्ट्रको गौरव र स्वाभिमानको प्रतीक राष्ट्रिय झन्डाको प्रयोग गर्दा यसको उच्च गरिमा र मर्यादालाई ध्यानमा राखी प्रचलित कानुनबमोजिम मात्र प्रयोग गर्नु होला, अन्यथा यसको दुरुपयोग भएको पाइएमा कानुनबमोजिम कारबाही हुने व्यहोरा गृह मन्त्रालय सबैमा हार्दिक अनुरोध गर्दछ ।”\tनिर्वाचन आचारसंहिता, २०८२ को परिच्छेद ४, दफा १३ को खण्ड ९न० मा दल वा उम्मेदवारले जुलुस, आमसभा, कोणसभा, घरदैलो भेटघाट वा जुनसुकै प्रकारको र्याली गर्दा बढीमा १० वटा राष्ट्रिय झन्डा प्रयोग गर्नबाहेक निर्वाचन प्रचारप्रसार गर्दा राष्ट्रिय झन्डा प्रयोग गर्न गराउन नहुने व्यवस्था गरिएको मन्त्रालयको भनाइ छ ।   त्यसैगरी मुलुकी अपराधसंहिता, २०७४ को दफा १५१ मा नेपालको राष्ट्रिय झन्डाको अपमान गर्न वा सार्वजनिक नैतिकता, शिष्टाचार वा सदाचारको दृष्टिकोणले प्रयोग गर्न नहुने ठाउँ वा अवस्थामा नेपालको राष्ट्रिय झन्डा प्रयोग गर्न नहुने व्यवस्था रहेको र सो को उल्लङ्घन भएमा सजायको व्यवस्थासमेत गरिएको छ । नेपालको राष्ट्रिय गौरवको प्रतीक राष्ट्रिय झन्डाको प्रयोगलाई व्यवस्थित, मर्यादित र सम्मानजनक बनाउन ‘राष्ट्रिय झन्डा र राष्ट्रिय गीतको प्रयोगसम्बन्धी कार्यविधि, २०६९’ कार्यान्वयनमा रहेको छ । राष्ट्रिय झन्डाको आकार, प्रयोग, प्रयोग गर्ने विधि, राष्ट्रिय झन्डा फहराउने विधि एवम् राष्ट्रिय झन्डाको प्रयोगमा निषेध सहितका प्रावधानहरु रहेका छन् । त्यसैगरी प्रमुख जिल्ला अधिकारीलाई आफ्नो क्षेत्रभित्र यस कार्यविधिबमोजिम राष्ट्रिय झन्डाको प्रयोग भए÷नभएको सम्बन्धमा नियमित रूपमा अनुगमन गर्ने प्रावधान छ ।मन्त्रालयले भनेको छ, “राष्ट्रिय झन्डाको अपमान हुने किसिमको कुनै पनि कार्य गर्न वा गराउन, राष्ट्रिय झन्डा उल्टो (चन्द्रमा तल पर्नेगरी) राख्न, राष्ट्रिय झन्डा च्यात्न, जलाउन, फ्याँक्न, कुनै सामान पोको पार्न, व्यापारिक प्रयोजनका लागि विज्ञापनको उद्देश्यले राष्ट्रिय झन्डाको दुरूपयोग गर्न, व्यक्तिले आफ्नो शरीरमा राष्ट्रिय झन्डाको प्रतीक टाँस्दा, छाप्दा वा लगाउँदा कम्मरभन्दा माथिको भागबाहेक अन्यत्र लगाउन वा यसरी प्रयोग गर्दा चन्द्रमा तल पर्नेगरी लगाउन, शरीरको छातीभन्दा तलको भागमा लगाइने कुनै पनि भित्री÷बाहिरी कपडामा राष्ट्रिय झन्डाको प्रतिक÷चित्र राख्न, फहराउने प्रकृतिको ९राष्ट्रिय झन्डा ओहालेर राख्दाबाहेक० कार्यमा बाहेक अन्यत्र राष्ट्रिय झन्डाको प्रयोग गर्न निषेध गरिएको छ ।”",
      "link": "https://gorkhapatraonline.com/news/189472",
      "image": "https://gorkhapatraonline.com/storage/media/332859/conversions/sgfjhnsfgn-original-thumb.jpg"
    }
  ]
}