{
  "date": "2025-12-19T21:41:29.525Z",
  "news": [
    {
      "slug": "184378",
      "title": "यस्तो छ आजका लागि कृषिउपजको थोक मूल्य",
      "timestamp": 1766102400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, पुस ४  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (नेपाली) प्रतिकिलो रु १००, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ८०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ९७, गोलभेँडा सानो (तराई) प्रतिकिलो रु ९५, आलु रातो प्रतिकिलो रु ४५, आलु रातो (भारतीय) प्रतिकिलो रु ३२, प्याज सुकेको (भारतीय) प्रतिकिलो रु ५० रहेको छ । यस्तै, गाजर (लोकल) प्रतिकिलो रु ८०, गाजर (तराई) प्रतिकिलो रु ७०, बन्दा (लोकल) प्रतिकिलो रु ५५, बन्दा (तराई) प्रतिकिलो रु ५०, बन्दा (तराई) प्रतिकिलो रु ५०, बन्दा (नरिवल) प्रतिकिलो रु ४५, काउली स्थानीय प्रतिकिलो रु ६०, काउली स्थानीय (ज्यापु) प्रतिकिलो रु ८०, काउली तराई प्रतिकिलो रु ५०, रातो मूला प्रतिकिलो रु ४०, सेतो मूला (लोकल) प्रतिकिलो रु २०, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु ८०, भन्टा डल्लो प्रतिकिलो रु ९० र मकै बोडी प्रतिकिलो रु ७५ कायम भएको छ । त्यसैगरी, मटरकोसा प्रतिकिलो रु १३०, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ८५, घिउ सिमी (राजमा) प्रतिकिलो रु १५०, टाटे सिमी प्रतिकिलो रु ११०, तिते करेला प्रतिकिलो रु १३०, लौका प्रतिकिलो रु ८०, परबर (लोकल) प्रतिकिलो रु १००, परबर (तराई) प्रतिकिलो रु १००, घिरौँला प्रतिकिलो रु १००, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ५०, सलगम प्रतिकिलो ९०, भिन्डी प्रतिकिलो १३०, सखरखण्ड प्रतिकिलो ६५, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ५०, पालुङ्गो साग प्रतिकेजी रु १३०, चमसुर प्रतिकिलो रु १३०, तोरीको साग प्रतिकिलो रु ५०, मेथीको साग प्रतिकिलो रु १३०, हरियो प्याज प्रतिकिलो रु ६०, बकुला प्रतिकिलो रु १५०, तरुल प्रतिकिलो रु ८०, च्याउ (कन्य) प्रतिकिलो रु १३०, च्याउ (डल्ले) प्रतिकिलो रु ३०० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु ९०, रातो बन्दा प्रतिकिलो रु २००, जिरीको साग प्रतिकिलो रु २५०, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु १५०, पुदिना प्रतिकिलो रु ५००, गान्टेमुला प्रतिकिलो रु १००, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु २००, कागती प्रतिकिलो रु ११०, अनार प्रतिकिलो रु ४००, सुन्तला (नेपाली) प्रतिकिलो रु १२०, तरबुजा हरियो प्रतिकिलो रु १००, मौसम प्रतिकिलो रु १००, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३५, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७५, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु २५०, सरिफा प्रतिकिलो रु २०० र एभोकाडो प्रतिकिलो रु ३५० निर्धारण गरिएको छ ।यसैगरी अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४४०, खुर्सानी हरियो प्रतिकिलो रु ९०, खुर्सानी हरियो (बुलेट) प्रतिकिलो रु १००, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ३००, भेडे खुर्सानी प्रतिकिलो रु १००, हरियो लसुन प्रतिकिलो रु ९०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु ३००, लसुन सुकेको (नेपाली) प्रतिकिलो रु २२०, छ्यापी सुकेको प्रतिकिलो रु १८०, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २५०, रूख टमाटर प्रतिकिलो रु १६०, राजा च्याउ प्रतिकिलो रु ३००, सिताके च्याउ प्रतिकिलो रु १००० निर्धारण गरिएको छ । रासस",
      "link": "https://gorkhapatraonline.com/news/184378",
      "image": "https://gorkhapatraonline.com/storage/media/324490/conversions/adrhs-original-thumb.jpg"
    },
    {
      "slug": "184354",
      "title": "सबलीकरणको आधार : निजी क्षेत्रको मनोबल",
      "timestamp": 1766102400000,
      "source": "gp",
      "content": "मुलुकको समग्र आर्थिक विकाससँगै समृद्धि हासिल गर्न अर्थतन्त्रलाई थप चलायमान बनाउने गरी निजी क्षेत्रको मनोबल उकास्नु जरुरी रहेको औँल्याइएको छ ।",
      "longContent": "‘विकासका लागि पैसाको कमी होइन, परिचालन समस्या’ गोरखापत्र समाचारदाता ललितपुर, पुस ४ गते । मुलुकको समग्र आर्थिक विकाससँगै समृद्धि हासिल गर्न अर्थतन्त्रलाई थप चलायमान बनाउने गरी निजी क्षेत्रको मनोबल उकास्नु जरुरी रहेको औँल्याइएको छ । गोरखापत्र संस्थानको आयोजना तथा गोरखापत्र एकेडेमीको आयोजनामा बिहीबार भएको ‘गोरखापत्र डिस्कोर्स’ मा पुँजी परिचालन र नीतिगत सहजीकरण विषयक सत्रका विशेष वक्ताहरूले मुलुकको पछिल्लो परिवर्तित अवस्थामा भ्रष्टाचारका अन्त्य र सुशासन कायम गरी निजी क्षेत्रको मनोबल उकास्नु जरुरी रहेको बताउनुभएको हो ।अर्थ मन्त्रालयका सचिव डा. घनश्याम उपाध्यायले पुँजीको विकासबिना रोजगारी र लगानीको सुनिश्चित वातावरण बन्न नसक्ने बताउनुभयो तर त्यो पुँजी हामी सबैको सम्पत्ति हो भन्ने सकारात्मक समाजको विकास गर्नु जरुरी भएको बताउनुभयो ।जेनजी आन्दोलनका क्रममा निजी क्षेत्रको सम्पत्ति मात्रै नभई मन र विश्वासमा पनि आगो लगाउने काम भएको चर्चा गर्दै उहाँले भन्नुभयो, “निजी क्षेत्रको सम्पत्ति स्वामित्व कुनै व्यक्तिको भए पनि राज्यको सम्पत्ति हो भन्ने विश्वास दिलाउनुपर्ने अहिलेको आवश्यकता हो ।” पैसाको कमीले विकासमा पछाडि परेको नभई यसलाई परिचालन गर्नबाट चुकेको बताउनुभयो ।कुनै व्यापारिक संरचनामा क्षति हुँदा त्यसबाट रोजगारी गुम्छ, राज्यलाई तिर्ने कर गुम्छ, त्यसको नाफाबाट जाने लाभांश पनि गुम्छ र त्यसको समग्र व्यावसायिक विस्तारको साइकल पनि गुम्ने कुरा हामीले बुझ्न जरुरी छ ।नेपाल राष्ट्र बैङ्कका निर्देशक तथा प्रवक्ता गुरु पौडेलले मुलुकको समग्र अर्थतन्त्रमा निजी क्षेत्रको योगदान ८१ प्रतिशत रहेको बताउँदै अर्थतन्त्र चलायमान बनाउन निजी क्षेत्रको अपेक्षा अनुसार नीति योजना तयार गरिने बताउनुभयो । पछिल्लो समय मुलुकमा लगानीका लागि अत्यन्तै सहज र अनुकूल वातावरण र यथेष्ट लगानीयोग्य रकम रहेकाले निजी क्षेत्रले त्यसको सदुपयोग गरी उत्पादन तथा निर्यात बजारलाई थप विस्तार गर्ने गरी आवश्यक लगानी गर्नुपर्ने बताउनुभयो । नेपाल चेम्बर अफ कमर्सका अध्यक्ष कमलेश अग्रवालले विभिन्न चरणमा भएका राजनीतिक परिवर्तन, प्राकृतिक तथा दैवी प्रकोपको चपेटामा निजी क्षेत्र पर्ने गरेको बताउँदै मुलुकको समग्र अर्थतन्त्र अस्थिर अर्थनीति र जेनजी आन्दोलनका क्रममा गरिएको तोडफोड, आगजनी र लुटपाटका कारण थप शिथिल बनेको बताउनुभयो ।उहाँले विगतमा गलत मौद्रिक नीतिका कारण उच्च ब्याजदर कायम हुँदा धेरै व्यवसायीको लगानी नै जोखिममा पर्ने अवस्था सिर्जना भएको र झन्डै डेढ लाख लगानीकर्ता कालो सूचीमा पर्ने अवस्था उत्पन्न हुँदा मुलुकको अर्थतन्त्र नै समस्याग्रस्त बन्ने अवस्था सिर्जना भएको बताउनुभयो ।  नबिल बैङ्कका प्रमुख कार्यकारी अधिकृत मनोज ज्ञवालीले औसत बैङ्कको ब्याजदर साढे १३ प्रतिशत पुगेको स्मरण गर्दै भन्नुभयो, “ब्याजदर घटेर एकल अङ्कमा आयो भने समस्याको समाधान हुन्छ भन्थ्यौँ, अहिले एकल अङ्कको पनि आधा भइसक्यो ।” बैङ्कबाट जुन हिसाबले कर्जा विस्तार भयो त्यही हिसाबले कुल गार्हस्थ उत्पादनमा योगदान पुग्न नसक्नु अहिलेको समस्या भएको उल्लेख गर्नुभयो । बैङ्कको ब्यालेन्स सिट बढाउन बैङ्कहरू दौडिने र कर्जा लिनेबाट पनि त्यसको सही सदुपयोग नहुँदा अहिलेको समस्या आएको उहाँको भनाइ छ ।अर्थशास्त्री डा. पारस खरेलले भूकम्पपछि पुनर्निर्माणले बढेको आर्थिक वृद्धि कोभिडअगाडि नै कम हुँदै गएको भन्दै कोभिडपछि सबै कुरा कोभिडले भयो भनेर दोष थोपारिएको र त्यसको असर पुँजीगत खर्चमा देखिएको उहाँले बताउनुभयो ।‘आगजनी, तोडफोड र लुटपाट गर्नेले छुट पाउँदैन’ गोरखापत्र समाचारदाता ललितपुर, पुस ४ गते । उद्योग, वाणिज्य तथा आपूर्तिमन्त्री अनिलकुमार सिन्हाले भदौ २३ र २४ गते जेनजी आन्दोलनका क्रममा निजी तथा सार्वजनिक सम्पत्तिमा भएको आगजनी, तोडफोड र लुटपाटमा संलग्नलाई कानुनी कारबाही प्रस्ट पार्नुभएको छ । गोरखापत्र संस्थानको आयोजना तथा गोरखापत्र एकेडेमीको संयोजनमा आयोजित ‘गोरखापत्र डिस्कोर्स’ अन्तर्गत ‘कस्तो मनोबल ?’ शीर्षकको विषयगत छलफलका सहभागीले उठाएका सन्दर्भमा जवाफ दिँदै मन्त्री सिन्हाले आपराधिक गतिविधिमा संलग्नले छुट नपाउने बताउनुभएको हो । दायाँबाट क्रमशः उद्योग, वाणिज्य तथा आपूर्तिमन्त्री अनिलकुमार सिन्हा, एनसेलका निर्देशक डिल्लीराम श्रेष्ठ, फोब्र्स ३० अन्डर ३० अर्बान गर्ल निकिता आचार्य, उद्योग विभागका महानिर्देशक राजेश्वर ज्ञवाली, नेपाल उद्योग वाणिज्य महासङ्घका अध्यक्ष चन्द्रप्रसाद ढकाल र सहजकर्ता विश्वास रेग्मी । तस्बिर : सुजन गुरुङउहाँले सरकार र जेनजी अभियानबिच भएको १० बुँदे सम्झौताले घुसपैठको अभियोग लागेकालाई अनुसन्धान गर्न र कारबाही अघि बढाउन छुट नदिएको प्रस्टीकरण दिनुभयो । उहाँले जेनजीसँग सरकारले गरेको सम्झौताका सन्दर्भमा भ्रम सिर्जना भए पनि सम्झौतामा सङ्गठित र आपराधिक शैलीमा घुसपैठ गर्नेलाई छुट दिने कुरा नगरेको बताउनुभयो । उहाँले भन्नुभयो, “गत आन्दोलनमा व्यावसायिक प्रतिष्ठान, व्यक्तिगत आवास र व्यक्तिगत सम्पत्तिमा भएको तोडफोड, लुटपाटका घटनाप्रति हामी संवेदनशील रहेका छौँ । लक्षित तरिकाबाट गरिएका आक्रमण र भएको क्षतिमा सङ्गठित तरिका भएको आक्रमणलाई छुट दिने नीति सरकारले दिएको छैन ।”मन्त्री सिन्हाले जेनजीले उठाएका मुद्दा र सुधारका पक्षमा रहेको बताउनुभयो । उहाँले भन्नुभयो, “जेनजी समूहले उठाएका मुद्दालाई हामीले हेरेका छौँ । विशेष गरी पारदर्शी, सुशासन, भ्रष्टाचार नियन्त्रण, सहज सार्वजनिक सेवा र देशभित्रै गरिखान देऊ भन्ने मुख्य माग रहेका छन् । यो आन्दोलनले परम्परागत प्रक्रियाबाट बाहिर निस्किन र प्रविधिमा आधारित सरल सहज र शीघ्र सेवा प्रवाहका लागि दबाब दिएको छ ।”समुन्नतिका लागि सहकार्य  नेपाल उद्योग वाणिज्य महासङ्घका अध्यक्ष चन्द्रप्रसाद ढकालले हरेक पटक आन्दोलनमा निजी क्षेत्र आक्रमणमा परिरहेको बताउनुभयो । उहाँले जेनजी पुस्ताले राखेका माग सकारात्मक भए पनि भदौ २४ गतेको घुसपैठ र आक्रमणले निजी क्षेत्रको मनोबल गुमेको बताउनुभयो । उहाँले सिंहदरबार, सर्वोच्च अदालत, संसद् भवन, अख्तियारसँगै निजी क्षेत्रबाट सञ्चालित प्रतिष्ठानमा आगजनी हुँदा रोजगारी दिने र राज्यलाई कर तिरेर व्यवसाय गर्ने पक्षमाथि अन्याय भएको र त्यस घटनामा संलग्नलाई कारबाही हुनुपर्ने बताउनुभयो ।  एनसेलका निर्देशक श्रेष्ठले एनसेल कार्यालयबाट सामग्री लुटपाट गर्ने राजनीतिक उद्देश्य जेनजीको नरहेको बताउँदै व्यावसायिक सुरक्षा, लगानीको सुरक्षा र प्रतिफल लिन सक्ने वातावरण निर्माण गर्न ध्यानाकर्षण गराउनुभयो । उहाँले नेपालमा प्रविधि र ज्ञान आवश्यक रहेको बताउनुभयो । उहाँले भन्नुभयो, “नेपाललाई चाहिएको प्रविधि र ज्ञान भित्र्याउन बहुराष्ट्रिय कम्पनी आउनु पर्छ तर त्यसका लागि सरकारले वातावरण बनाउनु पर्छ ।”फोब्र्स ३० अन्डर ३० अर्बान गर्ल निकिता आचार्यले प्रत्यक्ष वैदेशिक लगानीका सन्दर्भमा भएका नीति परिवर्तन हुँदा भएका समस्या, स्थानीय उत्पादन प्रवर्धनदेखि युवा पलायनसम्मका विषय उठान गर्नुभयो । उहाँले नवप्रवर्तनसँगै स्टार्टअपतर्फ आकर्षित युवालाई नयाँ अवधारणा अनुसार काम गर्ने वातावरण तयारी हुनुपर्ने माग गर्नुभयो । निजी क्षेत्रबाट उठान भएका प्रश्नको जवाफ दिँदै उद्योग विभागका महानिर्देशक राजेश्वर ज्ञवालीले नेपालमा व्यावसायिक वातावरण रहेको र पछिल्लो तथ्याङ्क अनुसार २७ ठुला, २९ मझौला गरी ६९० उद्योग थपिएको र ८४० वटा विदेशी परियोजना सञ्चालनमा रहेको बताउनुभयो । उहाँले व्यवसायीले आर्जित सम्पत्ति लान र ल्याउन मिल्ने गरी गत वर्ष कानुनी व्यवस्था गरिएको पनि प्रस्ट पार्नुभयो ।",
      "link": "https://gorkhapatraonline.com/news/184354",
      "image": "https://gorkhapatraonline.com/storage/media/324594/conversions/121-original-thumb.jpg"
    },
    {
      "slug": "184351",
      "title": "‘स्मार्ट’ पूर्वाधार आवश्यक",
      "timestamp": 1766102400000,
      "source": "gp",
      "content": "बढ्दो सूचना प्रविधिको विकाससँगै मुलुकमा ‘स्मार्ट’ पूर्वाधार विकास गर्न आवश्यक रहेको सरोकारवाला विज्ञले बताएका छन् ।   परम्परागत विकासको ढाँचाले सडक पूर्वाधार दिगो, गुणस्तरयुक्त टिकाउ र  भरपर्दो नहुँदा समय अनुसार ‘स्मार्ट’ पूर्वाधार विकास र व्यवस्थापन हुन आवश्यक रहेको बताइएको छ ।",
      "longContent": "गोरखापत्र समाचारदाताललितपुर, पुस ४ गते । बढ्दो सूचना प्रविधिको विकाससँगै मुलुकमा ‘स्मार्ट’ पूर्वाधार विकास गर्न आवश्यक रहेको सरोकारवाला विज्ञले बताएका छन् । परम्परागत विकासको ढाँचाले सडक पूर्वाधार दिगो, गुणस्तरयुक्त टिकाउ र  भरपर्दो नहुँदा समय अनुसार ‘स्मार्ट’ पूर्वाधार विकास र व्यवस्थापन हुन आवश्यक रहेको बताइएको छ । गोरखापत्र संस्थानको आयोजना तथा गोरखापत्र एकेडेमीको संयोजनमा बिहीबार आयोजित ‘स्मार्ट’ पूर्वाधार : विकास र व्यवस्थापन विषयक सत्रमा यस क्षेत्रका विज्ञले अबको पूर्वाधार विकास ‘स्मार्ट’ र प्रविधियुक्त हुनुपर्ने बताउनुभएको हो । ललितपुर महानगरका प्रमुख चिरीबाबु महर्जनले आठ वर्षमा घोषणा गरिएका अधिकांश काम पूरा गरिसकेको र बाँकी रहेका काम पनि डेढ वर्षभित्र पूरा गर्ने बताउनुभयो । २०७२ सालको भूकम्पमा पाटन क्षेत्रमा भत्केका मन्दिर तथा सम्पदा स्थानीय सहयोग उठाएर निर्माण गरिएको बताउँदै उहाँले इच्छाशक्ति भए विकासनिर्माणको काम गर्न बजेट अभाव नहुने दाबी गर्नुभयो ।सार्वजनिक खरिद ऐनका कारण पूर्वाधार विकासमा समस्या परेकाले ‘स्मार्ट’ पूर्वाधारका लागि विद्यमान कानुनलाई सुधार गर्न आवश्यक रहेको उहाँको भनाइ थियो । स्थानीय पालिकाले काम गर्दा उपभोक्ता समितिमार्फत एक करोड रुपियाँसम्मको बजेटको काम गर्न सकिने र त्यसभन्दा बढी बजेटका लागि बोलपत्र आह्वान गर्नु पर्छ, एउटा बोलपत्र आह्वान गरेर अर्को बोलपत्र गर्दा एक वर्ष लाग्ने भएकाले पनि पूर्वाधार विकासको काम गर्न समस्या भएको उहाँको भनाइ थियो ।नगरप्रमुख महर्जनले भन्नुभयो, “स्थानीय पालिका हरेक काम गर्न स्वायत्त रहेकाले काम गर्न कसैले रोक्न नसक्ने हुँदा राम्रो काम गर्न बाटो खुला छ । काम गरेर देखाउन सकियो भने स्थानीय तहमा पैसाको समस्या हुँदैन ।” विदेशमा सडक, पानी, विद्युत्, ढल हेर्ने एउटै निकाय हुने भएकाले सेवा प्रभावकारी हुने उल्लेख गर्दै उहाँले नेपालमा पनि एकीकृत ढङ्गले काम गर्न आवश्यक रहेको धारणा राख्नुभयो । विकासका काममा सरोकारवाला निकायबिच समन्वय आवश्यक रहेको बताउँदै उहाँले विकासमा सङ्घीयताको मर्मलाई बुझेर सबैले काम गर्नुपर्नेमा जोड दिनुभयो । भौतिक पूर्वाधार तथा यातायात मन्त्रालयका सचिव केशवकुमार शर्माले अब बन्ने नयाँ सडक र भइरहेका सडकलाई ‘स्मार्ट’ बनाउँदै लैजाने बताउनुभयो । ‘स्मार्ट’ पूर्वाधार विकासका लागि सहरी क्षेत्रमा ‘कनेक्टिभिटी’ पु¥याउन सफल भएकाले यसलाई थप उन्नत बनाउन आवश्यक रहेको उहाँको भनाइ थियो ।सहरी क्षेत्रमा एकीकृत तरिकारले सडक पूर्वाधारको विकास गर्न आवश्यक रहेको बताउँदै सचिव शर्माले १० वर्षका लागि सडकको गुरुयोजना बनाएर सङ्घ, प्रदेश र स्थानीय तहको समन्वयमा अगाडि बढ्न आवश्यक रहेको धारणा राख्नुभयो । उहाँले २००७ सालमा मुलुकभर सडक ३६० किलोमिटर रहेकामा अहिले एक लाख किलोमिटर पुगेको जानकारी दिनुभयो । ७७ वटै जिल्ला सदरमुकाममा सडक यातायात जोडिइसकेको र ७५३ स्थानीय तहमध्ये १८ तहमा यातायात पहुँच पुग्न बाँकी रहेको उहाँले जानकारी दिनुभयो । स्वतन्त्र ऊर्जा उत्पादक सङ्घ (इप्पान) का प्रमुख कार्यकारिणी सदस्य सुमन जोशीले ऊर्जाको उत्पादन, वितरणमा ‘स्मार्ट’ पूर्वाधार आवश्यक रहेको बताउनुभयो । जलविद्युत् परियोजना अहिले पनि ५० वर्षअघिकै परम्परागत ढाँचामा निर्माण भइरहेकाले नयाँ प्रविधि ल्याउन आवश्यक रहेको उहाँको भनाइ थियो ।जलविद्युत् परियोजनाको ढाँचा तयार गर्दा एक सय वर्षका लागि गर्नुपर्ने भएकाले नयाँ बन्ने परियोजनाको पूर्वाधार ‘स्मार्ट’ प्रविधियुक्त हुनुपर्ने उहाँको भनाइ थियो । एफवान सफ्टका प्रमुख कार्यकारी अधिकृत सुवास शर्माले सूचना प्रविधिको प्रयोगले सेवा प्रवाहको दायरा बढाउन सहज भएको बताउनुभयो । बैङ्क तथा वित्तीय संस्थाको सङ्ख्या घट्दा पनि प्रविधिको प्रयोगले सेवा प्रवाह प्रभावकारी बन्दै गएको उहाँको भनाइ थियो ।उहाँका अनुसार बैङ्क तथा वित्तीय संस्थामा छ करोड बचत खाता रहेको र दुई करोडले मोबाइल बैङ्किङ सेवा प्रयोग गरिरहेका छन् । प्रविधिको प्रयोगले सबै क्षेत्रमा सेवाको दायरा बढाउन सहज भएको उहाँको भनाइ थियो । निजी स्तरबाट सूचना प्रविधि क्षेत्रमा नयाँ प्रविधि आएकाले सरकारले नियन्त्रण नगरी विस्तारमा जानुपर्ने उहाँको भनाइ थियो ।",
      "link": "https://gorkhapatraonline.com/news/184351",
      "image": "https://gorkhapatraonline.com/storage/media/324459/conversions/CHIRI-1st_session_sagar_SGR1101-original-thumb.jpg"
    },
    {
      "slug": "184350",
      "title": "‘निजी क्षेत्रको उचित मूल्याङ्कन भएन’",
      "timestamp": 1766102400000,
      "source": "gp",
      "content": "नेपालको आन्तरिक रोजगारीको झन्डै ८० प्रतिशत योगदान निजी क्षेत्रको भए पनि सरकारबाट उचित मूल्याङ्कन हुन नसकेको गुनासो गरिएको छ । गोरखापत्र संस्थानको आयोजना र गोरखापत्र एकेडेमीको संयोजनमा बिहीबार ललितपुरमा आयोजना गरिएको गोरखापत्र डिस्कोर्समा सहभागी निजी क्षेत्रका प्रतिनिधिले यस्तो गुनासो गर्नुभएको हो ।",
      "longContent": "गोरखापत्र समाचारदाता ललितपुर, पुस ४ गते । नेपालको आन्तरिक रोजगारीको झन्डै ८० प्रतिशत योगदान निजी क्षेत्रको भए पनि सरकारबाट उचित मूल्याङ्कन हुन नसकेको गुनासो गरिएको छ । गोरखापत्र संस्थानको आयोजना र गोरखापत्र एकेडेमीको संयोजनमा बिहीबार ललितपुरमा आयोजना गरिएको गोरखापत्र डिस्कोर्समा सहभागी निजी क्षेत्रका प्रतिनिधिले यस्तो गुनासो गर्नुभएको हो ।नेपाल उद्योग वाणिज्य महासङ्घका अध्यक्ष चन्द्रप्रसाद ढकालले आन्तरिक रोजगारीको ठुलो हिस्सा योगदान गर्दै आएका निजी उद्योग र प्रतिष्ठान पटक पटकका आन्दोलनको निसानामा पर्ने भएकाले उच्च मनोबलसाथ काम गर्ने वातावरण बन्न नसकेको बताउनुभयो । एउटा उद्योगीको व्यवसाय प्रतिष्ठानसँग जोडिएका कर्मचारी रोजगारी र बैङ्कको करोडौँ, अर्बौं ऋण लगानीमा पटक पटक आगजनी हुँदा पनि व्यवसायी त्यो छोडेर निस्कन सक्ने अवस्था नहुने भन्दै उहाँले भन्नुभयो, “उद्योग र प्रतिष्ठान आन्दोलनकारीका निसाना बनाउन नपाइने कानुनी व्यवस्था गर्न उद्योग, वाणिज्य तथा आपूर्ति मन्त्री अनिलकुमार सिन्हाको ध्यानाकर्षण गराउँछु ।” फोब्र्स ३० अन्डर ३० अर्बान गर्ल निकिता आचार्यले नेपालमा ससाना उद्योग प्रतिष्ठानमा स्वरोजगार बन्नका लागि सहज वातावरण नबनेको गुनासो गर्नुभयो । नेपालमा रातारात नीति परिवर्तन हुने भएकाले यस क्षेत्रमा नवयुवा आएर टिक्न सक्ने अवस्था अझै बन्न नसकेको उहाँको भनाइ छ । यस्तै उद्योग विभागका महानिर्देशक राजेश्वर ज्ञवालीले नेपालमा उद्योग प्रतिष्ठानका लागि आवश्यक दक्ष र प्राविधिक जनशक्ति अभाव हुँदा यस विषयमा अध्ययन सुरु गरेको जानकारी दिनुभयो । नेपालको निर्माण, कृषि क्षेत्रदेखि विभिन्न कालिगडसम्म भारतीय श्रमिकको भरमा रहेको चर्चा गर्दै उहाँले भन्नुभयो, “यी क्षेत्रमा आवश्यक पर्ने जनशक्ति तयार गर्ने गरी काम गरेका छौँ ।”",
      "link": "https://gorkhapatraonline.com/news/184350",
      "image": "https://gorkhapatraonline.com/storage/media/324600/conversions/chandra-2nd-Session_Sagar_SGR1274-original-thumb.jpg"
    },
    {
      "slug": "184347",
      "title": "रोजगारी क्षेत्रलाई व्यवस्थित बनाउन ‘स्पेसल टाक्स फोर्स’",
      "timestamp": 1766102400000,
      "source": "gp",
      "content": "श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले वैदेशिक रोजगारी क्षेत्रलाई व्यवस्थित बनाउन ‘स्पेसल टाक्स फोर्स’ बनाएर काम गर्ने तयारी गरेको जानकारी दिनुभएको छ ।",
      "longContent": "गोरखापत्र समाचारदाता काठमाडौँ, पुस ४ गते । श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले वैदेशिक रोजगारी क्षेत्रलाई व्यवस्थित बनाउन ‘स्पेसल टाक्स फोर्स’ बनाएर काम गर्ने तयारी गरेको जानकारी दिनुभएको छ । २५ औँ अन्तर्राष्ट्रिय आप्रवासन दिवसका अवसरमा बिहीबार काठमाडौँमा आयोजित कार्यक्रममा मन्त्री भण्डारीले वैदेशिक रोजगारीलाई व्यवस्थित, मर्यादित र सुरक्षित बनाउने सरकारको योजना अनुरूप ‘टाक्स फोर्स’ बनाएर काम गर्ने तयारी गरेको जानकारी दिनुभएको हो । उहाँका अनुसार श्रम मन्त्रालयमातहत रहने टाक्स फोर्समा प्रहरीको केन्द्रीय अनुसन्धान ब्युरो (सिआइबी), अपराध महाशाखालगायतलाई सहभागी गराएर काम गरिने छ । श्रममन्त्री भण्डारीले श्रमिकको हक अधिकारको संरक्षण, सामाजिक सुरक्षा, श्रम कूटनीतिक सुदृढीकरण द्विपक्षीय सहकार्य, एकीकृत सूचना प्रणाली तथा तिनै तहका सरकारबिच समन्वयमार्फत श्रम आप्रवासनलाई थप प्रभावकारी बनाउने प्रतिबद्धता व्यक्त गर्नुभयो । जेनजी आन्दोलनपछि पनि सुशासनका क्षेत्रमा सुधार गर्न नसके अर्को ठुलो विस्फोट हुन सक्नेतर्फ सबै सजग हुनुपर्ने उहाँको भनाइ छ । श्रम सचिव डा. कृष्णहरि पुष्करले श्रम आप्रवासलाई प्रतिफलयुक्त बनाई प्राप्त विप्रेषणलाई उत्पादन र उद्यमशीलामार्फत समृद्धिका आधार बनाउने दिशातर्फ मन्त्रालयले काम गरेको जानकारी दिनुभयो । आप्रवासन दिवस मूल समारोह समितिका संयोजक पीताम्बर घिमिरेले वैदेशिक रोजगारीबाट फर्किएका आप्रवासी श्रमिकको सिप, पुँजी, ज्ञान र अनुभवलाई राष्ट्रिय विकासमा उपयोग गर्ने सरकारको नीति अनुरूप काम गरेको जानकारी दिनुभयो । दिवसका अवसरमा नयाँ बानेश्वर, माइतीघर, सिंहदरबार, भद्रकाली, सुन्धारा, नयाँ सडक हुँदै वसन्तपुरसम्म आएर पदयात्रा समापन भएको थियो ।",
      "link": "https://gorkhapatraonline.com/news/184347",
      "image": "https://gorkhapatraonline.com/storage/media/324601/conversions/bhandari--original-thumb.jpg"
    },
    {
      "slug": "184346",
      "title": "अर्थतन्त्र लयमा फर्किंदै : अर्थमन्त्री",
      "timestamp": 1766102400000,
      "source": "gp",
      "content": "अर्थमन्त्री रामेश्वर खनालले अन्तरिम सरकार र निजी क्षेत्रबिचको प्रभावकारी सहकार्यका कारण जेनजी आन्दोलनपछि उत्पन्न अस्थिर अवस्थाबाट मुलुकको अर्थतन्त्र चाँडै रिकभर हुन थालेको बताउनुभएको छ । पछिल्ला महिनामा आर्थिक सूचक सुधारोन्मुख बन्दै गएको उल्लेख गर्दै उहाँले अर्थतन्त्र क्रमशः लयमा फर्किरहेको दाबी गर्नुभयो ।",
      "longContent": "बुटवल समाचारदाताबुटवल, पुस ४ गते । अर्थमन्त्री रामेश्वर खनालले अन्तरिम सरकार र निजी क्षेत्रबिचको प्रभावकारी सहकार्यका कारण जेनजी आन्दोलनपछि उत्पन्न अस्थिर अवस्थाबाट मुलुकको अर्थतन्त्र चाँडै रिकभर हुन थालेको बताउनुभएको छ । पछिल्ला महिनामा आर्थिक सूचक सुधारोन्मुख बन्दै गएको उल्लेख गर्दै उहाँले अर्थतन्त्र क्रमशः लयमा फर्किरहेको दाबी गर्नुभयो ।रुपन्देही उद्योग सङ्घको आयोजनामा बुटवलमा सुरु भएको राष्ट्रिय औद्योगिक प्रदर्शनी, कृषि, प्रविधि तथा पर्यटन महोत्सवको बिहीबार उद्घाटन गर्दै अर्थमन्त्री खनालले मौद्रिक निकाय नेपाल राष्ट्र बैङ्कसँग नीतिगत समन्वय गर्दै सरकारले काम गरेकाले आर्थिक गतिविधि विस्तार हुन थालेको बताउनुभयो । “अर्थतन्त्रका आधारभूत सूचक सकारात्मक दिशामा गएका छन्,” उहाँले भन्नुभयो, “यसले आमनागरिकमा फेरि आशा पलाउन थालेको छ ।”उहाँले हाल मूल्यवृद्धि दर इतिहासकै न्यून विन्दुमा रहेको उल्लेख गर्दै विदेशी मुद्राको सञ्चिति र भुक्तानी सन्तुलन अत्यन्तै सकारात्मक अवस्थामा पुगेको जानकारी दिनुभयो तर बैङ्क तथा वित्तीय संस्थामा ठुलो मात्रामा रकम थुप्रिएको भए पनि अपेक्षित लगानी हुन नसक्नु चुनौतीपूर्ण विषय बनेको उहाँको भनाइ छ । उहाँले भन्नुभयो, “पुँजी छ तर लगानीको वातावरण अझै पूर्ण रूपमा तयार हुन सकेको छैन ।”राजनीतिक स्थिरताबिना आर्थिक विकास सम्भव नहुनेमा जोड दिँदै अर्थमन्त्री खनालले आमनिर्वाचनबाहेक अन्य कुनै विकल्प दीर्घकालीन रूपमा समाधान हुन नसक्ने बताउनुभयो । “अन्य विकल्पमा जानु मुलुकलाई झनै अस्थिरता र अनिश्चितको दिशातर्फ धकेल्ने खतरा हुन्छ,” उहाँले चेतावनी दिनुभयो ।पूर्वाधार विकासका सन्दर्भमा उहाँले बुटवल–पोखरा डेडिकेटेड डबल लेन सडक निर्माणका लागि दोस्रो चरणको प्रक्रिया अन्तर्गत एसियाली विकास बैङ्कसँग छलफल भइरहेको जानकारी दिनुभयो । साथै लुम्बिनी प्रादेशिक अस्पतालको नयाँ भवन निर्माणका लागि सङ्घीय सरकारबाट सिधै बजेट दिने कानुनी व्यवस्था नरहेकाले यसको वैकल्पिक समाधान खोज्ने विषयमा सरकार छलफलमा रहेको बताउनुभयो ।अर्थमन्त्री खनालले बुटवललाई नेपाली उद्यमशीलताको केन्द्रका रूपमा चित्रण गर्दै स्वदेशी उत्पादनको प्रदर्शनले औद्योगिक विकासलाई गति दिने विश्वास व्यक्त गर्नुभयो । “यस्ता प्रदर्शनीले उद्योग, कृषि, प्रविधि र पर्यटनलाई एउटै प्लेटफर्ममा ल्याएर आर्थिक गतिविधि विस्तार गर्छन्,” उहाँले भन्नुभयो ।कार्यक्रममा लुम्बिनी प्रदेशका खेलकुदमन्त्री सन्तोष पाण्डेले गौतम बुद्ध अन्तर्राष्ट्रिय विमानस्थल पूर्ण क्षमतामा सञ्चालन गर्न सरकारको ध्यानाकर्षण गराउँदै पर्यटनमार्फत देशको समृद्धि खोज्न सुझाव दिनुभयो । उहाँले एनपिएल विजेता लुम्बिनी लायन्सलाई प्रदेश सरकारले ११ लाख रुपियाँ प्रदान गर्ने पनि घोषणा गर्नुभयो । प्रदेश सभा सदस्य भोजप्रसाद श्रेष्ठले संविधान र विधि अनुसार मुलुक अघि बढाउन संसद् पुनस्र्थापना आवश्यक रहेको बताउनुभयो ।बुटवल उपमहानगरपालिकाका प्रमुख खेलराज पाण्डेले सङ्घबाट प्रदेशमा हस्तान्तरण भएका योजना बजेट अभावका कारण अलपत्र परेको गुनासो गर्दै जसको उदाहरण बेलबास–बेथरी सडक रहेको बताउनुभयो । नेपाल उद्योग परिसङ्घका अध्यक्ष वीरेन्द्रराज पाण्डेले सार्वजनिक–निजी साझेदारीलाई बलियो बनाए मात्र मुलुकले आर्थिक तथा औद्योगिक विकासमा फड्को मार्ने बताउनुभयो ।यस्तै नेपाल उद्योग परिसङ्घ लुम्बिनी प्रदेश अध्यक्ष एजाज आलम, रुपन्देही उद्योग सङ्घका अध्यक्ष कृष्ण पराजुली, उपाध्यक्ष जीवकान्त पोखरेल, बुटवल उद्योग वाणिज्य सङ्घका अध्यक्ष हरि अर्याल, नेपाल पत्रकार महासङ्घ रुपन्देहीका अध्यक्ष दिनेश पाण्डे तथा पूर्वअध्यक्ष यानेन्द्र जिसीले औद्योगिक प्रदर्शनीले स्वदेशी उत्पादन प्रवर्धन र उद्यमशीलता विकासमा महत्वपूर्ण भूमिका खेल्ने बताउनुभयो ।",
      "link": "https://gorkhapatraonline.com/news/184346",
      "image": "https://gorkhapatraonline.com/storage/media/324596/conversions/butwal-Artha-mantri-khanal-original-thumb.jpg"
    },
    {
      "slug": "184341",
      "title": "नीतिगत सहजीकरणमा फलदायी",
      "timestamp": 1766102400000,
      "source": "gp",
      "content": "‘गोरखापत्र डिस्कोर्स अन रिकोभरी एन्ड रेजिलेन्स’ कार्यक्रमले आर्थिक विकासको मार्ग देखाएको छ ।   अर्थतन्त्रको दिगो विकासका लागि निजी क्षेत्र, विज्ञ, नीतिनिर्माता र सरोकारवालाबिच साझा मञ्च सिर्जना गरी चुनौती र अवसरहरूको पहिचान गर्ने उद्देश्य कार्यक्रमको रहेको थियो । गोरखापत्र संस्थानको आयोजना र गोरखापत्र एकेडेमीको संयोजनमा बिहीबार सम्पन्न कार्यक्रममा उद्योगी व्यवसायीहरूको अपेक्षा, नीतिगत अन्योल र सरकारले चाल्नुपर्ने कदमका विषयमा बहस भएको थियो ।",
      "longContent": "गोरखापत्र समाचारदाताललितपुर, पुस ४ गते । ‘गोरखापत्र डिस्कोर्स अन रिकोभरी एन्ड रेजिलेन्स’ कार्यक्रमले आर्थिक विकासको मार्ग देखाएको छ । अर्थतन्त्रको दिगो विकासका लागि निजी क्षेत्र, विज्ञ, नीतिनिर्माता र सरोकारवालाबिच साझा मञ्च सिर्जना गरी चुनौती र अवसरहरूको पहिचान गर्ने उद्देश्य कार्यक्रमको रहेको थियो । गोरखापत्र संस्थानको आयोजना र गोरखापत्र एकेडेमीको संयोजनमा बिहीबार सम्पन्न कार्यक्रममा उद्योगी व्यवसायीहरूको अपेक्षा, नीतिगत अन्योल र सरकारले चाल्नुपर्ने कदमका विषयमा बहस भएको थियो । मुलुकको आर्थिक पुनरुत्थान, लगानी वातावरण र भविष्यको विकास–रणनीतिबारे उच्चस्तरीय राष्ट्रिय बहस गर्न कार्यक्रम फलदायी भएको सहभागीहरूले बताउनुभएको छ । साथै मुलुककै पुरानो र अग्रणी सञ्चारमाध्यम भएको नाताले गोरखापत्र संस्थानका तर्फबाट यस्ता कार्यक्रमलाई भविष्यमा समेत निरन्तरता दिनुपर्ने उहाँहरूले बताउनुभएको छ । गोरखापत्र दैनिकको १२५ औँ (शताब्दी रजत) वर्ष तथा दी राइजिङ नेपालको ६१ औँ वर्ष प्रवेशका अवसरमा संस्थानले पहिलो पटक यस्तो कार्यक्रम गरेको हो ।  कार्यक्रमको उद्घाटन गर्दै उपराष्ट्रपति रामसहायप्रसाद यादवले मुलुकको हितमा सरकार र निजी क्षेत्र काँधमा काँध मिलाएर अगाडि बढ्नुपर्ने बताउनुभयो । सरकार र निजी क्षेत्रबिच सहकार्य गर्न सकेमा मात्रै मुलुकमा दिगो आर्थिक विकास हुने बताउनुहुँदै उपराष्ट्रपति यादवले निजी क्षेत्रलाई राष्ट्र विकासको इन्जिनको संज्ञा दिनुभयो ।  बैङ्क तथा वित्तीय क्षेत्रमा थन्किएको पुँजीलाई आर्थिक विकासमा लगाउनुपर्नेमा जोड दिँदै उपराष्ट्रपति यादवले भन्नुभयो, “कृषि र पर्यटनमा लगानी बढाएमा आर्थिक विकासले गति लिन सक्छ ।” गोरखापत्र संस्थानले आयोजना गरेको बहसले सरकार, नीतिनिर्माता र निजी क्षेत्रलाई एउटै मञ्चमा ल्याउन सहायक सिद्ध बनेको समेत उहाँले बताउनुभयो ।  गत भदौमा भएको जेनजी समूहको आन्दोलनपछि अर्थतन्त्रको गुणात्मक विकासमा महìवपूर्ण निचोडका लागि सरोकारवालाबिच सहकार्यको आवश्यकता देखिएको समयमा यो कार्यक्रम महत्वपूर्ण भएको बताउँदै यादवले भन्नुभयो, “पारदर्शिता, सुशासन भ्रष्टाचारमुक्त समाज, सरल सार्वजनिक सेवा र देशभित्र रोजगारीको मागसहित उठेको जेनजी आन्दोलनपछि गोरखापत्रले अगाडि बढाएको यो कदम महत्वपूर्ण छ ।”  अर्थमन्त्री रामेश्वर खनालले पछिल्ला तीन महिनामा मुलुकको अर्थतन्त्रमा सोचेभन्दा राम्रो प्रगति भएको बताउनुभयो । अन्तरिम सरकारले गरेका सुधारको प्रशंसा गर्दै चीनलगायतका मुलुकका लगानीकर्ता लगानी गर्न उत्साहित भएको पनि उहाँले बताउनुभयो । “सङ्कटपछि लगानीको वातावरणमा सुधार भएको छ । उत्पादनशील गतिविधि बढाउनका निम्ति पर्याप्त काम नभएको महसुस मैले गरेको छु । हामीले यसको समाधानका बारेमा समेत सोचेका छौँ,” उहाँले भन्नुभयो । राजनीतिक सङ्कटपछि नेपालको पर्यटन क्षेत्रमा उत्साह बढेको पनि अर्थमन्त्री खनालको भनाइ छ । अधिक तरलता र विदेशी मुद्राको सञ्चयलाई उत्पादन र रोजगारी वृद्धिमा लगाउने गरी सरकारले तयारी गरिरहेको पनि सो अवसरमा मन्त्री खनालले बताउनुभयो ।सोही कार्यक्रममा भौतिक पूर्वाधार तथा यातायातमन्त्री कुलमान घिसिङले ‘विकास दशक’ घोषणा गरेर अगाडि बढ्नुपर्ने धारणा व्यक्त गर्नुभयो । उहाँले बोलेर मात्र केही नहुने बताउनुहुँदै अब नीति बनाएर अगाडि बढ्नुपर्ने जिकिर गर्नुभयो ।वर्तमान ऐन, कानुनमा थुप्रै समस्या र जटिलता रहेको आफ्नो कार्य अनुभव सुनाउँदै मन्त्री घिसिङले कृषिउपजको बजारीकरणमा तोकिएको सीमा, काम नगर्ने ठेकेदारको ठेक्दा रद्द गर्दा समस्या तथा बजेटमै विद्युत् खरिद बिक्री सम्बन्धमा गरिएको व्यवस्थाले काम गर्न असहज भएको उल्लेख गर्नुभयो । खरिद ऐनको दफा ५८ (६) ले ठेक्का तोडेपछि रिटेन्डर गर्दा सम्पूर्ण ठेक्काको निर्माण सम्पन्न गर्ने ठेकेदारबाट लिनु पर्छ भन्ने व्यवस्था गरेको बताउँदै घिसिङले भन्नुभयो, “ठेक्का तोडिसकेपछि त्यो ठेकेदारबाट पैसा कसरी लिने ?”ऊर्जा, जलस्रोत तथा सिँचाइमन्त्रीको जिम्मेवारी समाल्नुभएका मन्त्री घिसिङले विदेशबाट आएको पैसा र यहाँ भएको पैसाले अप्पर अरुण, बुढीगण्डकीलगायत गरी करिब दुई हजार पाँच सयदेखि तीन हजार मेगावाट विद्युत् उत्पादन गर्न सकिने उल्लेख गर्नुभयो ।कार्यक्रममा उद्योग, वाणिज्य तथा आपूर्तिमन्त्री अनिलकुमार सिन्हाले सरकार सुशासन कायम, सेवा प्रवाहमा सुधार, शान्ति सुरक्षा तथा अमन चयन कायम राख्नेतर्फ केन्द्रित रहेको बताउनुभयो । कानुन, न्याय तथा संसदीय मामिला मन्त्रालयको जिम्मेवारीसमेत समाल्नुभएका मन्त्री सिन्हाले एउटा कानुन बनाउन बर्सौं लाग्ने र कार्यान्वयन कठोर रहेकाले यसमा सुधारको आवश्यकता औँल्याउनुभयो । सञ्चार तथा सूचना प्रविधिमन्त्री जगदीश खरेलले नेपालको पुनर्निर्माणमा सञ्चार माध्यमको महत्वपूर्ण भूमिका रहन्छ भन्ने बोध गरेर गोरखापत्र संस्थानले महत्वपूर्ण कार्यक्रम आयोजना गरेको बताउनुभयो । गोरखापत्रको यस प्रकारको डिस्कोर्सले मन्त्रालयलाई समेत आनन्द महसुस भएको बताउँदै मन्त्री खरेलले भन्नुभयो, “सञ्चार माध्यमको भूमिका परम्परागत मात्रै रहेन भन्ने यसले पुष्टि गरेको छ । सरोकारवाला सबैलाई एकै मञ्चमा ल्याएर गरिएको यस प्रकारको कार्यक्रमले पक्कै पनि मुलुकको आर्थिक पुनरुत्थानमा महìवपूर्ण भूमिका निर्वाह गर्ने छ भन्ने मेरो अपेक्षा छ ।”विकास निर्माणको हिसाबले मुलुकलाई अघि बढाउन यहाँबाट प्राप्त सुझावले महत्वपूर्ण भूमिका निर्वाह गर्ने विश्वास गरेको बताउँदै मन्त्री खरेलले डिस्कोर्सबाट प्राप्त सुझावलाई सरकारले स्वामित्व ग्रहण गर्ने पनि जानकारी गराउनुभयो । जेनजी समूहको आन्दोलनपछि बनेको सरकारले पछिल्ला तीन महिनामा भ्रष्टाचार नियन्त्रणमा ऐतिहासिक कार्य गरेको उहाँले बताउनुभयो । श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले समृद्ध मुलुक निर्माणका लागि हरेक क्षेत्रमा सकारात्मक हस्तक्षेपको जरुरी रहेको बताउनुभयो । विभिन्न कालखण्डमा भएका परिवर्तनसँगै प्रभावकारी रूपमा द्वन्द्व व्यवस्थापन नहुँदा अर्को रूपमा विद्रोह हुनेगरेको र त्यसले मुलुकलाई थप अस्थिरतातर्फ लैजाने गरेको बताउँदै भण्डारीले समस्याहरूको सही पहिचान र त्यसको प्रभावकारी समाधान आवश्यक रहेको बताउनुभयो । मुलुकमा व्यप्त बेथिति, भ्रष्टचार र कुशासनका कारण जनशक्ति पलायन क्रम तीव्र रूपमा वृद्धि भइरहेको बताउँदै उहाँले भन्नुभयो, “कुशासन र बेथितिका कारण मुलुकमा केही गरौँ, योगदान गरौँ भन्नेहरू नै बढी प्रताडित छन् । अनियमितता र भ्रष्टाचार गर्नेहरूका लागि सहज र अनुकूल वातावरण बन्ने अवस्थाको अन्त्य हुनु जरुरी छ ।”जेनजी आन्दोलनले मुलुकमा सुशासन र पारदर्शिता माग गरेको बताउँदै सरकारले सोही भावना अनुसार ठोस कार्ययोजना नै बनाएर काम गरिरहेको बताउँदै मन्त्रालयले जेनजी डेक्स बनाएर वैदेशिक रोजगारी र समग्र रोजगारीमा जेनजी आन्दोलनका घाइते, सहिद परिवारलाई अवसर दिने गरी तयारी भइरहेको बताउनुभयो ।लगानी बोर्डका प्रमुख कार्यकारी अधिकृत सुशील ज्ञवालीले लगानी बोर्डले संरचनागत र संस्थागत सुधारको काममार्फत लगानी भित्र्याउन उद्यत रहेको जानकारी गराउनुभयो । उहाँले सङ्घीय सरकारको प्रारूपको सफल अभ्यास नहुँदा विकासले गति लिन नसकेको बताउनुभयो । प्रमुख कार्यकारी अधिकृत ज्ञवालीले भन्नुभयो, “तीनै तहको सरकारको योजनाको एकीकरण छैन । यसले पूर्वाधार निर्माणलाई आकार दिन सकिएको छैन । सङ्घीय सरकारको प्रारूपबमोजिम काम हुन सकेन । यसमा सुधारको आवश्यकता छ ।”नेपाल राष्ट्र बैङ्कका गभर्नर डा. विश्व पौडेलले मुलुकको अर्थतन्त्र सही दिशामा गइरहेको दाबी गर्नुभयो । आर्थिक सूचकमा देखिएको प्रगतिले पनि यसलाई पुष्टि गरेको बताउँदै पौडेलले व्यवसायीलाई पनि उच्च मनोबलका साथ लाग्न अनुरोध गर्नुभयो । उहाँले भन्नुभयो, “पुँजी परिचालनका लागि हामीसँग पर्याप्त क्षमता छ । मुख्य कुरा नीति बुझेर परिचालनमा लाग्नु पर्छ । हल्लाका भरमा दौडिनु हुँदैन ।” मुलुकको आर्थिक दिगोपनालाई केन्द्रित गरेर गोरखापत्र संस्थानले आयोजना गरेको बहस कार्यक्रम निकै फलदायी रहेको उहाँले बताउनुभयो । कार्यक्रममा गोरखापत्र संस्थानका महाप्रबन्धक लालबहादुर ऐरीले मुलुक राजनीतिक हिसाबले पनि सङ्क्रमणकालीन परिस्थितिमा रहेको अहिलेको अवस्थामा अर्थतन्त्रको पुनरुत्थानका लागि बहस कार्यक्रमको आयोजना गरिएको बताउनुभयो । मुलुकमा लगानीको विश्वासिलो वातावरणका लागि सरकारले हरतरहबाट प्रयास गरिरहे पनि सञ्चारमाध्यमले पनि मध्यस्थकर्ताको भूमिका निर्वाह गर्नुपर्ने बताउँदै महाप्रबन्धक ऐरीले भन्नुभयो, “राज्य र व्यवसायीबिचको संशय हटाउन यस्ता कार्यक्रम फलदायी हुने विश्वास लिएका छौँ ।”बहसबाट प्राप्त सुझाव सरकारलाई बुझाउनेसमेत महाप्रबन्धक ऐरीले बताउनुभयो । सोही अवसरमा उहाँले मुलुकको समग्र पत्रकारिता क्षेत्रको गुणस्तर सुधार, पत्रकारिताप्रति लागेको विविध प्रकारको आक्षेप निरूपण गर्नेलगायतका उद्देश्य राखेर गोरखापत्र एकेडेमी स्थापना गरिएको बताउनुभयो । पछिल्लो समय संस्थानले अस्थायी तथा करारका कर्मचारीलाई सामाजिक सुरक्षा कोषमा आबद्ध गराउने प्रक्रिया सुरु गरेको जानकारी दिँदै उहाँले अन्य कर्मचारीको पनि वृत्ति विकासको काम अघि बढेको बताउनुभयो ।आर्थिक वृद्धि आशालाग्दोगोरखापत्र डिस्कोर्सको समापन समारोहमा अर्थ मन्त्रालयका सचिव डा. घनश्याम उपाध्यायले पुँजीको विकासबिना रोजगारी र विकास सम्भव नरहेको बताउनुभयो । उहाँले २०७२ को विनाशकारी भूकम्पदेखि नै नेपालले पछिल्लो एक दशकमा ठुलै अवरोधहरूको सामना गर्दागर्दै करिब ४ प्रतिशतको आर्थिक वृद्धि दर हुनु आशालाग्दो रहेको उल्लेख गर्नुभयो । कुल गार्हस्थ उत्पादन, प्रतिव्यक्ति आय र समग्र अर्थतन्त्र नै पछिल्लो एक दशकमा दोब्बर हुनु ठुलो रूपान्तरण रहेको सचिव उपाध्यायले बताउनुभयो । यद्यपि लगानी हुन नसक्नु र रोजगारी सिर्जना हुन नसक्नु ठुलो चिन्ताको विषय रहेको उहाँले बताउनुभयो । सचिव उपाध्यायले भन्नुभयो, “कृषिमा हामीले क्रान्ति गर्न सकेनौँ । कृषिमा क्रान्ति गरेको भए उत्पादन र रोजगारी सिर्जनामा ठुलो फड्को हान्थ्यौँ तर त्यसो हुन सकेन ।”पछिल्लो घटनाले निजी क्षेत्रको मनोबल गिरेको बताउँदै सचिव उपाध्यायले निजी क्षेत्रको मनोबल बढाउन आवश्यक रहेको औँल्याउनुभयो । सचिव उपाध्यायले प्रतिदिन करिब एक हजार पाँच सय बेरोजगार जनशक्ति थपिँदै आएकोमा यसलाई सम्बोधन गर्न सके आर्थिक वृद्धि स्वतः प्राप्त हुने दाबी गर्नुभयो । समापन समारोहमा सञ्चार तथा सूचना प्रविधि मन्त्रालयका सचिव राधिका अर्यालले राज्यबाट सञ्चालित सञ्चार माध्यमबाट पहिलो पटक राज्यलाई नीतिगत सहजीकरण गर्न यस प्रकारको कार्यक्रम भएको भन्दै प्रशंसा गर्नुभयो । उहाँले यसले निरन्तरता पाउनुपर्ने उल्लेख गर्नुभयो । सचिव अर्यालले जस्तोसुकै सरकार आए पनि र जतिसुकै राम्रो काम गरे पनि केही समयपछि नै जनताको रोजाइमा नपर्नु दुर्भाग्यपूर्ण रहेको टिप्पणी गर्नुभयो । सरकारप्रति जनताको विश्वासलाई दिगो बनाउन र जनतामा रहेको निराशा र नकरात्मकतालाई सकारात्मक बनाउन गोरखापत्र संस्थानको भूमिका महìवपूर्ण हुने धारणा उहाँले व्यक्त गर्नुभयो । आफूले २० वर्षको सेवा अवधिमा सरकार गठन भएको केही समयमै जनता निराश हुने प्रवृत्ति देखिएको र यस प्रकारको सङ्केत राम्रो नरहेको अनुभव गरेको सचिव अर्यालले उल्लेख गर्नुभयो । समापन समारोहमा गोरखापत्र संस्थानका महाप्रबन्धक लालबहादुर ऐरीले गोरखापत्र डिस्कोर्समा आएका विषयवस्तुलाई ‘पोलिसी डक्युमेन्ट’ का रूपमा विकास गरेर नेपाल सरकारको नीति निर्माणमा सहयोग हुने गरी लिपिबद्ध गरी हस्तान्तरण गर्ने प्रतिबद्धता व्यक्त गर्नुभयो । उहाँले भन्नुभयो, “सामाजिक उत्तरदायित्व निर्वाह गर्ने क्रममा राज्यको सञ्चार संस्थाबाट यस प्रकारको पहिलो कार्यक्रम भएको हो । यसले समाज र सरकारबिच सेतुको काम गर्ने मिडियाको सामाजिक उत्तरदायित्व पूरा गरेको विश्वास लिएका छौँ ।”महाप्रबन्धक ऐरीले पछिल्ला दुई महिनामा संस्थानले केही उपलब्धिमूलक काम गरेको बताउनुभयो । गोरखापत्र एकेडेमी स्थापना, नौ/दस वर्षदेखि रोकिएको कर्मचारीको वृत्ति विकासको अड्चन समाप्त भएको तथा करारका कर्मचारी सामाजिक सुरक्षा कोषमा आबद्ध हुने प्रक्रियाको थालनी हुनु संस्थानका लागि ऐतिहासिक निर्णयहरू हुन् भन्नुभयो । डिस्कोर्समा नेपाल सरकारका चार जना मन्त्री, नेपाल राष्ट्र बैङ्कका गर्भनर, राष्ट्रिय योजना आयोगका उपाध्यक्ष, लगानी बोर्डका प्रमुखसहित नेपाल सरकारका सचिव तथा सहसचिवको उपस्थितिले कार्यक्रमलाई भव्य बनाएको र यस विश्वासलाई रचनात्मक पत्रकारितामार्फत गोरखापत्र संस्थानले अक्षुण्ण राख्ने प्रतिबद्धता व्यक्त गर्नुभयो । समापन समारोहमा गोरखापत्र दैनिकका निमित्त प्रधान सम्पादक जुनारबाबु बस्नेतले डिस्कोर्समा भएको तीन वटै सत्रको उपलब्धिमाथि चर्चा गर्दै सहभागी सबैमा धन्यवाद व्यक्त गर्नुभयो ।",
      "link": "https://gorkhapatraonline.com/news/184341",
      "image": "https://gorkhapatraonline.com/storage/media/324602/conversions/opeaning_SGR2440-original-thumb.jpg"
    },
    {
      "slug": "184329",
      "title": "तीन महिनामा १० प्रतिशतले राजस्व वृद्धि भएको छः अर्थमन्त्री खनाल",
      "timestamp": 1766016000000,
      "source": "gp",
      "content": "अर्थमन्त्री रामेश्वरप्रसाद खनालले पछिल्लो तीन महिनामा मुलुकको अर्थतन्त्र चलायमान बन्दै गएको बताउनुभएको छ ।",
      "longContent": "ललितपुर,  पुस ३ गते । अर्थमन्त्री रामेश्वरप्रसाद खनालले पछिल्लो तीन महिनामा मुलुकको अर्थतन्त्र चलायमान बन्दै गएको बताउनुभएको छ । अर्थतन्त्रको दिगो विकासका लागि निजी क्षेत्रसँग संवाद गर्ने उद्देश्यसहित गोरखापत्र संस्थानको आयोजना र गोरखापत्र एकेडेमीको संयोजनमा आज आयोजित ‘गोरखापत्र डिस्कोर्स’ को उद्घाटन समारोहमा मन्त्री खनालले बितेको तीन महिनाको तथ्याङ्कले नेपालको अर्थतन्त्र चलायमान भएको पुष्टि गर्ने धारणा राख्नुभयो ।युवापुस्ता जेनजीको आन्दोलनको तीन महिनामा नेपालको अर्थतन्त्रमा पुरुत्थान हुँदै गएको भन्दै उहाँले यसअवधिमा करिब १० प्रतिशतले राजस्व वृद्धि भएको जानकारी दिनुभयो ।“गएको तीन महिनामा १० प्रतिशतको हाराहारीमा राजस्व वृद्धि भएको छ । उत्पादकत्व र उत्पादन वृद्धि भइरहेको छ, अन्तरिम सरकारले छोटो अवधिमा पनि सुधार गर्दै लगानीको वातावरण तयार गरेको भनेर चिनियाँ लगानीकर्ताले प्रशंसा गरिरहनुभएको छ”, अर्थमन्त्री खनालले भन्नुभयो ।मन्त्री खनालले अर्थतन्त्रमा देखिएका समस्या समाधान गर्दै यस क्षेत्रमा रहेको तरलता व्यवस्थापन र लगानीको वातावरण तयारका लागि सरकारले येजनाबद्ध काम गरिरहेको बताउनुभयो । नेपाल राष्ट्र बैंकका गभर्नर प्रा.डा.विश्वनाथ पौडेलले गोरखापत्रले गरिरहेको कामले ज्ञानको दायरा बढाउने बताउँदै पुराना पत्रिका अध्यायन अनुसन्धानका लागि अर्थविद्हरू प्रभावकारी हुने धारणा राख्नुभयो । उहाँले दीर्घकालीन विकासका लागि दिगो पूर्वाधार विकासलाई जोड दिनुपर्ने बताउँदै उहाँले सरकारले ठूलो खर्च गर्नसक्ने वातावरण तयार गर्न नेपाल राष्ट्र बैंक तत्पर रहेकामा जोड दिनुभयो । गभर्नर डा.पौडेलले निजी व्यवसायीलाई उच्चमनोबलका साथ काम गर्न प्रोत्साहित गर्दै निष्पक्ष रूपमा हुने आगामी निर्वाचनले स्थायित्व कायम गर्ने विश्वास व्यक्त गर्नुभयो ।गोरखापत्र संस्थानका महाप्रबन्धक लालबहादुर ऐरीले समाचारका साथसाथै बहसको माध्यमबाट नेपाली अर्थतन्त्रमा देखिएको रिक्तता पूर्ति गर्दै चुनौतीलाई चिर्न र आशाको सञ्चार गर्न यो बहस आयोजना गरिएको बताउनुभयो ।उहाँका अनुसार नेपालको आर्थिक पुनरुत्थान, लगानीको वातावरण बनाउन र भविष्यका विकास, रणनीतिबारे उच्चस्तरीय राष्ट्रिय बहसका लागि निजी क्षेत्र, विज्ञ, नीतिनिर्माता र सरोकार भएका निकायका प्रतिनिधिबीच साझा मञ्च सिर्जना गरी चुनौती र अवसरको पहिचान गर्ने उद्देश्यले संस्थानले पहिलोपटक ‘गोरखापत्र डिस्कोर्स अन रिकभरी एण्ड रिजिलेन्स’ शीर्षकमा कार्यक्रम आयोजना गरेको हो ।पहिलोपटक भइरहेको यस डिस्कोर्समा ‘स्मार्ट पूर्वाधारः विकास र व्यवस्थापन’, ‘कस्तो मनोबलरु’ र ‘पुँजी परिचालन र नीतिगत सहजीकरण’ विषयमा शीर्षकगत तीन वटा छलफलसत्र हुँदैछन् । गोरखापत्र विसं १९५८ मा प्रकाशन सुरु भएको नेपालको पहिलो समाचारपत्र हो । रासस",
      "link": "https://gorkhapatraonline.com/news/184329",
      "image": "https://gorkhapatraonline.com/storage/media/324426/conversions/594414662_1441470577397945_435912882771115584_n-original-thumb.jpg"
    },
    {
      "slug": "184304",
      "title": "‘विकास दशक’ घोषणा गरेर अगाडि बढौं : ऊर्जामन्त्री घिसिङ",
      "timestamp": 1766016000000,
      "source": "gp",
      "content": "ऊर्जा, जलस्रोत तथा सिँचाइमन्त्री कुलमान घिसिङले अबको डेभलप्मेन्ट डिकेट अर्थात् ‘विकास दशक’ घोषणा गरेर अघि बढ्नुपर्ने बताउनुभएको छ।",
      "longContent": "काठमाडौँ, पुस ३ गते। ऊर्जा, जलस्रोत तथा सिँचाइमन्त्री कुलमान घिसिङले अबको डेभलप्मेन्ट डिकेट अर्थात् ‘विकास दशक’ घोषणा गरेर अघि बढ्नुपर्ने बताउनुभएको छ। गोरखापत्र संस्थानको आयोजना तथा गोरखापत्र एकेडेमीको संयोजनमा ‘दी राइजिङ नेपाल’ ६१ वर्ष प्रवेशको अवसरमा बिहीबार ललितपुरमा आयोजित ‘गोरखापत्र डिस्कोर्स’ कार्यक्रमलाई सम्बोधन गर्दै यस्तो बताउनुभएको हो। उहाँले बजेट खर्च परिचालन तथा स्रोतको सुनिनिश्चततामा विविध समस्या रहेको भन्नुहुँदै सो कुरा बताउनुभएको हो। मन्त्री घिसिङले भन्नुभयो, “बोलेर मात्र केही हुँदैन व्यवहारिक हुनुपर्छ। अब दश वर्ष डेभलप्मेन्ट डिकेट घोषणा गरेर अघि बढौं। ऐन, कानुनलाई एउटा छाता ऐनले खारेज गर्नुपर्छ। विकास गरौं अनि मात्र अगाडि बढ्छ नभए, यो बनाउन अप्ठ्यारो छ।”उहाँले कृषि अर्थतन्त्रमा विचौलियाका कारण मल अभाव लगायत विविध समस्या हुने गरेको बताउनुभयो। उहाँले गम्भीर प्रश्न गर्दै भन्नुभयो, “बिचौलीयाले प्रतिकिलो ६० रुपियाँमा तोकेको धान ३० रुपियाँमा किनेर लान्छन्। तर हाम्रो धान बिक्री हुँदैन। बाहिरबाट धान आउँछ त्यो बिक्री हुन्छ। किसानले धान फलाउन मलको समयमा मल पाउँदैनन्। यी तमाम समस्याले गर्दा माग कसरी सिर्जना गर्ने ? हामीले खेती गर्ने कि खाडीमा गएर ३० हजारमा काम गर्ने ? तरकारी खेती गर्दा बिक्री हुँदैन ? हामीले नीति कस्तो बनायौँ ?” उहाँले आफू मन्त्री हुँदा समेत विकासका विभिन्न काम कार्यान्वयन हुन नसकेको भन्नुहुँदै यसका लागि नीतिगत समस्या रहेको भनाइ राख्नुभयो।",
      "link": "https://gorkhapatraonline.com/news/184304",
      "image": "https://gorkhapatraonline.com/storage/media/324427/conversions/kulman-news-photo-original-thumb.jpg"
    },
    {
      "slug": "184292",
      "title": "सरकारले निजी क्षेत्रमा तोडफोड गर्नु हुँदैन भन्ने सन्देश दिनु पर्छ : अध्यक्ष ढकाल",
      "timestamp": 1766016000000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्र ढकालले सरकारले निजी क्षेत्रमा आगजनी र तोडफोड गर्नु हुँदैन भन्ने सन्देश दिनुपर्ने बताउनुभएको छ ।",
      "longContent": "काठमाडौँ, पुस ३ गते । नेपाल उद्योग वाणिज्य महासङ्घका अध्यक्ष चन्द्र ढकालले सरकारले निजी क्षेत्रमा आगजनी र तोडफोड गर्नु हुँदैन भन्ने सन्देश दिनुपर्ने बताउनु भएको छ । गोरखापत्र संस्थानको आयोजना र गोरखापत्र एकेडेमीको संयोजनमा भएको गोरखापत्र डिस्कोर्सको छलफलमा सहभागी हुनु हुँदै उहाँले यस्तो बताउनु भएको हो । ‘कस्तो मनोबल ?’ शीर्षकको प्यानल छलफलमा धारणा राख्दै उहाँले भन्नु भयो, ‘यो सरकारले निजी क्षेत्रमा आगजनी र तोडफोड गर्नु हुँदैन भन्ने एउटा सन्देश दिनु पर्छ । निजी क्षेत्रले राज्यलाई कर बुझाएर र रोजगारी दिएर महत्त्वपूर्ण योगदान गरेको छ भन्ने बुझाउनु पर्छ ।’ यस्तो सन्देश दिन सके निजी क्षेत्रमाथिको आक्रमण कम हुने उहाँको विश्वास छ । देशमा एउटा राजनीतिज्ञले राजनीति छोड्न सक्ने भए पनि व्यवसायीले व्यवसाय छोड्न नसक्ने भएकाले यसको सुरक्षामा सरकार सचेत बन्नु पर्नेमा उहाँले जोड दिनु भयो । अध्यक्ष ढकालले भन्नु भयो, ‘राजनीतिज्ञले राजनीति छोड्न सक्छन् । तर व्यवसायीले त्यो भन्न सक्दैन । मैले व्यवसाय वा काम छोडेँ भने हजारौँ कर्मचारीको रोजगारी गुम्छ । लोनको भार उल्टो थपिन्छ । हामीसँग काम छोड्ने छुट छैन । त्यसैले निजी क्षेत्रको संरक्षणमा सरकार सचेत बन्नु पर्छ ।’ निजी क्षेत्रको कन्फिडेन्स लुज भएको अवस्थामा प्रधानमन्त्री सुशीला कार्की र अर्थमन्त्री रामेश्वर खनालको पहल महत्त्वपूर्ण रहेको बताउनु भयो । व्यवसायीको सुरक्षामा सरकारको प्रयास सहयोगी बनेको उहाँको भनाइ छ । उहाँले केही समय पहिला सरकार र जेनजी पक्षमा भएको सम्झौताले भने निजी क्षेत्रमा त्रास बढेको बताउनु भएको छ । अध्यक्ष ढकालले भन्नु भयो, ‘त्यो सम्झौताले गलत व्यक्तिलाई कारबाही नहुने हो कि भन्ने एउटा त्रास बढेको छ । यो किसिमको सम्झौताले व्यवसायिले आफ्नो कम्पनीको सुरक्षाको प्रत्याभूति गर्न सक्दैनन् । निजी क्षेत्रबिना आर्थिक वृद्धि हुन सक्दैन ।’ नेपालमा व्यवसायीको योगदानको भन्दा नकारात्मक प्रचार भएको भन्दै असन्तुष्टि व्यक्त गर्नु भयो ।बहसमा नेपाल उद्योग वाणिज्य महासङ्घ अध्यक्ष ढकाल, उद्योग विभागका महानिर्देशक राजेश्वर ज्ञवाली,  फोर्ब्स ३० अन्डर ३० अर्बान गर्ल निकिता आचार्य, एनसेल निर्देशक डिल्लीराम श्रेष्ठ सहभागी हुनु हुन्थ्यो । यो बहसको सहजीकरण विश्वास रेग्मीले गर्नु भएको छ ।",
      "link": "https://gorkhapatraonline.com/news/184292",
      "image": "https://gorkhapatraonline.com/storage/media/324429/conversions/Chandra_Dhakal-original-thumb.jpg"
    },
    {
      "slug": "184279",
      "title": "सङ्कटपछि पर्यटन क्षेत्रमा उत्साह बढेको छ : अर्थमन्त्री खनाल",
      "timestamp": 1766016000000,
      "source": "gp",
      "content": "अर्थमन्त्री रामेश्वर खनालले राजनीतिक सङ्कटपछि नेपालको पर्यटन क्षेत्रमा उत्साह बढेको बताउनु भएको छ ।",
      "longContent": "काठमाडौँ, पुस ३ गते । अर्थमन्त्री रामेश्वर खनालले राजनीतिक सङ्कटपछि नेपालको पर्यटन क्षेत्रमा उत्साह बढेको बताउनु भएको छ । गोरखापत्र संस्थानको गोरखापत्र डिस्कोर्स उद्घाटन समारोहलाई सम्बोधन गर्दै अर्थमन्त्री खनालले यस्तो बताउनु भएको हो । ‘‘नेपालको इतिहासमा सर्वाधिक पर्यटक आगमन अक्टोबर २०२५ मा भएको छ । अंग्रेजी वर्षको अन्तिमा आइपुग्दा यो वर्षकै सबैभन्दा बढी पर्यटनको आगमन होला कि जस्तो भएको छ’’, अर्थमन्त्री खनालले भन्नु भयो, ‘‘यो तथ्याङ्क हेरेपछि नेपाल जुनसुकै सङ्कटबाट पनि पुनर्उत्थानमा चाँडै जान्छ भन्ने ठानेको छु ।’’ उहाँले  गोरखापत्र संस्थानले आयोजना गरेको आर्थिक परिसंवादको कार्यक्रमले आगामी दिनमा लिनु पर्ने नीतिको खाका तयार हुने आशासमेत व्यक्त गर्नु भएको छ ।उहाँले सरकारको कच्चा पदार्थको आयातको तथ्याङ्कले उत्पादन बढेको र उपभोग्य वस्तुको आयतले उपभोग र आयात बढेको जानकारी गराउनु भयो । भदौ महिनामा थोरै ह्रास भए पनि असोज, कात्तिक र मङ्सिरमा आइपुग्दा कर र राजस्व वृद्धि भएको उहाँले प्रष्ट पार्नु भयो । उपभोग र उत्पादन एक हदसम्म बढ्दै गएको उहाँको विश्वास छ ।  उहाँले दुई दिन अगानी चिनियाँ लगानी कर्ताको सम्मेलनमा सहभागी भएको जानकारीसमेत गराउनु भयो । उहाँले अन्तरिम सरकारले गरेका सुधारको प्रशंसा गर्दै चिनियाँ लगानीकर्ता लगानी गर्न उत्साहित भएको बताउनु भयो । ‘‘सङ्कटपछि लगानीको वातावरण सुधार भएको छ । उत्पादनशील गतिविधि बढाउनका निम्ति पर्याप्त काम नभएको महसुस मैले गरेको छु । हामीले यसको समाधानसमेत सोधेका छौँ’’, उहाँले भन्नु भयो । सरकारले अधिक तरलता र विदेशी मुद्राको सञ्चयलाई उत्पादन र रोजगारी वृद्धिमा काम गर्नुपर्नेमा जोड दिनु भएको छ । उहाँले भन्नु भयो, ‘‘हामीले अधिक तरला विदेशी मुद्राको सञ्चयलाई उत्पादन र रोजगारी वृद्धिमा काम गर्नु पर्छ भन्ने सोचमा छौँ ।’’",
      "link": "https://gorkhapatraonline.com/news/184279",
      "image": "https://gorkhapatraonline.com/storage/media/324319/conversions/artha--original-thumb.jpg"
    },
    {
      "slug": "184251",
      "title": "पूर्वाधारका आयोजना कुर्दै आन्तरिक लगानी",
      "timestamp": 1766016000000,
      "source": "gp",
      "content": "लगानीको स्पष्ट खाका तयार नहुँदा सामाजिक सुरक्षा कोषमा आबद्ध योगदानकर्ताको एक खर्ब २८ अर्ब रुपियाँभन्दा बढी रकमले अपेक्षित प्रतिफल दिन सकेको छैन । खास गरी पूर्वाधार निर्माणका दीर्घकालीन परियोजनामा लगानीको रकमका लागि बाह्य पुँजीको खोजी गरिने अवस्थामा आन्तरिक स्रोतको अभाव पूर्ति हुने यस्तो रकम त्यसै थन्किएको छ ।",
      "longContent": "काठमाडौँ, पुस ३ गते । लगानीको स्पष्ट खाका तयार नहुँदा सामाजिक सुरक्षा कोषमा आबद्ध योगदानकर्ताको एक खर्ब २८ अर्ब रुपियाँभन्दा बढी रकमले अपेक्षित प्रतिफल दिन सकेको छैन । खास गरी पूर्वाधार निर्माणका दीर्घकालीन परियोजनामा लगानीको रकमका लागि बाह्य पुँजीको खोजी गरिने अवस्थामा आन्तरिक स्रोतको अभाव पूर्ति हुने यस्तो रकम त्यसै थन्किएको छ । अर्थविद् डा. चन्द्रमणि अधिकारीले योगदानमा आधारित सामाजिक सुरक्षा कोषमा योगदानकर्ताबाट जम्मा भएको रकम दीर्घकालीन योजनामा लगानी गर्ने विषयमा अहिलेसम्म स्पष्ट आधार बन्न नसकेकाले नै लगानी हुन नसकेको बताउनुभयो । कोषका कार्यकारी निर्देशक कविराज अधिकारीले कोषको रकमलाई दीर्घकालीन परियोजनामा लगानी गर्ने विषयमा विभिन्न सरोकारवाला निकायसँग पटक पटक छलफल भएको तर कुन र कस्ता परियोजना भन्ने विषयमा टुङ्गो लागिनसकेको जानकारी दिनुभयो ।योगदानमा आधारित सामाजिक सुरक्षा कोषको खातामा योगदानकर्ताले बुझाएको ९७ अर्ब ३२ करोड रुपियाँ लगानीको पर्खाइमा छ । योगदानकर्ता र राष्ट्रिय कल्याणकारी कोषको समेत गरेर एक खर्ब २८ अर्ब बराबरको रकम निजी ठुला परियोजनामा दीर्घकालीन लगानीको पर्खाइमा रहेको हो । निजी तथा अनौपचारिक क्षेत्रका समेत योगदानकर्ता जोडिएको सो कोषमा दिनदिनै रकम बढिरहेको छ । यस कोषमा निजी क्षेत्रले लगानीको विषयमा चासो राख्ने गरेको छ । नेपाल उद्योग वाणिज्य महासङ्घ, नेपाल उद्योग परिसङ्घ, नेपाल चेम्बर अफ कमर्सलगायतका निजी क्षेत्रका संस्थाले पनि निजी क्षेत्रको समेत सहयोगमा औपचारिक क्षेत्रमा कार्यरत योगदानकर्ताबाट कोषमा जम्मा भएको रकम देशको उत्पादक उद्योग तथा पूर्वाधारमा लगानी गर्नुपर्ने माग गर्दै आएका छन् । सामाजिक सुरक्षा ऐन, २०७४ र त्यसलाई टकेर बनेको सामाजिक सुरक्षा लगानी कार्यविधि, २०७७ ले पनि दीर्घकालीन पेन्सन कोषलाई उत्पादक उद्योग, बैङ्क तथा वित्तीय संस्थामा लगानी, सेयर लगानी पूर्वाधारमा लगानी गर्न सक्ने उल्लेख छ ।कोषका अनुसार कोषले हाल बैङ्क तथा वित्तीय संस्थाको मुद्दतीसहित छ क्षेत्रमा लगानी गरिरहेको छ । कोषले डिबेन्चर सरकारी टे«जरी बिल, विकास ऋणपत्र, म्युचल फन्ड र बचतकर्तालाई सापटीका रूपमा पनि लगानी गर्दै आइरहेको जनाएको छ । सामाजिक सुरक्षा कोषले जस्तै योगदान सङ्कलन गर्ने सञ्चय कोष तथा नागरिक लगानी कोषले चाहिँ विभिन्न जलविद्युत् आयोजना जस्ता पूर्वाधारका क्षेत्रमा लगानी गरिरहँदा त्यसको लाभ आउने सुनिश्चित नभएकाले पनि सामाजिक सुरक्षा कोष त्यस प्रकारका आयोजनामा लगानी गर्न उत्सुक नदेखिएको हुन सक्ने अर्थविद्को अनुमान रहेको छ । अर्थविद् डा. चन्द्रमणि अधिकारीले कोषमा योगदानकर्ताबाट जम्मा भएको रकम विभिन्न परियोजनामा लगानी गर्ने गरी कोषले नीतिगत रूपमा व्यवस्था गरे पनि अहिलेसम्म त्यस प्रकारको विश्वासको वातावरण नबनेको उहाँको बुझाइ छ । उहाँले कोषका स्वास्थ्य तथा औषधी उपचार, दुर्घटना÷अशक्तता योजना आश्रित परिवार योजनाको रकम दीर्घकालीन परियोजनामा लगानी गर्न नसकिए पनि अवकाश कोषको रकम त दीर्घकालीन परियोजनामा लगानी गर्न सकिने बताउनुभयो । कार्यकारी निर्देशक अधिकारीले लगानीको विषयमा उत्पादनमूलक क्षेत्र, जलविद्युत्, सरकारका राष्ट्रिय गौरवका आयोजना द्रुतमार्ग जस्ता आयोजनामा पनि लगानी गर्न सकिने विषयमा छलफल भए पनि स्पष्ट आधार बनाउन नसकेको बताउनुभयो ।",
      "link": "https://gorkhapatraonline.com/news/184251",
      "image": "https://gorkhapatraonline.com/storage/media/324256/conversions/gp-original-thumb.jpg"
    },
    {
      "slug": "184241",
      "title": "पूर्वाधार अनुगमनमा मन्त्री घिसिङ",
      "timestamp": 1766016000000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले सुदूरपश्चिम प्रदेशका विभिन्न भौतिक पूर्वाधार निर्माणको स्थलगत अनुगमन तथा नयाँ आयोजनाको शिलान्यास गर्नुभएको छ ।",
      "longContent": "बेलौरी समाचारदाताबेलौरी (कञ्चनपुर), पुस ३ गते । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले सुदूरपश्चिम प्रदेशका विभिन्न भौतिक पूर्वाधार निर्माणको स्थलगत अनुगमन तथा नयाँ आयोजनाको शिलान्यास गर्नुभएको छ ।  सोही क्रममा कञ्चनपुरस्थित महाकाली नदीमा निर्माणाधीन चार लेनको पक्की पुल र राष्ट्रिय गौरवको आयोजना अन्तर्गत पर्ने महाकाली सिँचाइ आयोजना तेस्रो चरणको टनकपुर मूल नहरको स्थलगत निरीक्षण गर्नुभएको छ । बुधबार बिहान महेन्द्रनगर पुग्नुभएका मन्त्री घिसिङले ब्रमदेव स्थित महाकाली सिँचाइ तेस्रो चरणको मूल नहरको स्थलगत निरीक्षण गर्नुहुँदै मन्त्री घिसिङले महाकाली सिँचाइ आयोजना तेस्रो चरण मूल नहर शीघ्र सञ्चालनमा ल्याउन भारतीय पक्षसँग छलफल भइरहेको बताउनुभयो । मूल नहरको स्थलगत निरीक्षणपछि मन्त्री घिसिङले महाकाली नदीमा निर्माणाधीन चार लेनको पक्की पुलको निरीक्षण गर्नुभयो । हाल सञ्चालनमा रहेको पुलको बाँकी काम समयमै पूरा गर्न मन्त्री घिसिङले महाकाली पुल योजना कञ्चनपुरका प्रमुख नेत्र देवकोटालाई निर्देशन दिनुभयो । मन्त्री घिसिङलाई कञ्चनपुरस्थित उद्योगीले उद्योगहरूको डिमान्ड शुल्कका कारण कतिपय उद्योगी पलायन हुनुपर्ने अवस्था आएको भन्दै महसुल दरमा एक रूपता कायम गरिनुपर्नेलगायतका माग राखेका छन् । उद्योग वाणिज्य सङ्घ कञ्चनपुरका अध्यक्ष पीताम्बर जोशीले विद्युत् महसुलमा तोकिएको सात दिनभित्र महसुल नबुझाए धेरै पेनाल्टी बाँकी रहने हुँदा सोलाई घटाउनुपर्ने, या सात दिनको समयावधिलाई एक महिनासम्म तिर्नुपर्ने व्यवस्था लागु हुनुपर्ने माग राख्नुभयो । यसै गरेर मजगाउँ विमानस्थल शीघ्र सञ्चालनमा ल्याइनुपर्ने, दोधारा चाँदनीमा सुक्खा बन्दरगाह निर्माणको काम शीघ्र सञ्चालन गरिनुपर्ने, भम्केनीधाममा निर्माणाधीन नेपाल आमाको ७५ फिट अग्लो मूर्ति निर्माणका लागि आवश्यक आर्थिक सहायता प्रदान गर्न मन्त्रीसमक्ष अनुरोध गर्नुभयो । यसै गरी उद्योग वाणिज्य सङ्घका कार्यकारी अधिकृत हेमराज भट्टले मजगाउँ विमानस्थल अलपत्र परेको विषयमा मन्त्री घिसिङको ध्यानाकर्षण गराउनुभयो । मन्त्री घिसिङले उद्योगी व्यवसायीको समस्यालाई ध्यानमा राख्दै यस क्षेत्रको विकासका लागि आवश्यक पहलकदमी गर्ने प्रतिबद्धता जनाउनुभयो । यसै गरी घिसिङले सुदूरपश्चिममा विद्युतीय समस्या समाधान गर्नका लागि झन्डै चार अर्बको नयाँ प्रोजेक्ट निर्माण छिट्टै अगाडि बढाइने बताउनुभयो । दौलतपुरघाट पुलको शिलान्यासयसैबिच बुधबार नै मन्त्री घिसिङले बर्दिया र कैलाली जोड्ने कर्णाली नदीमा निर्माण हुने मल्टिस्पान झोलुङ्गे पुलको शिलान्यास गर्नुभएको छ । यो पुलले बर्दियाको कर्णाली नदी पार गर्ने गरी राजापुर नगरपालिका–१, दौलतपुर र कैलालीको टीकापुर नगरपालिका–५, टीकापुर पार्कसँग जोड्ने छ । सहरी विकास मन्त्रालयमातहत रहेको स्थानीय पूर्वाधार विकास विभाग अन्तर्गत सस्पेन्स ब्रिज डिभिजनमार्फत निर्माण हुने पुलको लम्बाइ ४८२.२० र चौडाइ १.६० मिटर रहेको छ । पुल निर्माणबाट दौलतपुर र टीकापुर क्षेत्र दुवैतर्फका करिब दुई हजार घरधुरी लाभान्वित हुने छन् । पुलको मध्य भागमा फोटो खिच्न मिल्ने गरी आवश्यक संरचना पनि बनाइने छ । दौलतपुरघाटमा पुल नहुँदा डुङ्गाको प्रयोग गरी कर्णाली नदीमा जोखिमपूर्ण यात्रा हुँदै आएको छ । वर्षायामका डुङ्गाको प्रयोग गर्न नसकिने हुँदा आवतजावत नै बन्द हुने अवस्था छ । झोलुङ्गे पुलको निर्माणपश्चात् स्थानीय बासिन्दालाई बाह्रै महिना सहज रूपमा नदी वारपार गर्ने सुविधा उपलब्ध हुने छ । शिलान्यास समारोहमा मन्त्री घिसिङले पुल निर्माणपछि टापुका रूपमा रहेका राजापुर र टीकापुरलाई पर्यटकीय क्षेत्रका रूपमा विकास गर्न योगदान पुग्ने बताउनुभयो । उहाँले तोकिएकै समयमा पुलको निर्माणसम्पन्न गर्न सम्बद्ध पक्षलाई निर्देशन दिनुभयो । ठेक्का सम्झौताबमोजिम पुल ११ असार २०८४ भित्र सम्पन्न हुने छ । कार्यक्रममा सहरी विकास मन्त्रालयका सचिव गोपाल सिग्देलले झोलुङ्गे पुल निर्माणले दौलतपुर क्षेत्रको आर्थिक, सामाजिक र शैक्षिक विकासमा महत्वपूर्ण योगदान पु¥याउने आधार तय गर्ने उल्लेख गर्नुभयो ।",
      "link": "https://gorkhapatraonline.com/news/184241",
      "image": "https://gorkhapatraonline.com/storage/media/324244/conversions/kul-bhet-original-thumb.jpg"
    },
    {
      "slug": "184203",
      "title": "बाँदर आतङ्कको विकल्पमा घाँस खेती",
      "timestamp": 1765929600000,
      "source": "gp",
      "content": "कृषकले दुःख गरेर लगाएको अन्नबाली भित्र्याउन नपाउँदै बाँदरले नष्ट गरिदिएपछि हैरानी खेपिरहेका तनहुँका किसान अहिले पशुपालनतर्फ आकर्षित हुन थालेका छन्।",
      "longContent": "अमरराज नहर्कीतनहुँ, पुस २ गते। कृषकले दुःख गरेर लगाएको अन्नबाली भित्र्याउन नपाउँदै बाँदरले नष्ट गरिदिएपछि हैरानी खेपिरहेका तनहुँका किसान अहिले पशुपालनतर्फ आकर्षित हुन थालेका छन्। बाँदर आतङ्ले गर्दा खेतीयोग्य जमिन बाँझो राख्ने क्रम बढेपछि भेटेरिनरी तथा पशुसेवा विज्ञ केन्द्र तनहुँले ‘बाँझो जमिनमा घाँस खेती प्रवर्धन कार्यक्रम’ सुरु गरेको छ।बाँदरले घाँसलाई क्षति नगर्ने र पशुपालनबाट राम्रो आम्दानी हुने भएपछि यो कार्यक्रम ल्याइएको हो। केन्द्रका प्रमुख रविनसन अधिकारीका अनुसार किसानलाई घाँसका बिरुवा निःशुल्क वितरण गर्नुका साथै प्राविधिक ज्ञानसमेत प्रदान गर्न थालिएको छ। अधिकारीले भन्नु भयो, “दाना चोकरको मूल्य आकाशिएका बेला घाँसको माध्यमबाट आहारा खुवाउँदा लागत घट्छ र बाँदरको समस्याबाट छुटकारा पाउन सकिन्छ।’’ केन्द्रले यस वर्ष १० हजारभन्दा बढी बेर्ना उत्पादन गरी वितरण गर्ने लक्ष्य राखेको छ। विशेषगरी नेपिएर, सुपर नेपिएर, रेड नेपिएर, बडहर, राइखनियो, काफल र टाँकी जस्ता पोषिलो डाले घाँसको माग बढी देखिएको छ। घाँसको सेवनले पशुको उत्पादकत्व बढ्नुका साथै दुध पनि बढी पोषिलो हुने भएकोले किसानलाई प्रोत्साहन गर्न निःशुल्क बिरुवा दिने गरिएको केन्द्रले जनाएको छ।खेतीमा लगानी अनुसारको प्रतिफल नहुने र बाँदरले बाली सखाप पार्ने भएपछि धेरै युवाहरू कृषि छाडेर वैदेशिक रोजगारीमा पलायन भइरहेका छन्। यो कार्यक्रमले बाँझो जमिनको सदुपयोग गर्दै गाउँमै रोजगारी सिर्जना गर्ने विश्वास लिइएको छ। हाल बजारमा परालको मूल्य प्रतिकिलो करिब १५ रुपियाँसम्म पर्ने गरेकोमा, आफ्नै जमिनमा उत्पादित घाँसले किसानको ठुलो खर्च जोगाउने छ। घाँस खेती गर्न इच्छुक कृषक वा फार्मले केन्द्रमा निवेदन दिएर यो सुविधा लिन सक्ने छन्।",
      "link": "https://gorkhapatraonline.com/news/184203",
      "image": "https://gorkhapatraonline.com/storage/media/324182/conversions/IMG_1575-original-thumb.jpg"
    },
    {
      "slug": "184195",
      "title": "पाँच महिनामा एक अर्ब १४ करोड राजस्व सङ्कलन",
      "timestamp": 1765929600000,
      "source": "gp",
      "content": "आन्तरिक राजस्व कार्यालय भद्रपुरले चालु आर्थिक वर्ष २०८२र०८३ को मङ्सिर मसान्तसम्ममा रु एक अर्ब १४ करोड ९९ लाख ६३ हजार राजस्व सङ्कलन गरेको छ ।",
      "longContent": "भद्रपुर (झापा), पुस २ गते । आन्तरिक राजस्व कार्यालय भद्रपुरले चालु आर्थिक वर्ष २०८२र०८३ को मङ्सिर मसान्तसम्ममा रु. एक अर्ब १४ करोड ९९ लाख ६३ हजार राजस्व सङ्कलन गरेको छ । सङ्कलन भएको उक्त रकम चालु आवको वार्षिक लक्ष्यको २५ दशमलव ८१ प्रतिशत हो । आन्तरिक राजस्व कार्यालयको चालु आवमा रु. चार अर्ब ४५ करोड ५० लाख राजस्व सङ्कलन गर्ने लक्ष्य राखेको प्रमुख कर अधिकृत गोपालबहादुर थापाले जानकारी दिनुभयो । “चालु आवको पहिलो पाँच महिनामा रु. एक अर्ब ३६ करोड नौ लाख ७० हजार राजस्व सङ्कलन गर्ने लक्ष्य रहेकोमा लक्ष्यको ८४ दशमलव ५० प्रतिशत राजस्व सङ्कलन भयो”, उहाँले भन्नुभयो । आन्तरिक राजस्व कार्यालय भद्रपुरले चालु आवको पाँच महिनामा आयकरबाट रु. ४२ करोड ८८ लाख ३८ हजार, मूल्य अभिवृद्धि करबापत रु. ४० करोड ५२ लाख ५८ हजार अन्तःशुल्कबापत रु. २६ करोड १० लाख ८४ हजार राजस्व सङ्कलन गरेको छ । गत आव २०८१।०८२ को मङ्सिर मसान्तसम्ममा रु. एक अर्ब आठ  करोड ८५ लाख २४ हजार राजस्व सङ्कलन भएको प्रमुख कर अधिकृत थापाले जानकारी दिनुभयो ।कार्यालयले राजस्व सङ्कलनको लक्ष्य हासिलका लागि निरन्तर बजार अनुगमन र निगरानी गर्नुका साथै लाभग्राही केन्द्रित व्यावहारिक कर शिक्षा प्रदान गर्ने काम भइरहेको प्रमुख कर अधिकृत थापाले बताउनुभयो । रासस",
      "link": "https://gorkhapatraonline.com/news/184195",
      "image": "https://gorkhapatraonline.com/storage/media/324168/conversions/-rajaswo-original-thumb.jpg"
    },
    {
      "slug": "184182",
      "title": "बर्सेनि अनुदान कटौती हुँदा स्थानीय तहका योजना प्रभावित",
      "timestamp": 1765929600000,
      "source": "gp",
      "content": "अघिल्लो वर्ष रुकुमपश्चिमको मुसीकोट नगरपालिका-२ को विभिन्न सात स्थानमा किरियापुत्री ट्रस्ट निर्माणको योजना स्वीकृत भई नौ लाख ८० हजार रुपियाँ विनियोजन समेत भयो ।",
      "longContent": "राजु लामिछानेरुकुमपश्चिम, पुस २ गते । अघिल्लो वर्ष रुकुमपश्चिमको मुसीकोट नगरपालिका-२ को विभिन्न सात स्थानमा किरियापुत्री ट्रस्ट निर्माणको योजना स्वीकृत भई नौ लाख ८० हजार रुपियाँ विनियोजन समेत भयो । सङ्घीय सरकारको समानीकरण अनुदान स्रोतमा आधारित भई नगरपालिकाको रातो किताबमा छापिएका यी योजना भने पूरा भएनन् । वडाध्यक्ष दिनेश खड्काले बान्नेचौर, जलजले र राक्सेकोटमा योजना नै सुरु नभएको र ज्यामिरेखोला, मुलाखोला, गाउँबारी र सिमखोलामा काम पूरा हुँदा पनि पुरा रकम भुक्तानी हुन नसकेको जानकारी दिनु भयो । अनुदान कटौती हुँदा किरियापुत्री ट्रस्टसहित दर्जन योजना नै कटौती भएको उहाँको भनाइ छ ।  गत वर्ष मुसिकोट नगरपालिका-१० मा तीन दर्जनभन्दा बढी विकास योजना नगरपालिकाको रातो किताबमा प्रकाशित भए । सहज यातायात सेवा, गुणस्तरीय शिक्षा, प्रभावकारी स्वास्थ्य सेवा, खानेपानीसँग सम्बन्धित ती योजना पूरा भने भएनन् । अनुदान कटौती हुँदा यी योजनाहरू पनि रातो किताबमै सीमित भए । वडाध्यक्ष धनबहादुर खड्काले अनुदानको भरमा तय भएका सडक र खानेपानीसँगै स्टेचर खरिद, पशु बिमा, कृषि प्रवर्धन, विपद् व्यवस्थापनलगायतका योजनामा बजेट कटौती भएर आउँदा मारमा परेको जनाउनु भयो । माथिल्लो तहका सरकारबाट आउने अनुदान ढिलो र तोकेभन्दा कम आउँदा शिक्षा, स्वास्थ्य, यातायात, खानेपानीलगायतका पूर्वाधारका योजना प्रभावित भएका छन् । “गतवर्ष वडाका दर्जनौ योजना रातो किताबमा समावेश हुँदा गाउँले खुसी भएका थिए,” वडाध्यक्ष खड्काले भन्नुभयो, “तर त्यो खुसी पूरा हुन पाएन, स्थानीय सरकारसँगै जनता निराश भयौँ ।” लगातारको मिहिनेतपछि नगरसभाबाट पारित भएका योजनाहरू कार्यान्वयन गर्ने बेला अनुदान कटौती भएपछि कतै सुरु नै हुन पाएनन् भने कतै थोरै बजेटपनि बाँडेर काम टार्नु परेको गुनासो वडाध्यक्षहरूको छ । यसो गर्दा योजना प्रभावित मात्र हैन गुणस्तरमा समेत आशङ्का रहन्छ ।  प्रत्येक वर्ष सङ्घीय र प्रदेश सरकारले स्थानीय तहलाई दिने समानीकरण र राजश्व बाँडफाँटतर्फको अनुदान कटौती हुने गरेको छ । मुसिकोट नगरपालिकाका अनुसार  पछिल्लो तीन आर्थिक वर्षमा मात्र सङ्घीय र प्रदेश सरकारले २९ करोड २३ लाख सात हजार २४१ रुपियाँ अनुदान कटौती गरेका छन् । जसका कारण कैयौँ योजना पूरा हुन सकिरहेका छैनन् । नगरपालिकाका लेखा अधिकृत नरेन्द्र विष्टका अनुसार गत आर्थिक वर्ष २०८१-०८२ मा सङ्घीय सरकारमा प्रस्तावित गरेको ५७ करोड १४ लाख ५९ हजार रकममध्ये ५० करोड ६३ लाख पाँच हजार ३०८ रुपियाँ मात्र प्राप्त भयो । त्यसैगरी कर्णाली प्रदेश सरकारमा प्रस्ताव गरिएको १० करोड ९१ लाख ६० हजार अनुदानमध्ये १० करोड २३ लाख ९८ हजार ४९० रुपियाँ मात्र प्राप्त भयो । राजश्व बाँडफाँटतर्फ प्रस्ताव गरिएको १२ करोड पाँच लाख ५९ हजार ९८७ रुपियाँ घटेर ११ करोड ६७ हजार ४९६ रुपियाँ मात्र अनुदान प्राप्त भयो । लेखा अधिकृत विष्टले ढिला गरी घटेर आउने अनुदानको रकमको कारण नगरपालिकाको वार्षिक कार्यक्रम तथा बजेटको कार्यान्वयन पक्ष कमजोर बन्न पुगेको बताउनुभयो । आव २०८०-८१ मा पनि सङ्घीय सरकारबाट आउनु पर्ने चार करोड ५१ लाख १५ हजार ६८४ रुपियाँ, प्रदेश सरकारको एक करोड १४ लाख ७३ हजार ७० रुपियाँ र राजश्व बाँडफाँटतर्फको चार करोड २८ लाख नौ हजार २८९ रुपियाँ कटौती भएको थियो । मुसीकोट नगरपालिकामा आव २०७९-८० मा सङ्घीय सरकारको पाँच करोड ३२ लाख ७२ हजार ५२६ रुपियाँ, प्रदेश सरकारको ३९ लाख ३३ हजार र राजश्व बाँडफाँटतर्फको पाँच करोड ३२ लाख ९५ हजार ९७८ अनुदान रकम पनि आएन । यसरी अनुदान कटौती हुँदा स्थानीय तह र लाभान्वित वर्गमा प्रत्यक्ष असर परेको छ । चौरजहारी नगरपालिकाका निमित्त प्रमुख प्रशासकीय अधिकृत शेरप्रसाद ढकालले अन्तिम चौमासिकको बेलामा अनुदान कटौती भएर आउँदा नगरपालिकामा दायित्व सृजना हुने अवस्था आएको जानकारी दिनुभयो । उहाँले भन्नुभयो, “कतिपय योजना त सुरु भइसकेका हुन्छन्, निर्माण पूरा भएपछि रकम कटौती हुँदा मारमा परिन्छ, अर्को वर्ष दायित्व थोपार्नु पर्छ ।”चौरजहारी नगरपालिकामा पनि पछिल्लो तीन आवमा १९ करोड ६४ लाख १२ हजार ७६४ रुपियाँ अनुदान कटौती भएको छ । गत आव २०८१-८२ मा सङ्घीय सरकारबाट तीन करोड ३९ लाख ९८ हजार १८६ रकम, आव २०८०-८१ मा तीन करोड २७ लाख ९७ हजार ८६८ र आव २०७९-८० मा तीन करोड ६५ लाख ६४ हजार ६९९ रुपियाँ कटौती भएको छ । यी तीनै वर्षमा प्रदेश सरकारबाट पनि क्रमशः ९२ लाख २२ हजार २३७ रुपियाँ, ७५ लाख २६ हजार ३३० र ४० लाख १८ हजार ५३३ रुपियाँ अनुदान कटौती भएको छ । राजश्व बाँटफाँटमा पनि ६६ लाख २९ हजार ५८६, चार करोड नौ लाख ११ हजार ५०८ र दुई करोड ४७ लाख ४३ हजार ८१७ रुपियाँ अनुदान घटेर आएको छ । मुसीकोट र चौरजहारी जस्तै जिल्लाभरका स्थानीय तहमा अनुदान कटौती हुने गरेको छ । अनुदानमा भएको कटौती र ढिलाइले स्थानीय विकास र सेवा वितरण कठिनाई हुने गरेको छ । कोष तथा लेखा नियन्त्रक कार्यालय रुकुमपश्चिमका प्रमुख गोविन्दप्रसाद सुवेदी अनुदान कटौती वित्तीय रूपले समेत प्रभाव पर्ने बताउनु हुन्छ । उहाँले रुकुमपश्चिम जस्तो ग्रामीण जिल्लामा स्थानीय सरकारका आय सीमित हुने हुँदा अनुदान कटौतीले पूर्वनिर्धारित विकास आयोजनाहरू निर्माणमा ढिलाइ हुने तथा रोक्नु पर्ने अवस्था आउने बताउनु भयो । जसको कारण गुणस्तरीय विकास नहुने, सेवा वितरणमा समस्या हुने, स्थानीय रोजगारी घट्ने र आर्थिक गतिविधिमा असर पर्ने उहाँले उल्लेख गर्नु भयो ।",
      "link": "https://gorkhapatraonline.com/news/184182",
      "image": "https://gorkhapatraonline.com/storage/media/324128/conversions/Untitled-2-original-thumb.jpg"
    },
    {
      "slug": "184177",
      "title": "नेपाल सरकार र एडिबीबीच सहुलियतपूर्ण ऋण सम्झौता",
      "timestamp": 1765929600000,
      "source": "gp",
      "content": "नेपाल सरकार र एसियाली विकास बैंक (एडिबी) बीच सार्वजनिक वित्तीय व्यवस्थापन सुदृढीकरण तथा विकेन्द्रित सेवा प्रवाह सशक्तीकरण कार्यक्रमको सब–प्रोग्राम २ का लागि सहुलियतपूर्ण ऋण सम्झौतामा हस्ताक्षर भएको छ।",
      "longContent": "गोरखापत्र अनलाइन काठमाडौँ, पुस २ गते । नेपाल सरकार र एसियाली विकास बैंक (एडिबी) बीच सार्वजनिक वित्तीय व्यवस्थापन सुदृढीकरण तथा विकेन्द्रित सेवा प्रवाह सशक्तीकरण कार्यक्रमको सब–प्रोग्राम २ का लागि सहुलियतपूर्ण ऋण सम्झौतामा हस्ताक्षर भएको छ।अर्थ मन्त्रालयमा आज बुधबार आयोजित समारोहमा भएको सम्झौताअनुसार एसियाली विकास बैंकले उक्त कार्यक्रमका लागि नेपाल सरकारलाई १०० मिलियन अमेरिकी डलर (करिब १३ अर्ब ३० करोड रुपियाँ) बराबरको नीतिमा आधारित ऋण सहायता उपलब्ध गराउनेछ। प्रस्तुत ऋणको ग्रेस अवधि ८ वर्ष र भुक्तानी अवधि २४ वर्ष रहनेछ। सन् २०३४ फेब्रुअरी १ सम्म ग्रेस अवधि कायम रहने यस ऋणमा ग्रेस अवधिसम्म १ प्रतिशत ब्याजदर लाग्नेछ भने त्यसपछि १.५ प्रतिशत ब्याजदर कायम हुनेछ।ऋण सम्झौतामा अर्थ सचिव डा. घनश्याम उपाध्याय र एसियाली विकास बैंकका तर्फबाट नेपाल आवासीय नियोगका कन्ट्री डाइरेक्टर आनो कुश्वाले हस्ताक्षर गर्नुभयो।समारोहको सुरुआतमा सहसचिव डा.धनीराम शर्माले मन्तव्य व्यक्त गर्दै नेपालको सार्वजनिक खर्च तथा वित्तीय व्यवस्थापन र अन्तर–सरकारी स्रोत व्यवस्थापनमा सुधार गर्ने उद्देश्यसहित यो कार्यक्रम सञ्चालन गरिने बताउनुभयो। सम्झौतामा हस्ताक्षरपछि कन्ट्री डाइरेक्टर कुश्वा र अर्थ सचिव उपाध्यायले सम्बोधन गर्दै नेपाल सरकार र एसियाली विकास बैंकबीचको सहकार्यलाई निरन्तर र अझ प्रभावकारी रूपमा अघि बढाउने प्रतिबद्धता व्यक्त गर्नुभयो। यस कार्यक्रमले सार्वजनिक स्रोतहरूको प्रभावकारी उपयोग गर्दै सेवा प्रवाहलाई सुदृढ बनाउने, वित्तीय अनुशासन कायम राख्ने, बजेट निर्माण तथा खर्च व्यवस्थापनमा सुधार गर्ने, स्थानीय सरकारलाई थप सबल बनाउने तथा समग्र विकास परिणामलाई नतिजामुखी बनाउने अपेक्षा गरिएको छ।समारोहमा अर्थ मन्त्रालय तथा एसियाली विकास बैंकका वरिष्ठ अधिकारीहरूको उपस्थिति रहेको जानकारी सहसचिव एवम् प्रवक्ता टङ्कप्रसाद पाण्डेयले दिनुभयाे ।",
      "link": "https://gorkhapatraonline.com/news/184177",
      "image": "https://gorkhapatraonline.com/storage/media/324124/conversions/sanu-ff-original-thumb.jpg"
    },
    {
      "slug": "184158",
      "title": "सुनचाँदीको मूल्य बढेको बढ्यै",
      "timestamp": 1765929600000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५९ हजार ७०० कायम भएको छ भने एक तोला चाँदीको मोल रु. चार हजार ५५ निर्धारण भएको छ ।",
      "longContent": "काठमाडौँ,  पुस २ गते ।  सुनचाँदीको मूल्य निरन्तर बढिरहेको छ । मङ्गलबारको तुलनामा आज सुन तोलामा रु. ७०० सय र त्यति नै परिमाणको चाँदी रु. १७० ले बढेको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु. दुई लाख ५९ हजार ७०० कायम भएको छ भने एक तोला चाँदीको मोल रु. चार हजार ५५ निर्धारण भएको छ ।मङ्गलबार सुनको मूल्य प्रतितोला रु. दुई लाख ५९ हजार निर्धारण भएको थियो भने एक तोला चाँदी रु. तीन हजार ८८५ मा कारोबार भएको थियो ।अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ३३० र त्यति नै परिमाणको चाँदी ६५ अमेरिकी डलरमा खरिदबिक्री भइरहेको छ । रासस",
      "link": "https://gorkhapatraonline.com/news/184158",
      "image": "https://gorkhapatraonline.com/storage/media/324063/conversions/_gold-original-thumb.jpg"
    },
    {
      "slug": "184099",
      "title": "प्रत्यक्ष वैदेशिक लगानी बढाउन नीतिगत सुधार आवश्यक",
      "timestamp": 1765929600000,
      "source": "gp",
      "content": "मुलुकमा भित्रिने प्रत्यक्ष वैदेशिक लगानी (एफडिआई) बढाउन नीतिगतसँगै प्रक्रियागत सुधार गर्नुपर्नेमा सरोकारवालाले जोड दिनुभएको छ । नेपालमा लगानी गर्ने भनेर प्रतिबद्धता उच्च आए पनि सो अनुपातमा लगानी भित्रिन नसकेकाले लगानी बढाउन लागि नीतिगत सुधार आवश्यक रहेको विज्ञहरूले बताउनुभएको हो ।  विभागका अनुसार सुरुदेखि हालसम्म सात हजार ६७७ परियोजना छ खर्ब ७४ अर्ब ८३ करोड ३८ लाख रुपियाँको लगानी प्रतिबद्धता आएको छ । सन् २०२४/२५ मा विभिन्न मुलुकबाट तीन खर्ब ३३ करोड रुपियाँ वैदेशिक लगानी भित्रिएको नेपाल राष्ट्र बैङ्कको तथ्याङ्कले देखाएको छ ।",
      "longContent": "काठमाडौँ, पुस २ गते । मुलुकमा भित्रिने प्रत्यक्ष वैदेशिक लगानी (एफडिआई) बढाउन नीतिगतसँगै प्रक्रियागत सुधार गर्नुपर्नेमा सरोकारवालाले जोड दिनुभएको छ । नेपालमा लगानी गर्ने भनेर प्रतिबद्धता उच्च आए पनि सो अनुपातमा लगानी भित्रिन नसकेकाले लगानी बढाउन लागि नीतिगत सुधार आवश्यक रहेको विज्ञहरूले बताउनुभएको हो ।विभागका अनुसार सुरुदेखि हालसम्म सात हजार ६७७ परियोजना छ खर्ब ७४ अर्ब ८३ करोड ३८ लाख रुपियाँको लगानी प्रतिबद्धता आएको छ । सन् २०२४/२५ मा विभिन्न मुलुकबाट तीन खर्ब ३३ करोड रुपियाँ वैदेशिक लगानी भित्रिएको नेपाल राष्ट्र बैङ्कको तथ्याङ्कले देखाएको छ । चालु आर्थिक वर्ष २०८२/८३ को पाँच महिनामा साढे ३८ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ । उद्योग विभागले सार्वजनिक गरेको तथ्याङ्क अनुसार चालु आवको साउनदेखि मङ्सिरसम्म ४३८ परियोजनामार्फत ३८अर्ब ५९ करोड ६६ लाख ४४ हजार रुपियाँ लगानी प्रतिबद्धता आएको हो ।यसमा सबैभन्दा धेरै लगानी कृषि र पर्यटन क्षेत्रमा रहेको छ । मङ्सिरमा मात्र ५६ परियोजनामार्फत एक अर्ब ९१ करोड ४९ लाख ५८ हजार रुपियाँ लगानी प्रतिबद्धता आएको छ ।वैदेशिक लगानी प्रतिबद्धता सबैभन्दा धेरै ४२३ साना उद्योगमा र मझौला आठ र ठुला सात उद्योगमा लगानी प्रतिबद्धता आएको छ । पाँच महिना सबैभन्दा धेरै कृषिका १३ वटा परियोजनामा २१ अर्ब ८८ करोड ८० लाख रुपियाँ लगानी प्रतिबद्धता आएको छ । यस्तै पर्यटन क्षेत्रमा १३५ परियोजनामार्फत १० अर्ब १२ करोड २० लाख रुपियाँ लगानी प्रतिबद्धता आएको छ ।उत्पादनमूलक २४ वटा परियोजनामार्फत एक अर्ब ९७ करोड ३५ लाख रुपियाँ लगानी प्रतिबद्धता आएको छ । सेवामूलक २८ परियोजनामा तीन अर्ब ३८ करोड छ लाख रुपियाँ लगानी प्रतिबद्धता आएको छ । सूचना प्रविधिमूलक २३६ परियोजनामा ९९ करोड ८९ लाख ८६ हजार रुपियाँ लगानी प्रतिबद्धता आएको छ । यस्तै खनिजको एउटा परियोजनामा ४५ करोड रुपियाँ लगानी प्रतिबद्धता आएको छ । ऊर्जाको एक परियोजनामा १८ करोड ४२ लाख ५० हजार रुपियाँ लगानी प्रतिबद्धता आएको छ । यस्तै पूर्वाधार क्षेत्रमा भने लगानी प्रतिबद्धता नआएको तथ्याङ्कले देखाएको छ ।पूर्वउद्योग सचिव कृष्ण ज्ञवालीले विगतका वर्षको तुलनामा गत वर्ष नेपालमा भित्रिने लगानीमा सुधार आए पनि प्रतिबद्धता अनुसार न्यून रहेको जानकारी दिनुभयो । नेपालमा थप लगानी भित्र्याउन नीतिगत, प्रक्रियागत सुधारसँगै लगानीकर्ताको विश्वास दिलाउन जरुरी रहेको उहाँको भनाइ छ । विदेशी लगानीकर्तालाई आकर्षण गर्न राजनीतिक स्थिरताका साथै कर छुटलगायतका सुविधा उपलब्ध गराउन सकिने उहाँको भनाइ छ । नेपाल उद्योग परिसङ्घका अध्यक्ष वीरेन्द्रराज पाण्डेले विदेशी लगानी भित्र्याउन सरकारी तवरबाट नीतिगत सुधारसँगै लगानीको वातावरण सिर्जना गर्नुपर्ने बताउनुभयो । गत भदौ २३ र २४ मा भएको जेनजी आन्दोलनले लगानीकर्तामा लगानी गर्न असुरक्षाको अनुभूति भएकाले सरकारले सुरक्षाको प्रत्याभूति गर्नुपर्ने उहाँको भनाइ छ ।लगानीकर्तालार्ई प्रवेश गर्नेदेखि बाहिरिने बेलासम्म एकद्वार प्रणाली लागुगरी उपयुक्त वातावरण सिर्जना गर्न सकियो भने थप लगानी भित्रिन सक्ने उहाँको भनाइ छ । गत आव २०८१/८२ देखि सरकारले वैदेशिक लगानी भित्र्याउन अध्यादेशमार्फत कानुन संशोधन गरेको थियो । जस कारणले गर्दा पनि मुलुकमा भित्रिने लगानीमा सामान्य वृद्धि भएको छ । उद्योग विभागका अनुसार आव २०८१/८२ मा ६४ अर्ब ९६ करोड रुपियाँ बराबरको प्रत्यक्ष वैदेशिक लगानी प्रतिबद्धता आउदा १२ अर्ब एक करोड रुपियाँ लगानी भित्रिएको छ । अघिल्लो आवको तुलनामा गत आवमा चार अर्ब ४६ करोड रुपियाँभन्दा बढी भित्रिएको तथ्याङ्कले देखाएको छ । यस्तै आव २०८०/८१ मा ६१ अर्ब ७८ रुपियाँ लगानी प्रतिबद्धता आउँदा आठ अर्ब ४७ करोड रुपियाँ, आव २०७९/८० मा ३८ अर्ब ६७ करोड रुपियाँको लगानी प्रतिबद्धता आएकोमा सात अर्ब ७७ करोड लगानी भित्रिएको छ । यस्तै २०७८/७९ मा ४९ अर्ब ४३ करोड रुपियाँ लगानी प्रतिबद्धता आएको १९ अर्ब २२ करोड रुपियाँ लगानी भित्रिएको छ । यस्तै आव २०७७/७८ मा ३२ अर्ब १७ करोड रुपियाँ लगानी प्रतिबद्धता आएकोमा १९ अर्ब ९१ करोड रुपियाँ भित्रिएको राष्ट्र बैङ्कको तथ्याङ्कले देखाएको छ । दुई आवमा भने वैदेशिक लगानी धेरै भित्रिएको थियो । त्यसपछि भित्रिने रकममा कमी आएको तथ्याङ्कले देखाएको छ । उद्योग विभाग, विदेशी लगानी तथा प्रविधि हस्तान्तरण शाखा प्रमुख प्रशान्त बोहोराले नीतिगत सुधारले गत वर्ष नेपालमा भित्रिने वैदेशिक लगानीमा सुधार आए पनि प्रतिबद्धता अनुसार न्यून रहेको जानकारी दिनुभयो । प्रक्रियागत सुधार, विदेशी लगानी स्वीकृत छिटो हुने गरेको उहाँले जानकारी दिनुभयो । छिमेकी मुलुक भारत र चीनबाट नेपालमा सबैभन्दा धेरै लगानी भित्रिने गरेको उहाँले जानकारी दिनुभयो । नेपाल राष्ट्र बैङ्कको नेपालमा प्रत्यक्ष वैदेशिक लगानी सर्वेक्षण प्रतिवेदनले सन् २०२४/२५ मा तीन खर्ब ३३ अर्ब रुपियाँ भित्रिएको देखाएको छ । विभिन्न ६० देशबाट सो वैदेशिक लगानी भित्रिएको हो । प्रतिवेदन अनुसार भारतबाट सबैभन्दा धेरै एक खर्ब ७६ अर्ब रुपियाँको वैदेशिक लगानी भित्रिएको छ । यस्तै चीनबाट ३४ अर्ब रुपियाँ, सिङ्गापुरबाट २७ अर्ब रुपियाँ, आयरल्यान्डबाट २३ अर्ब रुपियाँ र दक्षिण कोरियाबाट २० अर्ब रुपियाँ विदेशी लगानी नेपाल भित्रिएको छ ।  विदेशी लगानी तथा प्रविधि हस्तान्तरण ऐन, २०७५ अनुसार पहिलो वर्षमा करिब ७० प्रतिशत लगानी भित्र्याउनुपर्ने र दुई वर्षभित्र बाँकी ३० प्रतिशत लगानी ल्याइसक्नुपर्ने प्रावधान छ ।",
      "link": "https://gorkhapatraonline.com/news/184099",
      "image": "https://gorkhapatraonline.com/storage/media/323996/conversions/gp-original-thumb.jpg"
    },
    {
      "slug": "184098",
      "title": "नेपालमा लगानीको बृहत् अवसर",
      "timestamp": 1765929600000,
      "source": "gp",
      "content": "लगानी बोर्डका प्रमुख कार्यकारी अधिकृत सुशील ज्ञवालीले नेपालमा लगानीका लागि बृहत् अवसर रहेको बताउनुभएको छ ।   नेपाल–चीन लगानीसम्बन्धी काठमाडौँमा आयोजित कार्यक्रममा प्रमुख कार्यकारी अधिकृत ज्ञवालीले नेपालमा ऊर्जा, कृषि, पर्यटन, सूचना प्रविधि, पूर्वाधार, सडक, औद्योगिकलगायतका क्षेत्रमा लगानीका लागि धेरै सम्भावना रहेको र बजारका हिसाबले नेपाल दक्षिण एसियाको गेटवे बन्न सक्ने धारणा राख्नुभयो ।",
      "longContent": "गोरखापत्र समाचारदाताकाठमाडौँ, पुस २ गते । लगानी बोर्डका प्रमुख कार्यकारी अधिकृत सुशील ज्ञवालीले नेपालमा लगानीका लागि बृहत् अवसर रहेको बताउनुभएको छ । नेपाल–चीन लगानीसम्बन्धी काठमाडौँमा आयोजित कार्यक्रममा प्रमुख कार्यकारी अधिकृत ज्ञवालीले नेपालमा ऊर्जा, कृषि, पर्यटन, सूचना प्रविधि, पूर्वाधार, सडक, औद्योगिकलगायतका क्षेत्रमा लगानीका लागि धेरै सम्भावना रहेको र बजारका हिसाबले नेपाल दक्षिण एसियाको गेटवे बन्न सक्ने धारणा राख्नुभयो । नेपालमा थप लगानी गर्न चिनियाँ लगानीकर्तालाई उहाँले आग्रह गर्नुभएको छ । चाइनिज जनरल एसोसियसन अफ इन्डस्ट्रिज एन्ड कमर्स इन नेपाल र नेपाल चेम्बर अफ कमर्सको संयुक्त आयोजनामा सो कार्यक्रम भएको थियो ।उहाँले लगानीका लागि नेपाल आकर्षक गन्तव्य रहेको उल्लेख गर्दै उहाँले रोजगारी सिर्जना गर्न र दीर्घकालीन साझेदारी निर्माणका लागि पनि चिनियाँ लगानीले सहयोग पुग्ने विचार व्यक्त गर्नुभएको थियो । वैदेशिक लगानीलाई थप सहजीकरण गर्न लगानी बोर्डले एकद्वार सेवा केन्द्र, परियोजना प्रस्तावको द्रुत स्वीकृति, संस्थागत सुदृढीकरण, नीतिगत सुधारलगायतलाई विशेष जोड दिएको उहाँले स्पष्ट पार्नुभयो । प्रमुख कार्यकारी अधिकृत ज्ञवालीले नेपाललाई भरपर्दो, प्रतिस्पर्धी र नवप्रवर्तनमा आधारित लगानी गन्तव्यका रूपमा स्थापित गर्नका लागि लगानी बोर्डले काम गरिरहेको जानकारी दिनुभयो । उहाँले लगानीका लागि सहजीकरण गर्न र आयोजना कार्यान्वयनका क्रममा आइपर्ने समस्यालाई समाधान गर्न लगानी बोर्डले अभिभावकको भूमिका निर्वाह गर्ने पनि बताउनुभएको थियो । कार्यक्रममा कृषि, उद्योग, सूचना प्रविधि, निर्माण क्षेत्र, पर्यटनलगायतका क्षेत्रमा अनुभव प्राप्त चिनियाँ लगानीकर्ताको सहभागिता थियो ।",
      "link": "https://gorkhapatraonline.com/news/184098",
      "image": "https://gorkhapatraonline.com/storage/media/323994/conversions/Lagani-1-original-thumb.jpg"
    },
    {
      "slug": "184095",
      "title": "सुक्खायाममा विद्युत् आपूर्ति सुनिश्चित गर्न उद्योगीको माग",
      "timestamp": 1765929600000,
      "source": "gp",
      "content": "उद्योग सङ्गठन मोरङले नजिकिँदै गरेको सुक्खा मौसममा उद्योग–व्यवसाय क्षेत्रका लागि आवश्यक विद्युत् आपूर्तिको सुनिश्चित गर्न सरकारसँग माग गरेको छ । सङ्गठनका अध्यक्ष नन्दकिशोर राठीको नेतृत्वको प्रतिनिधिमण्डलले मङ्गलबार अर्थमन्त्री रामेश्वरप्रसाद खनाल, उद्योग, वाणिज्य तथा आपूर्तिमन्त्री अनिलकुमार सिन्हा तथा श्रम, रोजगार तथा सामाजिक सुरक्षामन्त्री राजेन्द्रसिंह भण्डारीसँग भेट गरी हिउँदमा हुन सक्ने विद्युत् आपूर्तिको समस्यासँगै आर्थिक क्षेत्रसँग सम्बन्धित विभिन्न मागहरू राखेको हो ।",
      "longContent": "विराटनगर समाचारदाताविराटनगर, पुस २ गते । उद्योग सङ्गठन मोरङले नजिकिँदै गरेको सुक्खा मौसममा उद्योग–व्यवसाय क्षेत्रका लागि आवश्यक विद्युत् आपूर्तिको सुनिश्चित गर्न सरकारसँग माग गरेको छ । सङ्गठनका अध्यक्ष नन्दकिशोर राठीको नेतृत्वको प्रतिनिधिमण्डलले मङ्गलबार अर्थमन्त्री रामेश्वरप्रसाद खनाल, उद्योग, वाणिज्य तथा आपूर्तिमन्त्री अनिलकुमार सिन्हा तथा श्रम, रोजगार तथा सामाजिक सुरक्षामन्त्री राजेन्द्रसिंह भण्डारीसँग भेट गरी हिउँदमा हुन सक्ने विद्युत् आपूर्तिको समस्यासँगै आर्थिक क्षेत्रसँग सम्बन्धित विभिन्न मागहरू राखेको हो । भेटका क्रममा सङ्गठनले सुक्खायाममा उद्योगमा हुन सक्ने विद्युत् कटौतीले उत्पादनमा प्रत्यक्ष असर पार्ने भन्दै आपूर्ति व्यवस्थापनलाई चुस्त बनाउन आग्रह गरेको सङ्गठनले जारी गरेको विज्ञप्तिमा उल्लेख छ । विद्युत् आपूर्तिको विषयलाई प्राथमिकताका साथ उठाउँदै टोलीले सुनसरीको बर्जुमा निर्माणाधीन सबस्टेसनको काम अविलम्ब सम्पन्न गर्न र सुनसरी–मोरङ–कटहरी औद्योगिक कोरिडोरका जीर्ण ट्रान्समिसन लाइनको तत्काल मर्मतसम्भार गर्नुपर्नेमा जोड दिएको छ । विद्युत् आपूर्तिको विषयसँगै सङ्गठनले अर्थतन्त्रलाई चलायमान बनाउन र निजी क्षेत्रको मनोबल उकास्न विभिन्न आठबुँदे सुझाव पनि मन्त्रीसमक्ष प्रस्तुत गरेको जनाएको छ । सङ्गठनले हालै कार्यान्वयनमा आएको नयाँ भन्सार ऐन, २०८२ मा उद्योग व्यवसायलाई दीर्घकालीन असर पार्ने प्रावधान रहेकाले तिनलाई तत्काल संशोधन गर्न माग गरेको छ । त्यस्तै निर्यातजन्य उद्योगलाई दिइँदै आएको नगद अनुदानको व्यवस्थालाई निरन्तरता दिँदै कार्यविधि बनाएर तत्काल निवेदन लिने प्रक्रिया सुरु गर्न आग्रह गरिएको छ । बजार सुस्त भएको अवस्थामा अर्थतन्त्रलाई पुनः गतिशील बनाउन सरकारले पुँजीगत तथा सार्वजनिक खर्च वृद्धि गर्नुपर्ने सुझाव पनि प्रतिनिधिमण्डलले दिएको छ ।टोलीले विराटनगर आइसिपीसम्मको कार्गो रेलसेवालाई व्यावसायिक बनाउन ह्यान्डलिङ शुल्क परिमार्जन गर्नुपर्ने, मोरङ–कटहरी हुलाकी सडकको निर्माण छिटो सक्नुपर्ने र सार्वजनिक निकायमा स्वदेशी उत्पादनको प्रयोग अनिवार्य गर्नुपर्ने जस्ता माग राखेको छ । सङ्गठनका अध्यक्ष नन्दकिशोर राठीले निजी क्षेत्र अर्थतन्त्रको मेरुदण्ड भएको उल्लेख गर्दै सरकारले शान्तिसुरक्षाको प्रत्याभूति र भरोसायुक्त सन्देशमार्फत व्यवसायीको खस्कँदो मनोबल उकास्नुपर्ने बताउनुभयो । जवाफमा मन्त्रीहरूले सुझावलाई सकारात्मक रूपमा लिँदै तत्काल गर्न सकिने काम अघि बढाउने र नीतिगत विषय आगामी सरकारका लागि ‘नोट’ का रूपमा राख्ने प्रतिबद्धता व्यक्त गरेको सङ्गठनले जारी गरेको प्रेस नोटमा उल्लेख छ । प्रतिनिधि मण्डलमा सङ्गठनका निवर्तमान अध्यक्ष राकेश सुराना, वरिष्ठ उपाध्यक्ष भोलेश्वर दुलाल, उपाध्यक्षहरू सुरेन्द्र गोल्छा, विपिन कावरालगायत सहभागी हुनुहुन्थ्यो ।",
      "link": "https://gorkhapatraonline.com/news/184095",
      "image": "https://gorkhapatraonline.com/storage/media/323991/conversions/CNI-Samman-original-thumb.jpg"
    },
    {
      "slug": "184093",
      "title": "कर्णाली चिसापानी जलविद्युत् अगाडि बढाइने",
      "timestamp": 1765929600000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले १० हजार आठ सय मेगावाटको कर्णाली चिसापानी जलाशययुक्त जलविद्युत् आयोजनाको विस्तृत इन्जिनियरिङ अध्ययन गर्न लागिएको बताउनुभएको छ ।कैलालीको जानकी गाउँपालिकाको दुगौलीमा मङ्गलबार आयोजित कार्यक्रममा मन्त्री घिसिङले सदूरपश्चिम प्रदेश मात्र नभएर समग्र देशकै आर्थिक समृद्धिसँग जोडिएको कर्णाली चिसापानीको विस्तृत परियोजना प्रतिवेदन (डिपिआर) नेपाल विद्युत् प्राधिकरणमार्फत तयार पार्न लागिएको उल्लेख गर्नुभयो ।",
      "longContent": "गोरखापत्र समाचारदाताटीकापुर (कैलाली), पुस २ गते । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकासमन्त्री कुलमान घिसिङले १० हजार आठ सय मेगावाटको कर्णाली चिसापानी जलाशययुक्त जलविद्युत् आयोजनाको विस्तृत इन्जिनियरिङ अध्ययन गर्न लागिएको बताउनुभएको छ ।कैलालीको जानकी गाउँपालिकाको दुगौलीमा मङ्गलबार आयोजित कार्यक्रममा मन्त्री घिसिङले सदूरपश्चिम प्रदेश मात्र नभएर समग्र देशकै आर्थिक समृद्धिसँग जोडिएको कर्णाली चिसापानीको विस्तृत परियोजना प्रतिवेदन (डिपिआर) नेपाल विद्युत् प्राधिकरणमार्फत तयार पार्न लागिएको उल्लेख गर्नुभयो ।विगतमा सन् २००१ भित्र निर्माणसम्पन्न गर्ने गरी सम्भाव्यता भएको तर आयोजना अगाडि बढ्न नसकेको उल्लेख गर्दै मन्त्री घिसिङले मुलकको समृद्धिसँग जोडिएका कर्णाली चिसापानी जस्ता मेगा परियोजना अगाडि बढाउनुपर्ने र उक्त आयोजनालाई दक्षिण एसियाली क्षेत्रकै नमुना आयोजनाको रूपमा विकास गर्न सकिने बताउनुभयो ।सरकारले कर्णाली चिसापानी नेपाल प्राधिकरणमार्फत अध्ययन गराउने निर्णय गरिसकेको छ । प्राधिकरणले विस्तृत अध्ययनका लागि परामर्शदाता छनोटको प्रक्रिया अगाडि बढाएको छ । कर्णाली चिसापानी आयोजना बनेपछि नदीको प्रवाह नियन्त्रण हुनेहुँदा हाल रहेको नदी कटानको समस्या पनि दीर्घकालीन रूपमा समाधान हुने घिसिङले बताउनुभयो । उहाँले रानीजमरा कुलरिया सिँचाइ आयोजनाको ४.७१ मेगावाट जलविद्युत्गृह सञ्चालन गर्न स्थानीय जनता, उपभोक्ता समितिलगायतको सेयर स्वामित्व रहने गरी कम्पनी खोल्ने प्रक्रिया अगाडि बढाइसकेको जानकारी दिनुभयो । कम्पनी खोल्न सहमतिका लाथि अर्थ मन्त्रालयमा पठाइएको जानकारी दिँदै मन्त्री घिसिङले अर्थबाट सहमति आएपछि मन्त्रीपरिषद्बाट निर्णय गराई प्रक्रिया अगाडि बढ्ने बताउनुभयो ।",
      "link": "https://gorkhapatraonline.com/news/184093",
      "image": "https://gorkhapatraonline.com/storage/media/323989/conversions/kailali-2-original-thumb.jpg"
    },
    {
      "slug": "184092",
      "title": "सर्वोत्कृष्ट करदातालाई परिसङ्घको सम्मान",
      "timestamp": 1765929600000,
      "source": "gp",
      "content": "नेपाल उद्योग परिसङ्घले सर्वोत्कृष्ट करदातालाई सम्मान गरेको छ । राष्ट्रिय कर दिवस, २०८२ को अवसरमा उच्च करदातालाई परिसङ्घले सम्मान गरेको हो । सरकारले राष्ट्रिय कर दिवसको अवसरमा कुल १६ जना (संस्था तथा व्यक्ति) लाई उच्च करदाताका रूपमा सम्मान गरेको थियो । सोही उच्च करदातालाई निजी क्षेत्रका तर्फबाट परिसङ्घले सम्मान गरेको हो ।",
      "longContent": "गोरखापत्र समाचारदाता काठमाडौँ, पुस २ गते । नेपाल उद्योग परिसङ्घले सर्वोत्कृष्ट करदातालाई सम्मान गरेको छ । राष्ट्रिय कर दिवस, २०८२ को अवसरमा उच्च करदातालाई परिसङ्घले सम्मान गरेको हो । सरकारले राष्ट्रिय कर दिवसको अवसरमा कुल १६ जना (संस्था तथा व्यक्ति) लाई उच्च करदाताका रूपमा सम्मान गरेको थियो । सोही उच्च करदातालाई निजी क्षेत्रका तर्फबाट परिसङ्घले सम्मान गरेको हो ।मङ्गलबार परिसङ्घ सचिवालयमा आयोजित सम्मान कार्यक्रममा परिसङ्घका अध्यक्ष वीरेन्द्रराज पाण्डेले सर्वोत्कृष्ट करदातालाई सम्मान गर्नुभएको हो । सो अवसरमा उहाँले सर्वोत्कृष्ट करदाता हुनु व्यक्तिगत एवं संस्थागत उपलब्धि मात्रै नभएर राज्यप्रति महìवपूर्ण योगदानसमेत भएको बताउनुभयो । उच्च करदाताका रूपमा राज्यलाई गरेको योगदानको कदर गर्दै परिसङ्घले पनि सम्मान गरेको उहाँले बताउनुभयो । सम्मानित हुनेमा वस्तु निर्यातको कारोबार गर्नेमध्येबाट सबैभन्दा बढी आयकर दाखिला गर्ने डाबर नेपाल प्रालि, विशेष उद्योगमध्ये सबैभन्दा बढी आयकर दाखिला गर्ने युनिलिभर नेपाल लिमिटेड, पर्यटन व्यवसायमध्येबाट सबैभन्दा बढी आयकर दाखिला गर्ने सोल्टी होटेल लिमिटेड छन् । त्यस्तै वस्तु व्यापारको कारोबार गर्नेमध्येबाट सबैभन्दा बढी आयकर दाखिला गर्ने भाटभटेनी सुपरमार्केट एन्ड डिपार्टमेन्टल स्टोर प्रालि, ऊर्जामूलक उद्योगमध्येबाट सबैभन्दा बढी आयकर दाखिला गर्ने भोटेकोशी पावर कम्पनी प्रालिलाई परिसङ्घले सम्मान गरेको छ । यस्तै कृषि एवं पशुपन्छीजन्य उद्योगमध्येबाट सबैभन्दा बढी आयकर दाखिला गर्ने पोसक ब्रिडर फार्म प्रालि, सूचना प्रविधिसम्बन्धी सेवा निर्यातको कारोबार गर्नेमध्येबाट सबैभन्दा बढी आयकर दाखिला गर्ने भेरिस्क नेपाल प्रालि सम्मानित भएका छन् । त्यस्तै एकलौटी फर्ममध्येबाट सबैभन्दा बढी आयकर दाखिला गर्ने थर्ड आई इन्टरनेसनल, बैङ्क वित्तीय संस्था र बिमाको कारोबार गर्नेमध्येबाट सबैभन्दा बढी आयकर दाखिला गर्ने नेपाल इन्भेस्टमेन्ट मेगा बैङ्क, स्वास्थ्य तथा शैक्षिक संस्थामध्येबाट सबैभन्दा बढी आयकर दाखिला गर्ने नोबेल मेडिकल कलेज टिचिङ हस्पिटल परिसङ्घबाट सम्मानित भएका छन् । यसै गरी रेमिटेन्स तथा मनि ट्रान्सफरको कारोबार गर्नेमध्येबाट सबैभन्दा बढी आयकर दाखिला गर्ने आइएमई लिमिटेड, निकायमध्येबाट सबैभन्दा बढी आयकर दाखिला गर्ने नेपाल दूरसञ्चार प्राधिकरण, वार्षिक कारोबार रकम ५० करोड रुपियाँभन्दा बढी एक अर्ब रुपियाँसम्म कारोबार गर्ने कारदातामध्येबाट सबैभन्दा बढी आयकर दाखिला गर्ने सिडिएस एन्ड क्लियरिङ लिलाई सम्मानित गरिएको छ । उच्च करदाता सम्मान कार्यक्रममा परिसङ्घका उपाध्यक्ष राजबहादुर शाह, हेमराज ढकाल, अमित मोर, गभर्निङ काउन्सिल सदस्य विजय शाह, राजस्व समिति सभापति गोपालकुमार अग्रवाल, महानिर्देशक डा. घनश्याम ओझालगायत सहभागी हुनुहुन्थ्यो ।",
      "link": "https://gorkhapatraonline.com/news/184092",
      "image": "https://gorkhapatraonline.com/storage/media/323988/conversions/CNI-Samman-original-thumb.jpg"
    },
    {
      "slug": "184086",
      "title": "सुरुङबाट सम्भावना",
      "timestamp": 1765929600000,
      "source": "gp",
      "content": "सरकारले सडक सञ्जाललाई छोटो, सहज र भरपर्दो बनाउन सुरुङमार्ग निर्माणमा जोड दिएको छ । सुरुङमार्ग निर्माणसँगै मुलुकको सडक पूर्वाधारले पुरानो ढाँचा छोडी अब नयाँलाई आत्मसात् गर्दै छ । अबको राजमार्ग वा सडक खोलाको किनारै किनार वा नदीको तिरैतिर मात्र निर्माण हुने छैनन् । अग्ला डाँडा आउँदा छेड्ने र गहिरा खाल्टा वा खोला आउँदा अग्ला पुल बनाउने गरी निर्माण भइरहेका छन् ।",
      "longContent": "काठमाडौँ, पुस २ गते । सरकारले सडक सञ्जाललाई छोटो, सहज र भरपर्दो बनाउन सुरुङमार्ग निर्माणमा जोड दिएको छ । सुरुङमार्ग निर्माणसँगै मुलुकको सडक पूर्वाधारले पुरानो ढाँचा छोडी अब नयाँलाई आत्मसात् गर्दै छ । अबको राजमार्ग वा सडक खोलाको किनारै किनार वा नदीको तिरैतिर मात्र निर्माण हुने छैनन् । अग्ला डाँडा आउँदा छेड्ने र गहिरा खाल्टा वा खोला आउँदा अग्ला पुल बनाउने गरी निर्माण भइरहेका छन् ।अहिलेसम्म पहुँचका दृष्टिकोणले मात्र निर्माण गरिएका सडक पूर्वाधारहरू अब मुलुकको समृद्धि र विकासलाई तीव्रता दिने उद्देश्यका साथ निर्माण भइरहेको अवस्थामा सुरुङमार्गलाई प्राथमिकता दिइएको छ । अहिले विभिन्न ठाउँमा सुरुङमार्ग निर्माण भइरहेका छन् । थप सुरुङमार्ग निर्माण गर्न विभिन्न ठाउँमा सम्भाव्यता अध्ययन, वातावरण प्रभाव मूल्याङ्कन, विस्तृत परियोजना प्रतिवेदन (डिपिआर) निर्माण तथा आर्थिक स्रोत जुटाउनेलगायत काम भइरहेका छन् । पाँच वटा सुरुङमार्ग निर्माणाधीनसुरुङमार्गसम्बन्धी अध्ययन अनुसन्धान गर्ने सडक विभाग अन्तर्गतको गुणस्तर, अनुसन्धान तथा विकास केन्द्रले अहिले मुलुकभरि पाँच वटा सडक सुरुङमार्ग निर्माणाधीन अवस्थामा रहेको जनाएको छ । केन्द्रका निर्देशक दीप बराहीका अनुसार अहिले काठमाडौँ–तराई/मधेश द्रुतमार्ग आयोजना अन्तर्गत तीन वटा, नागढुङ्गा–सिस्नेखोला सुरुङमार्ग र बुटवल–पाल्पा मार्गको सिद्धबाबामा सुरुङमार्ग निर्माण भइरहेका छन् । काठमाडौँ–तराई/मधेश द्रुतमार्ग आयोजना अन्तर्गत छ वटा सुरुङमार्ग निर्माण गर्नुपर्नेमा अहिले तीन वटा निर्माणका क्रममा छन् भने तीन वटा निर्माणका लागि ठेक्का प्रव्रिmया सुरु भइसकेको छ । मुलुकको रूपान्तरणकारी (गेम चेन्जर) आयोजनाका रूपमा निर्माणाधीन राष्ट्रिय गौरवको आयोजना काठमाडौँ–तराई÷मधेश द्रुतमार्ग आयोजना अन्तर्गत पनि सुरुङमार्ग निर्माणलाई प्राथमिकता दिइएको छ । त्यसै गरी नागढुङ्गा–सिस्नेखोला सुरुङमार्ग आयोजना (२.६७ किलोमिटर) अन्तर्गतको मुख्य संरचना (सुपर स्ट्रक्चर) को काम सम्पन्न भई सञ्चालनको तयारीमा छ । त्यसै गरी बुटवल–पाल्पा मार्ग अन्तर्गत निर्माण भइरहेका सिद्धबाबा सुरुङमार्ग (१.१२ किलोमिटर) छिचोलिएर तीव्र गतिमा काम भइरहेको छ ।अध्ययन सम्पन्नअहिले निर्माणाधीन विभिन्न सुरुङमार्गबाहेक प्रस्तावित थप सात वटा सुरुङमार्ग निर्माणका लागि सम्भाव्यता अध्ययन सम्पन्न भइसकेको गुणस्तर, अनुसन्धान तथा विकास केन्द्रले जनाएको छ । केन्द्रका अनुसार धरान लेउती सुरुङमार्ग, सुनसरी (३.८७ किलोमिटर) को सम्भाव्यता अध्ययन सम्पन्न भइसकेका छन् ।  त्यसै गरी खुटिया–बिपी नगर–दीपायल सुरुङमार्ग कैलाली डोटी (७.०१ किलोमिटर), गोदावरीकुण्ड–काभ्रे–मनेदोभान सुरुङमार्ग ललितपुर काभ्रेपलाञ्चोक (३.६५ किलोमिटर), ब्युँ नरेठाटी सुरुङमार्ग बागलुङ (७.४४ किलोमिटर), प्रवास–जोर्ते सुरुङमार्ग पाल्पा (४ किलोमिटर), कुलेखानी–भीमफेदी सुरुङमार्ग मकवानपुर (३.१६५ किलोमिटर) र खुर्कोट–सिन्धुली (४.९० किलोमिटर) सुरुङमार्ग निर्माणका लागि अध्ययन सम्पन्न भइसकेको छ । आठ वटा सडक सुरुङमार्ग अध्ययन हुँदैकेन्द्रका निर्देशक बराहीका अनुसार अहिले देशभरि प्रस्तावित आठ वटा सुरुङमार्गको अध्ययन भइरहेको छ । उहाँका अनुसार कास्कीको फुस्रेखोला छोरेपाटन (पोखरा) देखि स्याङ्जा गुडीकोला सुरुङमार्गको अध्ययन भइरहेको छ । त्यसै गरी रारा राजर्मागको कुसेपाटन ब्याउलीढुङ्गा (जाजरकोट) र इमिलचा खोला (जुम्ला) सुरुङमार्गको अध्ययन भइरहेको छ । त्यसै गरी ताथली–भक्तपुर–रविओपी (काभ्रे) सुरुङमार्ग, बबई–छिन्चु सुरुङमार्ग (बर्दिया), मझिम्टार–शक्तिखोर (धादिङ–चितवन) सुरुङमार्ग, सुनमाई–राजदुबोल सुरुङमार्ग (इलाम), हेम्जा नयाँपुल सुरुङमार्ग (कास्की) र दुम्कीबास–बर्दघाट सुरुङमार्गको अध्ययन भइरहेको छ । त्यसै गरी बेँसीसहर–नाल्म बेँसी सुरुङमार्ग (लमजुङ–मनाङ), लुम्निनी रारा पर्यटकीय राजमार्ग अन्तर्गत तुलसीपुर लुहाम सुरुङमार्ग र पाँडिनी गाउँपालिकादेखि दुर्गाफाँटा (अर्घाखाँची) सुरुङमार्गको सम्भाव्यता अध्ययन भइरहेको छ ।ढाँचामा नै परिवर्तनको आवश्यकतापूर्वसहसचिव ई. नरेशमान शाक्यले अहिलेसम्म निर्माण गरिएका सडकमा बढी उकालो ओरालो (ग्रेड नमिलेका) हुने गरेको बताउँदै अबको सडक पूर्वाधार निर्माणको ढाँचामा नै परिवर्तन गर्नुपर्नेमा जोड दिनुहुन्छ ।  अब सडक निर्माणका क्रममा अग्लो डाँडा भएको ठाउँमा सुरुङ बनाउने र गहिरो ठाउँमा अग्ला अग्ला पुल बनाउनुको विकल्प नरहेको उहाँको भनाइ छ ।सुरुङमार्गको नयाँ यात्रा सुरुचुरियामाईपछि रोकिएको मुलुकको सुरुङमार्गको यात्रा पुनः सुरु भएको हो । सन् १९१७ मा चुरियामाई सुरुङमार्ग निर्माणपछि मुलुकमा सडक सुरुङमार्गको यात्रा ठप्प नै भएको देखिन्छ । बाराको चुरियामाईदेखि अमलेखगन्जसम्म निर्माण गरिएको चुरियामाई सुरुङलाई एसियाकै पहिलो सडक सुरुङका रूपमा मान्ने गरिन्छ । यसको लम्बाइ २३९ मिटर छ । यो सुरुङमार्ग सन् १९१७ मा खनिएको थियो । यो सुरुङमार्ग इन्जिनियर डिल्लीजङ्ग थापाको डिजाइनमा निर्माण भएको थियो । अहिले यो सुरुङ पर्यटकीय दृष्टिकोणले सर्वसाधारणका लागि खुला गरिएको छ । ४१६ किलोमिटर सुरुङ नेपाल टनेलिङ एसोसिएसनका अनुसार विभिन्न प्रयोजनका लागि मुलुकमा अहिलेसम्म ४१६ किलोमिटर सुरुङको निर्माण भइसकेको छ । एसोसिएसनका अनुसार अहिलेसम्म मुलुकमा सबभन्दा बढी ३५० किलोमिटर हाइड्रोपावर सुरुङ निर्माण भइसकेको छ । त्यसै गरी खानेपानी वितरण सुरुङ २७ किलोमिटर, सिँचाइ सुरुङ २५ किलोमिटर, सडक सुरुङ ११ किलोमिटर, खानी सुरुङ दुई किलोमिटर, ढल निकास सुरुङ ५२२ मिटर र म्युजियम सुरुङ ०.३ किलोमिटर रहेका छन् । त्यसै गरी अहिले ३१२ किलोमिटर विभिन्न प्रकारका सुरुङ निर्माणाधीन अवस्थामा छन् । नेपालको परिपेक्ष्यमा सबभन्दा पहिले १७ औँ शताब्दीमा पाल्पाको अर्गलीमा सिँचाइ सुरुङ निर्माण गरिएको थियो ।",
      "link": "https://gorkhapatraonline.com/news/184086",
      "image": "https://gorkhapatraonline.com/storage/media/323981/conversions/222-original-thumb.jpg"
    },
    {
      "slug": "184465",
      "title": "कञ्चनपुर कारागारमा झडप : घाइतेको सङ्ख्या सात पुग्यो",
      "timestamp": 1766102400000,
      "source": "gp",
      "content": "कञ्चनपुर कारागारमा शुक्रबार दिउँसो झडप हुँदा सात जना कैदीबन्दी घाइते भएका छन् ।",
      "longContent": "भवानीदत्त भट्ट कञ्चनपुर, पुस ४ गते । कञ्चनपुर कारागारमा शुक्रबार दिउँसो झडप हुँदा सात जना कैदीबन्दी घाइते भएका छन् । शुक्रबार दिउँसो ४ बजे कारागारमा कैदीबिच भएको झडपका क्रममा घाइते हुनेको सङ्ख्या सात पुगेको जिल्ला प्रहरी कार्यालयले जनाएको हो । घाइते हुनेमा किरण सिंह, करण कुँवर, दिनेश कुँवर, राजेन्द्र सुनार, संजिव भण्डारी र जनक खड्का रहेका छन् ।जसमध्ये, किरण सिंह, करण कुवँर, दिनेश कुवँर र राजेन्द्र सुधारको अवस्था गम्भीर रहेको प्रहरीले जनाएको छ । गम्भीर घाइते भएका चार जनाको महाकाली प्रादेशिक अस्पतालमा उपचार भइरहेको जिल्ला प्रहरी कार्यालयका प्रवक्ता प्रहरी नायब उपरीक्षक सागर बोहराले जानकारी दिनुभयो । झडपको विषयमा थप अनुसन्धान भइरहेको प्रनाउ बोहराले बताउनुभयो । कारागारमा अहिले तनावग्रस्त अवस्था रहेको प्रहरीले जनाएको छ । प्रहरीले स्थिति नियन्त्रणको प्रयास गरिरहेको जनाएको छ ।",
      "link": "https://gorkhapatraonline.com/news/184465",
      "image": "https://gorkhapatraonline.com/storage/media/324649/conversions/karagar-copy-original-thumb.jpg"
    },
    {
      "slug": "184464",
      "title": "स्वच्छ ऊर्जा प्रवर्द्धनमा जोड",
      "timestamp": 1766102400000,
      "source": "gp",
      "content": "सन् २०४५ सम्म शूल्य कार्वन उत्सर्जन गर्ने तथा दिगो विकास लक्ष्य हासिल गर्न स्वच्छ ऊर्जा प्रविधिहरूको विकासमा जोड दिइएको छ ।",
      "longContent": "काठमाडौँ, पुस ४ गते । सन् २०४५ सम्म शूल्य कार्वन उत्सर्जन गर्ने तथा दिगो विकास लक्ष्य हासिल गर्न स्वच्छ ऊर्जा प्रविधिहरूको विकासमा जोड दिइएको छ । जर्मन विकास नियोग (जिआइजेड)द्वारा आज यहाँ आयोजित ‘नेपालको स्वच्छ ऊर्जा भविष्य, दिगो ऊर्जा चुनौती कोषको उपलब्धि र अवसर’ विषयक छलफल कार्यक्रममा वक्ताहरूले स्वच्छ ऊर्जाको पहुँच विस्तारसँगै बजार निर्देशिक समाधानमार्फत ऊर्जा रुपान्तरणमा जानुपर्नेमा जोड दिएका हुन् । कार्यक्रममा ऊर्जा, जलस्रोत तथा सिँचाइ मन्त्रालयका सचिव चिरञ्जीवी चटौतले नेपालमा स्वच्छ ऊर्जा भविष्य निर्माणका लागि दिगो ऊर्जा चुनौती कोष (सस्टेनेबल एनर्जी च्यालेन्ज फण्ड)ले खेलेको भूमिकाको प्रशंसा गर्नुभयो । उहाँले निजी क्षेत्रलाई ऊर्जा क्षेत्रमा लगानी गर्न कोषले प्रोत्साहन गरेको, नवीन प्रविधिको प्रयोग बढाएको र ग्रामीण तथा दुर्गम क्षेत्रमा स्वच्छ ऊर्जाको पहुँच विस्तार गर्न सहयोग पुगेको बताउनुभयो ।वैकल्पिक ऊर्जा प्रवर्द्धन केन्द्रका कार्यकारी निर्देशक नवराज ढकालले दिगो ऊर्जा चुनौती कोषजस्ता कार्यक्रमले जलवायु परिवर्तनका असर न्यूनीकरण, रोजगारी सिर्जना र आर्थिक विकासमा महत्त्वपूर्ण योगदान दिएको धारणा व्यक्त गर्नुभयो । जिआइजेडका कार्यक्रम प्रबन्धक डा फ््रयाङ्क फेचरले नेपालसँगको सहकार्यलाई निरन्तरता दिँदै स्वच्छ ऊर्जा प्रवर्द्धनमा थप सहयोग गर्ने प्रतिबद्धता जनाउनुभयो । उहाँले दिगो ऊर्जा चुनौती कोषमार्फत साना तथा मध्यमस्तरका ऊर्जा परियोजनालाई वित्तीय तथा प्राविधिक सहयोग प्रदान गरिएको जानकारी दिनुभयो । उक्त कार्यले स्थानीयस्तरमा उद्यमशीलता विकास, ऊर्जा पहुँच विस्तार र दिगो विकास लक्ष्य हासिल गर्न मद्दत पुगेको फेचरको भनाइ छ ।कार्यक्रममा केन्द्रका उपकार्यकारी निर्देशक डा नारायणप्रसाद अधिकारी र उपनिर्देशक शुभलक्ष्मी श्रेष्ठ, जर्मन दूतावासका बेन्जामिन सैडेल, जर्मन विकास नियोग (जिआइजेड)का कार्यक्रम प्रबन्धक डा फेचर, विनका सल्लाहकार उसा मास्के मानन्धर, राष्ट्रिय वाणिज्य बैंकका राजीवमङ्गल जोशी, नेपालस्थित बेलायती दूतावासका साम फेल, ऊर्जा विशेषज्ञ सुमन ढकाललगायत वक्ताले आफ्नो धारणा राख्नुभएको थियो । स्वच्छ, दिगो तथा वातावरणमैत्री ऊर्जा विकासका सम्भावना, हालसम्म भएका उपलब्धि र आगामी अवसरबारे कार्यक्रममा छलफल गरिएको थियो। वक्ताहरूले स्वच्छ ऊर्जामा लगानी बढाउन अझै नीतिगत सुधार, निजी क्षेत्रको सक्रिय सहभागिता र अन्तरराष्ट्रिय साझेदारी आवश्यक रहेको धारणा राखेका थिए । यस्तै, ऊर्जा क्षेत्रमा नवप्रवर्तन, प्रविधि हस्तान्तरण र स्थानीय क्षमताको विकासमा जोड दिनुपर्नेमा धेरैको जोड थियो । कार्यक्रममा दिगो ऊर्जा चुनौती कोषअन्तर्गत सञ्चालनमा आएका परियोजनाका अनुभव, सिकाइ र सफलताका कथा प्रस्तुत गरिएका थिए ।  रासस",
      "link": "https://gorkhapatraonline.com/news/184464",
      "image": "https://gorkhapatraonline.com/storage/media/324636/conversions/BB_KTM_IMG_8270-original-thumb.jpg"
    },
    {
      "slug": "184463",
      "title": "सभापति लामिछाने पार्टी जिम्मेवारीमा फर्कँदै : रास्वपा",
      "timestamp": 1766102400000,
      "source": "gp",
      "content": "राष्ट्रिय स्वतन्त्र पार्टी (रास्वपा)ले उच्च अदालत तुलसीपुरको बुटवल इजलासले पार्टी सभापति रवि लामिछानेलाई थुनामुक्त गर्न दिएको आदेशको स्वागत गर्दै लामिछाने पार्टीको मुख्य जिम्मेवारीमा फर्किने जनाएको छ ।",
      "longContent": "काठमाडौँ, पुस ४ गते । राष्ट्रिय स्वतन्त्र पार्टी (रास्वपा)ले उच्च अदालत तुलसीपुरको बुटवल इजलासले पार्टी सभापति रवि लामिछानेलाई थुनामुक्त गर्न दिएको आदेशको स्वागत गर्दै लामिछाने पार्टीको मुख्य जिम्मेवारीमा फर्किने जनाएको छ । कार्यवाहक सभापति डोलप्रसाद अर्यालले आज विज्ञप्ति जारी गर्दै कानुनी र प्रशासनिक प्रक्रिया पूरा गरी लामिछानेले तत्काल पार्टीको मूल जिम्मेवारीमा फर्कने बताउनुभयो । उहाँले पार्टी विधिको शासन, कानुनी सर्वोच्चता र न्यायिक प्रक्रियाप्रति सधैँ प्रतिबद्ध रहेको उल्लेख समेत गर्नुभएको छ । “उच्च अदालत तुलसीपुरको बुटवल इजलासले बिहीबार पार्टी सभापति रवि लामिछानेलाई थुनामुक्त गर्न दिएको आदेशप्रति राष्ट्रिय स्वतन्त्र पार्टी सम्मान व्यक्त गर्दछ”, विज्ञप्तीमा कार्यवाहक सभापति अर्यालले भन्नुभएको छ, “कानुनी र प्रशासनिक प्रक्रिया पूरा भएपछि सभापति लामिछाने पार्टीको मुख्य जिम्मेवारीमा फर्किनुहुनेछ ।”  रासस",
      "link": "https://gorkhapatraonline.com/news/184463",
      "image": "https://gorkhapatraonline.com/storage/media/324635/conversions/rrrr-original-thumb-(1)-original-thumb.jpg"
    },
    {
      "slug": "184462",
      "title": "निर्वाचन सुनश्चित भइसकेको छ, अब शङ्का नगर्नुस् : मन्त्री खरेल",
      "timestamp": 1766102400000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले मुलुक अनिश्चतताको बाटोबाट निश्चितताको सकारात्मक मार्गतर्फ अघि बढिरहेको  बताउनुभएको छ ।",
      "longContent": "काठमाडौँ,  पुस ४ गते । सञ्चार तथा सूचना प्रविधिमन्त्री जगदीश खरेलले मुलुक अनिश्चतताको बाटोबाट निश्चितताको सकारात्मक मार्गतर्फ अघि बढिरहेको  बताउनुभएको छ । गत भदौ २३ र २४ गते भएको जेनजी आन्दोलनका क्रममा जनधनको क्षतिका कारण सृजित भय र अशान्तको अवस्थालाई छोटो समयमै सरकारले सामान्यीकरण गर्न सफल भएको उल्लेख गर्नुभयो ।वर्तमान सरकार गठनको १०० दिनका सन्दर्भमा मन्त्री खरेलले जेनजी आन्दोलनमा ७६ जनाको निधन र प्रारिम्भक अनुमानअनुसार ८४ अर्बभन्दा बढीको भौतिक क्षति भएको अवस्थाबाट यहाँसम्म ल्याउन सरकारले समन्वयकारी भूमिका निर्वाह गरेको बताउनुभयो । उहाँले आमजनमानसमा पनि डर र त्रास कम हुँदै गएको र समाज सकारात्मक दिशातर्फ उन्मुख भइरहेको स्पष्ट पार्नुभयो । आगामी फागुन २१ गते निर्वाचन, सुशासन कायम र भ्रष्टाचार नियन्त्रणलगायत कार्यदेशसहित जेनजी आन्दोलनको जगमा वर्तमान सरकार गठन भएको पृष्ठभूमि उल्लेख गर्दै सञ्चारमन्त्री खरेलले निर्वाचनको सुनश्चितता भइसकेकाले अब शङ्का नगर्न आग्रह गर्नुभयो ।“आगामी फागुन २१ हुने प्रतिनिधिसभा सदस्यको निर्वाचनका लागि निर्वाचन आयोगले कार्यतालिका बनाएर काम गरिरहेको छ । राजनीतिक दलहरू उत्साहजनक रूपमा निर्वाचनमा होमिइरहेको अवस्था छ । जनता पनि निर्वाचनप्रति उत्साहित छन्”, उहाँले भन्नुभयो, “निर्वाचनका लागि आठ लाखभन्दा बढी नयाँ मतदाता थपिएका छन् । आवश्यक स्रोतसाधन र जनशक्तिको व्यवस्थापन भइसकेकाले निर्वाचन सुनिश्चित भएको छ ।” सरकार निर्वाचनका लागि प्रतिबद्ध रही निर्वाचन आयोग, सुरक्षा निकायका लागि आवश्यक बजेटको व्यवस्था गरिसकेको उहाँको भनाइ थियो । मन्त्री खरेलले निर्धारित समयमै निर्वाचन गराउन राजनीतिक दल, सरोकारवाला संस्थालगायतसँग वार्ता भइरहेको पनि उल्लेख गर्नुभयो ।मन्त्री खरेलले सरकारले पाएको अर्को कार्यदेशअनुसार सुशासन कायम गर्ने सिलसिलामा खर्चमा मितव्ययी हुने र आवश्यकता बाहिरका आयोजनाको बजेट कटौती गरिरहेको बताउनुभयो । साथै सार्वजनिक सेवा प्रवाहलाई प्रभावकारी बनाउन पनि सरकारले ध्यान दिएको उहाँको भनाइ छ । “भ्रष्टाचार नियन्त्रणका सम्बन्धमा विगत जस्तो सरकारबाट राज्यका निकायलाई हुने दबाब र प्रभावमा पार्ने काम भएको छ्रैन, अख्तियार दुरूपयोग अनुसन्धान आयोगलाई स्वतन्त्र ढङ्गले काम गर्ने वातावरण मिलाएको छ । फलस्वरूप १०० दिनमा ३० भन्दा बढी ठूला भ्रष्टाचारसम्बन्धी मुद्दा दर्ता भएका छन्”, उहाँले भन्नुभयो, “सरकारअन्तर्गतका निकाय केन्द्रीय अनुसन्धान ब्यूरो, राष्ट्रिय सतर्कता केन्द्रले स्वतन्त्र र व्यावसायिक ढङ्गले काम गरिरहेका छन् ।”मन्त्री खरेलले जेनजी आन्दोलनका क्रममा उठाइएको मुद्दा सम्बोधन गर्ने क्रममा जेनजी पुस्तासँग महत्त्वपूर्ण समझदारी भएको बताउनुभयो ।जेनजी विद्रोह हो की आन्दोलन भन्ने अन्योलतालाई चिर्दै सरकारले जनआन्दोलनको मान्यता दिएको उहाँको भनाइ थियो । त्यो विषय राजपत्रमा प्रकाशित भइसकेको उहाँले उल्लेख गर्नुभयो । आन्दोलनका क्रममा भएको जधनधनको क्षतिको छानबिन गर्न आयोग गठन भइ विधि, प्रक्रिया र कानुनसम्मत ढङ्गले काम भइरहेको जनाउँदै उहाँले आयोगको कार्यक्षेत्र सरकारले मिच्न नपाउने र आयोगले स्वतन्त्र रूपले काम गर्ने बताउनुभयो । आयोगको काममा सरकारले हस्तक्षेप गर्न नमिल्ने उहाँको भनाइ थियो । आसन्न निर्वाचनमा ९९ प्रतिशतभन्दाबढी राजनीतिक दलको सहमति रहेको जनाउँदै उहाँले भन्नुभयो, “सोहीअनुसारको दलहरूले आ–आफ्नो उम्मेदवारको नाम सिफारिस गरिरहनुभएको छ । कतिपयले समानुपातिक सूचीभित्र पर्ने उम्मेदवारको बारेमा छलफल गरिसक्नुभएको छ । कैयौँ राजनीतिक दल गाउँदेखि सहरसम्म स्थानीयदेखि केन्द्रसम्म चुनावी अभियानमा होमिसकेका छन् ।”केही दलले चुनाव अगावै महाविधशेन सम्पन्न गरेर नेतृत्व चयन गरिसकेका बताउँदै उहाँले केही राजनीतिक दलले भने सुरक्षा चासो देखाएको बताउनुभयो ।मन्त्री खरेलले भन्नुभयो, “केही दलले निर्वाचनको वातावरण सँग जोडेर केही हतियार र कैदी बाहिर छन् भनी  चासो देखाएका छन् । उहाँहरूले चुनावमा भाग लिन्नौँ भनेका छैनन् । उहाँहरू निर्वाचन र लोकतन्त्रप्रति विश्वास राख्ने पार्टी हो भनिरहेको बेला हामीले शङ्का गर्न मिल्दैन ।” भयरहित वातावरणमा निर्वाचन हुनुपर्छ भन्ने दलको चासो सरकारले बुझेको स्पष्ट गर्दै नेपाल सरकारका प्रवक्ता खरेलले भन्नुभयो, “पूर्णरूपमा निस्पक्ष, स्वतन्त्र र धाँधलिरहित चुनाव गराउनेमा सबै राजनीतिक दल र जनतालाई सरकारको प्रतिबद्धता व्यक्त गर्छ ।” उहाँले अधिकांश फरार कैदी कारागारमा फर्किसकेको उल्लेख गर्दै चुनावको अवधिसम्म सबै कैदीलाई कारागारमा फर्काउनेमा प्रतिबद्धता जनाउनुभयो । यसका लागि त्यसमा गृह प्रशासन लागिरहेको उहाँको भनाइ छ । रासस",
      "link": "https://gorkhapatraonline.com/news/184462",
      "image": "https://gorkhapatraonline.com/storage/media/324634/conversions/4-original-thumb.jpg"
    },
    {
      "slug": "184460",
      "title": "मानसिक स्वास्थ्यबारे खुलेर कुरा गर्न सञ्चारमन्त्री खरेलको आग्रह",
      "timestamp": 1766102400000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलले मानसिक स्वास्थ्यबारे बहस गर्न र सबैले खुलेर कुरा गर्न अपिल गर्नुभएको छ ।",
      "longContent": "काठमाडौँ, पुस ४ गते । सञ्चार तथा सूचना प्रविधि मन्त्री जगदीश खरेलले मानसिक स्वास्थ्यबारे बहस गर्न र सबैले खुलेर कुरा गर्न अपिल गर्नुभएको छ ।सरकारले सञ्चालन गरिरहेको ‘मानसिक स्वास्थ्य सचेतना अभियान’ को सन्दर्भमा आज एक भिडियो सन्देश जारी गर्दै उहाँले मानसिक स्वास्थ्यबारे नजिकका मान्छेसँग खुलेर कुरा गर्न आग्रह गर्नुभयो । उहाँले भन्नुभयो, “मानसिक स्वास्थ्यबारे खुलेर कुरा गरौँ, सबैभन्दा ठूलो औषधी मनको कुरा अरुसँग साझा गर्नु हो । मानसिक स्वास्थ्यबारे आजैबाट बहस र चर्चा गरौँ । रोकथाम तथा उपचारको पाटोमा कुरा गरौँ जसले गर्दा मानसिक स्वास्थ्य समस्यालाई सामाना गर्न सहज हुन्छ ।”पछिल्लो समय मानसिक स्वास्थ्य समस्या विशेषगरी कोभिड र जेनजी आन्दोलन पछाडि अझ सरोकारको विषय बनिरहेको उल्लेख गर्दै उहाँले स्वास्थ्य मन्त्रालयले सञ्चालन गरेको मानसिक स्वास्थ्य सचेतना अभियानमा सबैजना एकीकृत भएर लाग्न आग्रह गर्नुभयो ।“मानसिक स्वास्थ्य सबैका लागि महत्वपूर्ण सरोकारको विषय बनिरहेको छ । नेपालको ठूलो जनसङ्ख्या आफ्नो जीवनकालमा कुनै न कुनै रुपमा मानसिक स्वास्थ्य समस्याबाट ग्रसित हुन सक्ने अवस्था छ । त्यसैले मानसिक स्वास्थ्यलाई अत्यन्त महत्वका साथ र हेर्न जरुरी छ”, उहाँले भन्नुभयो।स्वास्थ्य तथा जनसङ्ख्या मन्त्रालयले यही मङ्सिर २४ देखि फागुन ३० सम्म ‘स्वास्थ्य मन, स्वास्थ्य जीवन–मनको कुरा गरौँ भन्ने नारासहित मानसिक स्वस्थ्य सचेतना अभियान सञ्चालन गरिरहेको छ । यस अभियानको उद्देश्य मानसिक स्वास्थ्य सेवालाई प्राथमिक स्वास्थ्य सेवासँग एकीकृत गर्दै सबै नागरिकको पहुँचमा यो सेवा पुर्याउनु र खुला संवादको संस्कृतिलाई प्रोत्साहन गर्नु हो ।",
      "link": "https://gorkhapatraonline.com/news/184460",
      "image": "https://gorkhapatraonline.com/storage/media/324631/conversions/Jagdhis-kharel-20--original-thumb.jpg"
    },
    {
      "slug": "184459",
      "title": "एमालेको काँधमा ठूलो जिम्मेवारी छ : अध्यक्ष ओली",
      "timestamp": 1766102400000,
      "source": "gp",
      "content": "नेपाल कम्युनिष्ट पार्टी (एमाले) का अध्यक्ष केपी शर्मा ओलीले मुलुकको विषम परिस्थितिमा पार्टीको काँधमा  ठूलो  जिम्मेवारी रहेको बताउनुभएको छ ।",
      "longContent": "काठमाडौ, पुस ४ गते । नेपाल कम्युनिष्ट पार्टी (एमाले) का अध्यक्ष केपी शर्मा ओलीले मुलुकको विषम परिस्थितिमा पार्टीको काँधमा  ठूलो  जिम्मेवारी रहेको बताउनुभएको छ । पार्टीको ११ औँ महाधिवेशनबाट निर्वाचित नवनिर्वाचित केन्द्रीय कमिटीको प्रथम बैठकलाई आज यहाँ सम्बोधन गर्दै उहाँले केन्द्रीय कमिटीले निष्ठा र उत्साहका साथ उक्त जिम्मेवारी पूरा गर्नुपर्ने बताउनुभयो । अध्यक्ष ओलीले पार्टीको ११औँ महाधिवेशन भव्यता र हरेक कोणबाट सफल भएको दाबी गर्नुभयो । उहाँले पार्टीभित्र समय समयमा केही समस्या देखिए पनि  आगामी दिनमा त्यस्ता कमजोरी प्रकट नहुन् भन्नेमा सबै सचेत रहनुपर्नेमा जोड दिनुभयो । “हाम्रो एक आवाज हुनुपर्दछ, दोस्रो विधान महाधिवेशनले पास गरेको नीतिअनुसार अगाडि बढ्ने छौँ । बेतालमा, बेसुरमा होइन, हामी तालमा अगाडि बढ्ने छौँ”, अध्यक्ष ओलीको भनाइ थियो ।  उहाँले पार्टीभित्रका असन्तुष्टि सार्वजनिक सञ्चार माध्यममा गएर नपोख्न र केही, असहमति र असन्तुष्टि भए नेतृत्वसमक्ष मौखिक वा लिखत रूपमा पेस गर्न आग्रह गर्नुभयो । “समाज र सामाजिक प्राणी हुनुको नाताले अनुशासन अपरिहार्य छ । उन्नत समाज निर्माणको अग्रदस्ता राजनीतिक पार्टी र तीमध्ये पनि अग्रदस्ताको रूपमा रहेको एमालेभित्र दृढ अनुशासन अपरिहार्य छ । यसमा हामी सबै जिम्मेवार ढङ्गले सचेत रहनुपर्छ”, अध्यक्ष ओलीले भन्नुभयो,“एमाले झण्डा ओढेर सिंहदरबार जलाउने जस्तो अनुशासनहीन पार्टी होइन । सामूहिक प्रयास र हितकाविरुद्ध मेरो निजी कुरा भनेर चल्न मिल्दैन । अब पार्टीको बैठक पनि अति अनुशासित रूपमा चल्ने छ ।”एमालेकाविरुद्ध अनेक भ्रम फिँजाइएको बताउँदै उहाँले यस्ता कुराबाट प्रभावित नहुन नेताहरूलाई आग्रह गर्नुभयो । अब एमालेभित्र कुनै गुट र प्यानल नभएको भन्दै अध्यक्ष ओलीले एक ढिक्का भएर अगाडि बढ्ने स्पष्ट पार्नुभयो । हाल देश अप्ठेरो अवस्थामा रहेको उल्लेख गर्दै अध्यक्ष ओलीले त्यो अप्ठेरोबाट सहज बाटोमा ल्याउने काम एमालेले नै गर्ने जिकिर गर्नुभयो । रासस",
      "link": "https://gorkhapatraonline.com/news/184459",
      "image": "https://gorkhapatraonline.com/storage/media/324629/conversions/202512191624-02dc79e3-fe96-4d09-b077-828b768bd592_medium-original-thumb.jpg"
    },
    {
      "slug": "184457",
      "title": "राष्ट्रपतिद्वारा प्रतिनिधिसभा सदस्य निर्वाचन (पहिलो संशोधन) अध्यादेश २०८२ जारी",
      "timestamp": 1766102400000,
      "source": "gp",
      "content": "राष्ट्रपति रामचन्द्र पौडेलले आज प्रतिनिधिसभा सदस्य निर्वाचन (पहिलो संशोधन) अध्यादेश २०८२ जारी गर्नुभएको छ ।",
      "longContent": "काठमाडौँ, पुस ४ गते । राष्ट्रपति रामचन्द्र पौडेलले आज प्रतिनिधिसभा सदस्य निर्वाचन (पहिलो संशोधन) अध्यादेश २०८२ जारी गर्नुभएको छ । राष्ट्रपति कार्यालयका प्रवक्ता प्रदीपकुमार कोइरालाका अनुसार राष्ट्रपति पौडेलले संविधानको धारा ११४ को उपधारा(१) बमोजिम मन्त्रिपरिषद्को सिफारिसमा सो अध्यादेश जारी गर्नुभएको हो ।",
      "link": "https://gorkhapatraonline.com/news/184457",
      "image": "https://gorkhapatraonline.com/storage/media/324627/conversions/ANI_4129-2048x1362-original-thumb.jpg"
    },
    {
      "slug": "184455",
      "title": "चौध दिनदेखि बेपत्ता राईको खोजीका लागि परिवारको आग्रह",
      "timestamp": 1766102400000,
      "source": "gp",
      "content": "ललितपुरको ढोलाहिटीबाट गत मङ्सिर २१ गतेदेखि बेपत्ता १६ वर्षीय साहिल राईको खोजीका लागि परिवारले आग्रह गरेको छ ।",
      "longContent": "काठमाडौँ, पुस ४ गते । ललितपुरको ढोलाहिटीबाट गत मङ्सिर २१ गतेदेखि बेपत्ता १६ वर्षीय साहिल राईको खोजीका लागि परिवारले आग्रह गरेको छ ।उदयपुरको बेलका नगरपालिका-३ घर भई हाल ललितपुरको ढोलाहिटी बस्दै आएका राई हराएको १४ दिनसम्म पनि सम्पर्कमा नआएपछि परिवारले खोजीका लागि आग्रह गरेको हो । निजका दाई सलिन राईले खोजीका लागि मङ्सिर २३ गते नै जिल्ला प्रहरी परिसर ललितपुरमा आग्रह गरिएकामा हालसम्म पत्ता नलागेपछि कसैले देखेमा नजिकको प्रहरीलाई खबर गरिदिन वा आफूलाई सम्पर्कका लागि आग्रह गर्नुभएको हो ।  “मेरो भाई पहिलो पटक यसरी सम्पर्कविहीन भएको हो । ऊ बा प्र ०२ ०५५ प ४७५९ नं को स्कूटरसहित कसैलाई नभनी आफूखुसी हिँडेकामा हालसम्म भेटाउन सकेका छैनौँ”, राईले भन्नुभयो,“हामीले आफ्नो स्रोतबाट सबै ठाउँ खोजी गरिरहेका छौँ, कसैले देख्नु वा भेट्नुभएमा नजिकको प्रहरी वा मेरो मोबाइल नं ९७६२४२९८९९ मा सम्पर्क गरिदिन सबैलाई आग्रह छ ।” रासस",
      "link": "https://gorkhapatraonline.com/news/184455",
      "image": "https://gorkhapatraonline.com/storage/media/324624/conversions/WhatsApp-Image-2025-12-19-at-2.30.17-PM-original-thumb.jpg"
    },
    {
      "slug": "184453",
      "title": "स्वास्थ्य परीक्षण शुल्कमा पुनरावलोकन गर्दै मन्त्रालय",
      "timestamp": 1766102400000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले वैदेशिक रोजगारी जाने कामदारको स्वास्थ्य परीक्षण शुल्कमा पुनरावलोकन गर्ने भएको छ ।",
      "longContent": "काठमाडौँ, पुस ४ गते ।श्रम, रोजगार तथा सामाजिक सुरक्षा मन्त्रालयले वैदेशिक रोजगारी जाने कामदारको स्वास्थ्य परीक्षण शुल्कमा पुनरावलोकन गर्ने भएको छ ।अन्तरराष्ट्रिय आप्रवासन दिवसका सन्दर्भमा आज मन्त्रालयमा आयोजित कार्यक्रममा मन्त्री राजेन्द्रसिंह भण्डारीले वैदेशिक रोजगारमा जानेका लागि निर्धारित स्वास्थ्य परीक्षण शुल्क अत्यन्तै महंगो भएको उल्लेख गर्दै पछिल्लो पटक भएको शुल्क वृद्धिमा पुनारवालोकन गर्नका लागि प्रक्रिया अगाडि बढाइएको बताउनुभयो । “स्वास्थ्य परीक्षण शुल्क चर्को भएको कुरा आएको छ, शुल्क वृद्धि खारेजको प्रक्रियामा जाँदैछौ”, उहाँले भन्नुभयो । मन्त्रालयले केही समय अघि ६ हजार ५०० रहेको शुल्क बढाएर नौ हजार ५००  बनाएको थियो ।मन्त्री भण्डारीले वैदेशिक रोजगारी जानेहरुलाई सीपमुलक तालिम दिने बाहानामा विभिन्न ठगीका घटना बढेको उल्लेख गर्दै सरकारले आफैले तालिम दिने विषयमा पनि सोचिरहेको बताउनुभयो ।उहाँले वैदेशिक रोजगारीका नाममा हुने ठगी नियन्त्रणमा संयन्त्रगत रुपमा काम सुरु गरिएको पनि उल्लेख गर्नुभयो । कार्यक्रममा मन्त्रालयका सचिव डा कृष्णहरि पुस्करले मानव अधिकार हरेक श्रमिकको अधिकार भएकाले सम्मानजनक रुपमा श्रम गर्न पाउनुपर्नेमा जोड दिनुभयो । श्रमिकको अधिकार सुनिश्चित गर्न वैदेशिक रोजगार व्यवसायी, मानव अधिकार सञ्जाल, संघसस्थालगायत निजी क्षेत्रको हातेमालोबाट मात्रै सम्भव हुने उहाँको भनाइ थियो । वैदेशिक रोजगार व्यवसायी सङ्घका अध्यक्ष भुवनसिंह गुरुङले वैदेशिक रोजगारका नयाँ गन्तव्यमा रोजगार गर्न जान पाउने मानव अधिकारलाई राज्यले सहज बनाउनु पर्नेमा जोड दिनुभयो ।मन्त्रालयका उपसचिव महेश पराजुली र संयुक्त राष्ट्र विकास कार्यक्रम (युएनडीपि)का प्रतिनिधि टेक टमाटाले श्रम र मानव अधिकारका विषयमा कार्यपत्र प्रस्तुत गर्नुभएको थियो । मन्त्रालयले अन्तरराष्ट्रिय आप्रवासन दिवस पुस ७ गतेसम्म विभिन्न कार्यक्रम गरेर मनाइरहेको छ । रासस",
      "link": "https://gorkhapatraonline.com/news/184453",
      "image": "https://gorkhapatraonline.com/storage/media/324619/conversions/823-1591155158laborministry-copy11651749703-original-thumb.jpg"
    },
    {
      "slug": "184451",
      "title": "उपचार खर्चको सोधभर्नाका लागि विवरण बुझाउन अस्पताललाई आग्रह",
      "timestamp": 1766102400000,
      "source": "gp",
      "content": "जेनजी घाइतेको उपचार गराएका अस्पतालाई उपचार खर्चको सोधभर्नाका लागि विवरण बुझाउन स्वास्थ्य जनसंख्या मन्त्रालयले आग्रह गरेको छ ।",
      "longContent": "काठमाडौँ, पुस ४ गते । जेनजी घाइतेको उपचार गराएका अस्पतालाई उपचार खर्चको सोधभर्नाका लागि विवरण बुझाउन स्वास्थ्य जनसंख्या मन्त्रालयले आग्रह गरेको छ । मन्त्रालयका प्रवक्ता डा.प्रकाश बुढाथोकीले विज्ञप्ति जारी गर्दै जेनजी आन्दोलनमा घाइते भएकाको उपचार गराएका अस्पतालाई उपचार खर्चको सोधभर्नाका लागि विवरण बुझाउन स्वास्थ्य जनसंख्या मन्त्रालयले आग्रह गर्नुभएको हो । डा.बुढाथोकीका अनुसार हालसम्म ८० वटा अस्पतालबाट दुई हजार पाँच सय २३ जेनजी आन्दोलनमा घाइते भएका बिरामीको उपचार भएको छ । जसमध्ये २३ वटा अस्पतालबाट मात्र उपचार खर्चको सोधभर्नाका लागि विवरण प्राप्त भएको डा.बुढाथोकीको भनाइ छ । उहाँका अनुसार बाँकी अस्पतालबाट विवरण आउन बाँकी छ । जेनजी घाइते बिरामी, आफ्न्तबाट गुनासो आइरहकाले मन्त्रालयले यस्तो आग्रह गरेको हो । जेनजी घाइते बिरामीको निःशुल्क उपचार गरेका अस्पतालहरूले हालसम्म मन्त्रालयमा घाइते बिरामी तथा उपचारको विवरण नपठाएको भएमा साथै घाइते बिरामीको विवरण फरक परेको वा छुटेको भएमा आफ्नो दर्ता रजिस्टरको रेकर्ड रुजु गरी आधिकारिक पत्र सहित सो विवरण पुस १० गतेभित्र मन्त्रालयको इमेलमार्फत पठाउन अनुरोध गरेको छ ।  निःशुल्क उपचार गरेका अस्पतालले मङ्सिर मसान्तसम्मको उपचारमा लागेको खर्चको विस्तृत विवरण सोधभर्ना लागि पुस १० गतेसम्म मन्त्रालयमा पठाउनुहुन तथा पुस महिनादेखि मासिक रुपमा पठाउन पर्ने छ ।    निःशुल्क उपचार गर्ने स्वघोषणा पछि पूर्ण रुपमा निःशुल्क उपचार गरेका अस्पतालहरुले पनि सोको विवरण मन्त्रालयमा पुस १० गतेभित्र पठाउन मन्त्रालयको अनुरोध छ । डा.बुढाथोकीले साथै उपचारका क्रममा औषधी र उपचारमा व्यक्तिगत खर्च भएकाको हकमा उपचार गरेको अस्पतालले नै घाइतेहरुलाई खर्च प्रदान गर्नुहुन तथा सोको सोधभर्नाका लागि विस्तृत विवरण (बिल सहित ) प्रमाणित गरी मन्त्रालयमा पुस सात गतेभित्र पेश गर्न अनुरोध गर्नुभएको छ । साथै असोज १२ गतेदेखि १६ वटा संघिय अस्पताल तथा प्रतिष्ठानमा जेनजी घाइते बिरामीहरुको फलो अपका लागि सरकारले सञ्चालन गरेको जेनजी क्लिनिकमार्फत स्वास्थ्य सेवा लिनुहुन तथा जेनजी घाइतेहरुको स्वास्थ्य उपचारलाई थप प्रभावकारी बनाउन सबै सरकारी अस्पतालले फलोअपमा आउने घाइते बिरामीको परिपत्र अनिवार्य हेरी निशुल्क उपचार गर्नु आग्रह गरेको छ ।  जेनजी घाइतेको परिचयपत्र लिएकाहरुले मात्र स्वास्थ्य उपचार, राहत र वर्गीकरणका समावेश हुने भएकाले जेनजी घाइते सबैलाई परिचयपत्रका  लागि गृह मन्त्रालय वा जिल्ला प्रशासन कार्यालयमा सम्र्पक गर्न मन्त्रालयको आग्रह छ ।",
      "link": "https://gorkhapatraonline.com/news/184451",
      "image": "https://gorkhapatraonline.com/storage/media/324618/conversions/swasthye-mantralaye-final-original-thumb.jpg"
    },
    {
      "slug": "184450",
      "title": "स्वच्छ ऊर्जाको पहुँच विस्तारमा जोड",
      "timestamp": 1766102400000,
      "source": "gp",
      "content": "सन् २०४५ सम्म शूल्य कार्बन उत्सर्जन गर्ने तथा दिगो विकास लक्ष्य हासिल गर्न स्वच्छ ऊर्जा प्रविधिहरूको विकासमा जोड दिइएको छ ।",
      "longContent": "काठमाडौँ,  पुस ४ गते । सन् २०४५ सम्म शूल्य कार्बन उत्सर्जन गर्ने तथा दिगो विकास लक्ष्य हासिल गर्न स्वच्छ ऊर्जा प्रविधिहरूको विकासमा जोड दिइएको छ । जर्मन विकास नियोग (जिआइजेड) द्वारा आज यहाँ आयोजित ‘नेपालको स्वच्छ ऊर्जा भविष्य, दिगो ऊर्जा चुनौती कोषको उपलब्धि र अवसर’ विषयक छलफल कार्यक्रममा वक्ताहरूले स्वच्छ ऊर्जाको पहुँच विस्तारसँगै बजार निर्देशिक समाधानमार्फत ऊर्जा रुपान्तरणमा जानुपर्नेमा जोड दिएका हुन् । कार्यक्रममा ऊर्जा, जलस्रोत तथा सिँचाइ मन्त्रालयका सचिव चिरञ्जीवी चटौतले नेपालमा स्वच्छ ऊर्जा भविष्य निर्माणका लागि दिगो ऊर्जा चुनौती कोष (सस्टेनेबल एनर्जी च्यालेन्ज फण्ड) ले खेलेको भूमिकाको प्रशंसा गर्नुभयो । उहाँले निजी क्षेत्रलाई ऊर्जा क्षेत्रमा लगानी गर्न कोषले प्रोत्साहन गरेको, नवीन प्रविधिको प्रयोग बढाएको र ग्रामीण तथा दुर्गम क्षेत्रमा स्वच्छ ऊर्जाको पहुँच विस्तार गर्न सहयोग पुगेको बताउनु भयो ।वैकल्पिक ऊर्जा प्रवर्द्धन केन्द्रका कार्यकारी निर्देशक नवराज ढकालले दिगो ऊर्जा चुनौती कोषजस्ता कार्यक्रमले जलवायु परिवर्तनका असर न्यूनीकरण, रोजगारी सिर्जना र आर्थिक विकासमा महत्त्वपूर्ण योगदान दिएको धारणा व्यक्त गर्नुभयो । जिआइजेडका कार्यक्रम प्रबन्धक डा फ््याङ्ग फेचरले नेपालसँगको सहकार्यलाई निरन्तरता दिँदै स्वच्छ ऊर्जा प्रवर्द्धनमा थप सहयोग गर्ने प्रतिबद्धता जनाउनु भयो । उहाँले दिगो ऊर्जा चुनौती कोषमार्फत साना तथा मध्यमस्तरका ऊर्जा परियोजनालाई वित्तीय तथा प्राविधिक सहयोग प्रदान गरिएको जानकारी दिनुभयो । उक्त कार्यले स्थानीयस्तरमा उद्यमशीलता विकास, ऊर्जा पहुँच विस्तार र दिगो विकास लक्ष्य हासिल गर्न मद्दत पुगेको फेचरको भनाइ छ ।कार्यक्रममा केन्द्रका उपकार्यकारी निर्देशक डा नारायणप्रसाद अधिकारी र उपनिर्देशक शुभलक्ष्मी श्रेष्ठ, जर्मन दूतावासका बेन्जामिन सैडेल, जर्मन विकास नियोग (जिआइजेड) का कार्यक्रम प्रबन्धक डा फेचर, विनका सल्लाहकार उसा मास्के मानन्धर, राष्ट्रिय वाणिज्य बैंकका राजीवमङ्गल जोशी, नेपालस्थित बेलायती दूतावासका साम फेल, ऊर्जा विशेषज्ञ सुमन ढकाललगायत वक्ताले आफ्नो धारणा राख्नुभएको थियो । स्वच्छ, दिगो तथा वातावरणमैत्री ऊर्जा विकासका सम्भावना, हालसम्म भएका उपलब्धि र आगामी अवसरबारे कार्यक्रममा छलफल गरिएको थियो । वक्ताहरूले स्वच्छ ऊर्जामा लगानी बढाउन अझै नीतिगत सुधार, निजी क्षेत्रको सक्रिय सहभागिता र अन्तरराष्ट्रिय साझेदारी आवश्यक रहेको धारणा राखेका थिए । यस्तै, ऊर्जा क्षेत्रमा नवप्रवर्तन, प्रविधि हस्तान्तरण र स्थानीय क्षमताको विकासमा जोड दिनुपर्नेमा धेरैको जोड थियो । कार्यक्रममा दिगो ऊर्जा चुनौती कोषअन्तर्गत सञ्चालनमा आएका परियोजनाका अनुभव, सिकाइ र सफलताका कथा प्रस्तुत गरिएका थिए ।  रासस",
      "link": "https://gorkhapatraonline.com/news/184450",
      "image": "https://gorkhapatraonline.com/storage/media/324614/conversions/BB_KTM_IMG_8270-original-thumb.jpg"
    },
    {
      "slug": "184439",
      "title": "नेपाल चिकित्सक सङ्घद्वारा उम्मेदवारको नामावली सार्वजनिक",
      "timestamp": 1766102400000,
      "source": "gp",
      "content": "नेपाल चिकित्सक सङ्घ, केन्द्रीय कार्यकारिणी समितिको निर्वाचनका लागि उम्मेदवारहरुको नामावली सार्वजनिक गरिएको छ ।",
      "longContent": "काठमाडौँ, पुस ४ गते । नेपाल चिकित्सक सङ्घ, केन्द्रीय कार्यकारिणी समितिको निर्वाचनका लागि उम्मेदवारहरुको नामावली सार्वजनिक गरिएको छ ।आगामी माघमा हुने सङ्घको निर्वाचनका लागि विभिन्न पदमा उम्मेदवारी दर्ता गराएकाहरुको प्रारम्भिक नामावली सार्वजनिक गरिएको हो ।सङ्घले प्रेस विज्ञप्ति जारी गर्दै कूल १९ पदमा निर्वाचन हुने जनाएको छ । निर्वाचनका लागि अध्यक्ष पदमा १ जना, वरिष्ठ उपाध्यक्षमा १ जना, उपाध्यक्षमा ७ (प्रत्येक प्रदेशबाट १÷१ जना प्रादेशिक संयोजकसमेत रहने गरी) , महासचिव १ जना, कोषाध्यक्ष १ जना, महासचिव १ जना, सह–कोषाध्यक्ष १ जना, सदस्य –६ जना गरी १९ पदका लागि उम्मेदवारहरुले नाम दर्ता गराएका छन् ।अध्यक्षमा डा. बद्री रिजाल, डा.मङ्गल रावल र डा.नारायणप्रसाद भुसाल अध्यक्ष पदका लागि भिड्दैछन् । सङ्घको निर्वाचन काठमाडौँ उपत्यका बाहिर आगामी २ र ३ माघ र काठमाडौँ उपत्यकाभित्र १५, १६ र १७ माघमा हुनेछ ।",
      "link": "https://gorkhapatraonline.com/news/184439",
      "image": "https://gorkhapatraonline.com/storage/media/324584/conversions/Chikitsak-sangh-original-thumb.jpg"
    },
    {
      "slug": "184423",
      "title": "राष्ट्रपति पौडेलद्वारा १३ औँ किन्डर ओलम्पिक मस्कटको अनावरण",
      "timestamp": 1766102400000,
      "source": "gp",
      "content": "राष्ट्रपति रामचन्द्र पौडेलले १३ औँ किन्डर ओलम्पिकको मस्कटको अनावरण गर्नुका साथ ओलम्पिक टर्च हस्तान्तरण गर्नुभएको छ ।",
      "longContent": "काठमाडौं, पुस ४ गते । राष्ट्रपति रामचन्द्र पौडेलले १३ औँ किन्डर ओलम्पिकको मस्कटको अनावरण गर्नुका साथ ओलम्पिक टर्च हस्तान्तरण गर्नुभएको छ । राष्ट्रपति भवन शीतल निवासमा आयोजित एक कार्यक्रममा मस्कटको अनावरण गर्नुका साथै नेपाल विद्यालय खेलकुद महासङ्घका अध्यक्ष विनोद श्रेष्ठलाई ओलम्पिक टर्च हस्तान्तरण गर्नुभएको हो । १३ औँ किन्डर ओलम्पिक पुसको १२ गतेदेखि १५ गतेसम्म दशरथ रङ्गशालामा हुँदै छ । सो ओलम्पिकमा विभिन्न १२ खेलमा प्रतिस्पर्धा हुने नेपाल विद्यालय खेलकुद महासङ्घले जनाएको छ ।",
      "link": "https://gorkhapatraonline.com/news/184423",
      "image": "https://gorkhapatraonline.com/storage/media/324551/conversions/ps-original-thumb.jpg"
    },
    {
      "slug": "184406",
      "title": "भ्रमणमा गएका विद्यार्थी अचेत",
      "timestamp": 1766102400000,
      "source": "gp",
      "content": "उपल्लो मुस्ताङको लोमान्थाङमा शैक्षिक भ्रमणमा गएकी ब्रिजवाटर इन्टरनेशनल कलेजकी एक छात्राको अक्सिजनको मात्रा कम भएपछि अचेत अवस्थामा उद्धार गरिएको छ ।",
      "longContent": "हरिकृष्ण शर्मा मुक्तिनाथ (मुस्ताङ), पुस ४ गते । उपल्लो मुस्ताङको लोमान्थाङमा शैक्षिक भ्रमणमा गएकी ब्रिजवाटर इन्टरनेशनल कलेजकी एक छात्राको अक्सिजनको मात्रा कम भएपछि अचेत अवस्थामा उद्धार गरिएको छ । अक्सिजन लेभल ५३ मा झरेको र मुटुको धड्कन रेट १०२ विट्सप्रति मिनेटभन्दा बढी थियो । शरीरमा अक्सिजनको मात्रा ९४ भन्दा बढी हुनुपर्ने र सामान्य अवस्थमा मुटुको धड्कन रेट ६०–९० प्रति मिनेट हुनुपर्नेमा चिन्ताजनक अवस्थामा अन्नपूर्ण संरक्षण क्षेत्र आयोजना इलाका कार्यालय लोमान्थाङका स्वास्थ्य सहायक रामलाल गुरूङले सिपिआर गर्नुभयो ।करिब १५ मिनेट सिपिआरको माध्यमबाट छात्रालाई खतरामुक्त बनाएपछि स्वास्थ्यकर्मीले कलेजकी शिक्षक स्वस्तिका डेटेललाई जिम्मा लगाएर नेपाली सेनाको क्यापमा थप उपचार गरिएको छ । चिन्ताजनक अवस्थामा उद्धार गरिएको छात्रा बिरामी भएपछि शैक्षिक भ्रमण छोटाएर टोली फर्किएको छ । अत्यधिक चिसो रहेको उपल्लो मुस्ताङमा शैक्षिक तथा संस्थागत भ्रमणका लागि पुस महिनामा समेत जोखिम मोलेर सिधै पुग्न थालेपछि लेक लाग्ने समस्या देखिएको छ । लोमान्थाङ सामुदायिक स्वास्थ्य इकाईका स्वास्थ्य सहायक गुरूङले चिसोमा अक्सिजनको लेबल ह्वात्तै घटेको अवस्थामा पर्यटकलाई औषधीसहित उपचार गरी पठाउने गरेको बताउनुभयो । गुरूङले भन्नुभयो, ‘‘सिधै तलबाट माथिल्लो क्षेत्रमा घुम्न आउनेहरूमा लेक लाग्ने समस्या देखिन्छ, अति आवश्यक नभए जाडो याममा उपल्लो क्षेत्रमा भ्रमण नगर्दा राम्रो हुन्छ ।’’बिहान, बेलुकीको समयमा माइनस तापक्रम हुने उपल्लो मुस्ताङको समुन्द्रि सतहदेखि ४ हजार ६ सय ५० मिटर उचाइमा रहेको लिजी–नेचुङ (कोरला) नाकासम्म घुम्ने गरी पर्यटक आउन थालेपछि प्रहरी चौकीमार्फत सचेत बनाउने गरिएको सहायक प्रमुख जिल्ला अधिकारी नन्दराम परियारले बताउनुभयो । सहायक प्रजिअ परियारले अत्यधिक चिसोका कारण होटलमा समेत सामान्य अवस्थामा जस्तै सेवा पाउने सम्भावना नभएकाले जाडो याममा माथिल्लो मुस्ताङको लोमान्थाङ, लोघेकर दामोदरकुण्ड गाउँपालिकाका पर्यटकीयस्थलमा एकल तथा सामूहिक भ्रमण तालिका नबनाउन अनुरोध गर्नुभएको छ । परियारले भन्नुभयो, ‘‘धेरै ब्यवसायीहरू पनि तल झर्न थाल्नुभएको छ, चिसोका कारण स्वास्थ्यमा समस्या देखिएका समयमै उद्धारमा समेत कठिनाइ हुन्छ ।’’ जिल्ला प्रहरी कार्यालयको सञ्चार शाखाका अनुसार पुस महिनाको १ गते १६ सय ७ जना, पुस २ गते १५ सय ३६ जना र पुस ३ गते १७ सय २८ जना पर्यटक कालिगण्डकी करिडोर अन्तरगत बेनी–जोमसोम–कोरला सडकखण्डबाट मुस्ताङ प्रवेश गरेकोमा अधिकांस मुक्तिनाथ मन्दिरको दर्शन गरी फर्किए पनि हतारमा माथिल्लो क्षेत्रमा समेत जाने गरेको पाइएको जिल्ला प्रहरी कार्यालय मुस्ताङका सुचना अधिकारी एवम् प्रहरी निरीक्षक सन्तोष बस्यालले जानकारी दिनुभयो । जाडोयाममा अन्य समयभन्दा लेक लाग्ने तथा स्वास्थ्यमा समस्या धेरै देखिने भएकाले प्रहरीले मुस्ताङ प्रवेशद्धार घाँसा, लेते प्रहरी चौकी, सदरमुकाम जोमसोम, मुक्तिनाथ मन्दिर सहित उपल्लो मुस्ताङका विभिन्न स्थानमा सवारीसाधनबाट पर्यटकलाई लेक लाग्ने समस्या र उपचारका लागि आवश्यक सचेतनामुलक कार्यक्रमलाई प्राथमिकता दिने गरेको छ । समुन्द्री सतहदेखि २५ सय मिटर वा सोभन्दा माथिको उचाइमा पुग्दा शरीरमा अक्सिजनको मात्रा कम हुनुलाई लेक लागेको भनिन्छ । चिसोमा दिर्घरोगी र बालबालिकालाई यात्रामा जोखिम हुन्छ । लेक लागेका पर्यटकलाई टाउको हल्का दुख्नु, थकाइ र रिङ्टा लाग्नु पहिलो लक्षण हुन् भने हिँड्न गाह्रो हुने, श्वास फेर्न गाह्रो हुने, वाकवाकी लाग्ने, पखाला लागेमा तत्काल उच्च क्षेत्रमा जान रोक्नुपर्ने र आराम गर्ने, पानी वा झोलिलो खाने कुराहरु खानुपर्ने र शरीरमा असहज महुसस भए तत्कालै आफु भएको भन्दा तल्लो क्षेत्रमा फर्किएर उपचार गर्नुपर्छ ।",
      "link": "https://gorkhapatraonline.com/news/184406",
      "image": "https://gorkhapatraonline.com/storage/media/324517/conversions/Weater-awarness-news-upper-mustang-original-thumb.jpg"
    },
    {
      "slug": "184360",
      "title": "नेकपा (एमाले) का निर्वाचित केन्द्रीय सदस्यहरु (नामावलीसहित)",
      "timestamp": 1766102400000,
      "source": "gp",
      "content": "सुदूरपश्चिमबाट   चक्रबहादुर मल्ल, पठानसिंह बोहरा, यज्ञबहादुर बोगटी, लीलाधर भट्ट, सहदेव बोगटी, गोविन्द गिरी, कमलाकुमारी ओली, भगिरथी सिंह, लीलाकुमारी भण्डारी    कर्णालीबाट",
      "longContent": "सुदूरपश्चिमबाट चक्रबहादुर मल्ल, पठानसिंह बोहरा, यज्ञबहादुर बोगटी, लीलाधर भट्ट, सहदेव बोगटी, गोविन्द गिरी, कमलाकुमारी ओली, भगिरथी सिंह, लीलाकुमारी भण्डारी  कर्णालीबाट जितबहादुर मल्ल, डम्बरबहादुर सिंह, दल फडेरा, नवराज राउत, विष्णु रिजाल, रुद्रबहादुर शाही, इन्दिराकुमारी पन्थी, मीनासिंह रखाल, मोहनमाया भण्डारी  लुम्बिनीबाट घनश्याम पाण्डे, गोपाल राना, खड्गबहादुर खड्का, भूमिश्वर ढकाल, नारायणप्रसाद आचार्य, लीलामणि गौतम, गुमादेवी आचार्य, मेनकाकुमारी पोखरेल, शान्तिदेवी ढकाल  गण्डकीबाट हरिकृष्ण श्रेष्ठ, कृष्णबहादुर थापा, तिलबहादुर महत, केदार सिग्देल, रामशरण बस्नेत, नवराज ओझा, कल्पना चापागाईं, सीमाकुमारी क्षेत्री, मञ्जु शर्मा चालिसे  बागमतीबाट समिककुमार बडाल, केशवराज पाण्डे, खेमप्रसाद लोहनी, रामेश्वर राना, हस्तबहादुर पण्डित, निशा अधिकारी, निरुकुमारी कुँवर, प्रभा बराल, बिन्दा ढुङ्गाना  मधेशबाट हरिप्रसाद उप्रेती, ताराकान्त चौधरी, एकवाल मियाँ, राजकुमार लेखी, मनोजकुमार खड्का, इ मोविन आलम, आरती भण्डारी, कल्पनाकुमारी कटुवाल, निर्मला देवकोटा कोशीबाट जीवन घिमिरे, मानवीर राई, इन्द्रप्रसाद भण्डारी, राम राना, रोमनाथ ओली, क्षितिज थेबे, मञ्जु भण्डारी, मेनुका काफ्ले, मीना पोखरेल  भूगोल राजधानी विशेषबाट रामेश्वर फुयाल, रमेश बडाल, गणेश दुलाल, प्रेमकुमार पराजुली, हरिकृष्ण व्यञ्जनकार, सुनीता डङ्गोल, बिनाकुमारी श्रेष्ठ, रत्न गुरुङ, सुजिता शाक्य  केन्द्रीय सदस्य सम्पर्क समन्वय श्यामकुमार बस्नेत, आरसी लामिछाने, ठानेश्वरकुमार बस्याल, भगवती थापा क्षेत्री  केन्द्रीय सदस्य समावेशी आदिवासी जनजातिअयेन्द्रसुन्दर नेम्वाङ, गोकुलप्रसाद घर्तीमगर, डा. अजय क्रान्ति शाक्य, अमित लामा, एकलाल श्रेष्ठ, चन्द्रप्रसाद घर्ती, राजेन्द्रकुमार राई, प्रेम तामाङ, गोविन्द पुन, चन्द्रमोहन गौचन, सुवास कर्माचार्य, तिलकुमार मेन्याङ्बो लिम्बू, लीलबहादुर थापामगर, विषमलाल अधिकारी दनुवार, सम्राट गौचन, मनोज ताम्ली, सावित्रा राना, भूमिका लिम्बू सुब्बा, मञ्जुदेवी गुरुङ, नरदेवी पुन, उषाकला राई, थममाया थापा, मनकुमारी तितुङ, आशारत्न जबेगू  केन्द्रीय सदस्य समावेशी मधेशीअजयकुमार गुप्ता, हरिनारायण महतो, सरोजकुमार यादव, उपेन्द्रप्रसाद साह, उमाशङ्कर अगरिया, लखनदास तत्मा, गङ्गाप्रसाद यादव, जगदीशप्रसाद कुसियैत, कुन्दरप्रसाद कुशवाह, दिलीपकुमार अग्रवाल, विजयकुमार सरावगी, रामचन्द्र मण्डल, मुनी साह सुडी, अमरकुमार यादव, रौनित साह, प्रतीक्षा तिवारी, सविता यादव, ज्वालाकुमारी साह, रामरती देवीराम, सरिताकुमारी गिरी यादव, जुलीकुमारी महतो  केन्द्रीय सदस्य समावेशी दलित अफिलाल ओखेडा, जगबहादुुर नेपाली, दानसिंह परियार, प्रभु हजरा, बोमबहादुर विश्वकर्मा, गोविन्दबहादुर नेपाली, मनोहर वि पौडेल, रुक्मणी राना बरायली, निता घतानी, पार्वती बिसुङ्के, आशाकुमारी विक, विष्णुमाया विक केन्द्रीय सदस्य समावेशी थारू कृपाराम राना, गौरीशङ्कर चौधरी थारू, कृष्णी थारू, नरुलाल चौधरी, बलवीरप्रसाद चौधरी, मञ्जुकुमारी चौधरी, शान्ता चौधरी  केन्द्रीय सदस्य समावेशी मुस्लिम जलिल मियाँ, मोहाद केस, मोहाद समीर, मोहम्मत हारुन हलुवाई, खजिदा खातुन सिद्दिकी, केन्द्रीय सदस्य समावेशी श्रमिक, विनोद श्रेष्ठ, जनक चौधरी, भोलानाथ पोखरेल, कमलादेवी तामाङ, सीता लामा  केन्द्रीय सदस्य समावेशी पिछडिएको क्षेत्र नागेन्द्र शाही, वदमी क्वारी बुढा बोहोराकेन्द्रीय सदस्य अपाङ्ग डा. वीरेन्द्रराज शर्मा पोखरेल केन्द्रीय सदस्य समावेशी प्रवास हरिप्रसाद घिमिरे, सञ्जय थापा  केन्द्रीय सदस्य खुला क्षेत्र प्रदीप ज्ञवाली, सुहाङ नेम्वाङ, कृष्णभक्त पोखरेल, किरण गुरुङ, कृष्णकुमार श्रेष्ठ, खिमलाल भट्टराई, अच्युतप्रसाद मैनाली, ऐनबहादुर महर, महेशकुमार बर्तौला, विशाल भट्टराई, पदम गिरी, पार्वत गुरुङ, देवीप्रसाद ज्ञवाली, भूमि त्रिपाठी, अमन मास्के, अशोक ब्यान्जू, ऋषिकेश पोखरेल, शेरबहादुर तामाङ, जगतबहादुर विक, डा. भीष्म अधिकारी, झपटबहादुर बोहोरा, किरण पौडेल, तुल्सीप्रसाद न्यौपाने, नीरज आचार्य, गणेशसिंह ठगुन्ना, गोरखबहादुर बोगटी, जमिनमान घले, जितु गौतम, दामोदर भण्डारी, डा. सूर्यप्रसाद पाठक, सूर्यबहादुर थापा क्षेत्री, माधवप्रसाद ढुङ्गेल, रश्मी आचार्य, यज्ञराज सुनुवार, राजेन्द्रप्रसाद गौतम, ठाकुरप्रसाद गैरे, जगन्नाथ थपलिया, चिन्तन पाठक, देवेन्द्र दाहाल, चेतनारायण आचार्य, राजीव पहारी, झपडबहादुर रावल, खिमबहादुर थापा, दीपक कार्की, लालबाबु पण्डित, अग्निप्रसाद खरेल, गोकुलप्रसाद बाँस्कोटा, दल रावल, रवीन्द्र अधिकारी, लीलानाथ श्रेष्ठ, होमबहादुर थापा, सोभियत ढकाल, पर्शुराम बस्नेत, खेलमान खड्का, रचना खड्का, बलराम अधिकारी, डा. बिन्दा पाण्डे, गोविन्द थापा, सूर्य ढकाल, लालबहादुर थापा, जीवन गौतम, ईश्वर पोखरेल, गिरिधारीलाल न्यौपाने, यमबहादुर परियार, दधिराम न्यौपाने, मीनबहादुर शाही, राजबहादुर बुढा क्षेत्री, कर्णबहादुर थापा, कृष्णप्रसाद अधिकारी, प्रदीपकुमार कटुवाल क्षेत्री, आनन्दप्रसाद पोखरेल, कृष्णगोपाल श्रेष्ठ  केन्द्रीय सदस्य युवा नरेश रोकाया, सुशीलकुमार थापा  केन्द्रीय सदस्य महिला भगवती चौधरी, बिमला विक, डोल्मा तामाङ, भारती पाठक, राधिका खतिवडा, रामकुमारी झाँक्री, शिवकुमारी चौधरी, पार्वती रावल, ज्ञानु केसी, नीरुदेवी पाल, शकुन्तला लेप्चा, बिमला अर्याल, भगवती न्यौपाने, क्रान्ति बुर्लाकोटी, लक्ष्मी क्षेत्री, अस्मिता थापा, उर्मिला सुनुवार, प्रभा कोइराला, तारा सन्जेल, वीणादेवी राई, कमला बोहरा, टुका हमाल, स्ुशीला नेपाल, ई. एसिला गौतम, यशोदा रिमाल, बालिकाकुमारी गिरी, वसन्ती अधिकारी, शकुन्तला श्रेष्ठ, विन्दु महर्जज, सरिता भुसाल, कोमल वली, सरस्वती चिदी, सूर्यकुमारी श्रेष्ठ, डा. टीका ढकाल, पद्मा खड्का, गीता कार्की, बिना ज्ञवाली, शिल्पा निरौला कार्की, निर्मला पाठक, सरिता भुसाल, आरती पौडेल, सीता सुवेदी, सन्तोषकुमारी शर्मा, गीता अधिकारी, मनकुमारी जिसी केसी, जलवर्षा राजवंशी, शोभा ज्ञवाली, सुनीता बराल, देवका पहरी, सन्तना दाहाल, सीता सिग्देल, सीताकुमारी सुन्दास  अनुशासन आयोग अध्यक्ष, प्राडा भरतराज पहारी, उपाध्यक्ष चक्रबहादुर पराजुली, सचिव डा. राजेन्द्र घिमिरे  केन्द्रीय लेखा आयोग अध्यक्ष डा. पुष्पराज कँडेल, उपाध्यक्ष धनेन्द्रराज घिमिरे, सचिव ईश्वरीप्रसाद खरेल",
      "link": "https://gorkhapatraonline.com/news/184360",
      "image": "https://gorkhapatraonline.com/storage/media/324469/conversions/UML-_new-elected-member-_ADHIKARI-KABIN00002-original-thumb.jpg"
    },
    {
      "slug": "184354",
      "title": "सबलीकरणको आधार : निजी क्षेत्रको मनोबल",
      "timestamp": 1766102400000,
      "source": "gp",
      "content": "मुलुकको समग्र आर्थिक विकाससँगै समृद्धि हासिल गर्न अर्थतन्त्रलाई थप चलायमान बनाउने गरी निजी क्षेत्रको मनोबल उकास्नु जरुरी रहेको औँल्याइएको छ ।",
      "longContent": "‘विकासका लागि पैसाको कमी होइन, परिचालन समस्या’ गोरखापत्र समाचारदाता ललितपुर, पुस ४ गते । मुलुकको समग्र आर्थिक विकाससँगै समृद्धि हासिल गर्न अर्थतन्त्रलाई थप चलायमान बनाउने गरी निजी क्षेत्रको मनोबल उकास्नु जरुरी रहेको औँल्याइएको छ । गोरखापत्र संस्थानको आयोजना तथा गोरखापत्र एकेडेमीको आयोजनामा बिहीबार भएको ‘गोरखापत्र डिस्कोर्स’ मा पुँजी परिचालन र नीतिगत सहजीकरण विषयक सत्रका विशेष वक्ताहरूले मुलुकको पछिल्लो परिवर्तित अवस्थामा भ्रष्टाचारका अन्त्य र सुशासन कायम गरी निजी क्षेत्रको मनोबल उकास्नु जरुरी रहेको बताउनुभएको हो ।अर्थ मन्त्रालयका सचिव डा. घनश्याम उपाध्यायले पुँजीको विकासबिना रोजगारी र लगानीको सुनिश्चित वातावरण बन्न नसक्ने बताउनुभयो तर त्यो पुँजी हामी सबैको सम्पत्ति हो भन्ने सकारात्मक समाजको विकास गर्नु जरुरी भएको बताउनुभयो ।जेनजी आन्दोलनका क्रममा निजी क्षेत्रको सम्पत्ति मात्रै नभई मन र विश्वासमा पनि आगो लगाउने काम भएको चर्चा गर्दै उहाँले भन्नुभयो, “निजी क्षेत्रको सम्पत्ति स्वामित्व कुनै व्यक्तिको भए पनि राज्यको सम्पत्ति हो भन्ने विश्वास दिलाउनुपर्ने अहिलेको आवश्यकता हो ।” पैसाको कमीले विकासमा पछाडि परेको नभई यसलाई परिचालन गर्नबाट चुकेको बताउनुभयो ।कुनै व्यापारिक संरचनामा क्षति हुँदा त्यसबाट रोजगारी गुम्छ, राज्यलाई तिर्ने कर गुम्छ, त्यसको नाफाबाट जाने लाभांश पनि गुम्छ र त्यसको समग्र व्यावसायिक विस्तारको साइकल पनि गुम्ने कुरा हामीले बुझ्न जरुरी छ ।नेपाल राष्ट्र बैङ्कका निर्देशक तथा प्रवक्ता गुरु पौडेलले मुलुकको समग्र अर्थतन्त्रमा निजी क्षेत्रको योगदान ८१ प्रतिशत रहेको बताउँदै अर्थतन्त्र चलायमान बनाउन निजी क्षेत्रको अपेक्षा अनुसार नीति योजना तयार गरिने बताउनुभयो । पछिल्लो समय मुलुकमा लगानीका लागि अत्यन्तै सहज र अनुकूल वातावरण र यथेष्ट लगानीयोग्य रकम रहेकाले निजी क्षेत्रले त्यसको सदुपयोग गरी उत्पादन तथा निर्यात बजारलाई थप विस्तार गर्ने गरी आवश्यक लगानी गर्नुपर्ने बताउनुभयो । नेपाल चेम्बर अफ कमर्सका अध्यक्ष कमलेश अग्रवालले विभिन्न चरणमा भएका राजनीतिक परिवर्तन, प्राकृतिक तथा दैवी प्रकोपको चपेटामा निजी क्षेत्र पर्ने गरेको बताउँदै मुलुकको समग्र अर्थतन्त्र अस्थिर अर्थनीति र जेनजी आन्दोलनका क्रममा गरिएको तोडफोड, आगजनी र लुटपाटका कारण थप शिथिल बनेको बताउनुभयो ।उहाँले विगतमा गलत मौद्रिक नीतिका कारण उच्च ब्याजदर कायम हुँदा धेरै व्यवसायीको लगानी नै जोखिममा पर्ने अवस्था सिर्जना भएको र झन्डै डेढ लाख लगानीकर्ता कालो सूचीमा पर्ने अवस्था उत्पन्न हुँदा मुलुकको अर्थतन्त्र नै समस्याग्रस्त बन्ने अवस्था सिर्जना भएको बताउनुभयो ।  नबिल बैङ्कका प्रमुख कार्यकारी अधिकृत मनोज ज्ञवालीले औसत बैङ्कको ब्याजदर साढे १३ प्रतिशत पुगेको स्मरण गर्दै भन्नुभयो, “ब्याजदर घटेर एकल अङ्कमा आयो भने समस्याको समाधान हुन्छ भन्थ्यौँ, अहिले एकल अङ्कको पनि आधा भइसक्यो ।” बैङ्कबाट जुन हिसाबले कर्जा विस्तार भयो त्यही हिसाबले कुल गार्हस्थ उत्पादनमा योगदान पुग्न नसक्नु अहिलेको समस्या भएको उल्लेख गर्नुभयो । बैङ्कको ब्यालेन्स सिट बढाउन बैङ्कहरू दौडिने र कर्जा लिनेबाट पनि त्यसको सही सदुपयोग नहुँदा अहिलेको समस्या आएको उहाँको भनाइ छ ।अर्थशास्त्री डा. पारस खरेलले भूकम्पपछि पुनर्निर्माणले बढेको आर्थिक वृद्धि कोभिडअगाडि नै कम हुँदै गएको भन्दै कोभिडपछि सबै कुरा कोभिडले भयो भनेर दोष थोपारिएको र त्यसको असर पुँजीगत खर्चमा देखिएको उहाँले बताउनुभयो ।‘आगजनी, तोडफोड र लुटपाट गर्नेले छुट पाउँदैन’ गोरखापत्र समाचारदाता ललितपुर, पुस ४ गते । उद्योग, वाणिज्य तथा आपूर्तिमन्त्री अनिलकुमार सिन्हाले भदौ २३ र २४ गते जेनजी आन्दोलनका क्रममा निजी तथा सार्वजनिक सम्पत्तिमा भएको आगजनी, तोडफोड र लुटपाटमा संलग्नलाई कानुनी कारबाही प्रस्ट पार्नुभएको छ । गोरखापत्र संस्थानको आयोजना तथा गोरखापत्र एकेडेमीको संयोजनमा आयोजित ‘गोरखापत्र डिस्कोर्स’ अन्तर्गत ‘कस्तो मनोबल ?’ शीर्षकको विषयगत छलफलका सहभागीले उठाएका सन्दर्भमा जवाफ दिँदै मन्त्री सिन्हाले आपराधिक गतिविधिमा संलग्नले छुट नपाउने बताउनुभएको हो । दायाँबाट क्रमशः उद्योग, वाणिज्य तथा आपूर्तिमन्त्री अनिलकुमार सिन्हा, एनसेलका निर्देशक डिल्लीराम श्रेष्ठ, फोब्र्स ३० अन्डर ३० अर्बान गर्ल निकिता आचार्य, उद्योग विभागका महानिर्देशक राजेश्वर ज्ञवाली, नेपाल उद्योग वाणिज्य महासङ्घका अध्यक्ष चन्द्रप्रसाद ढकाल र सहजकर्ता विश्वास रेग्मी । तस्बिर : सुजन गुरुङउहाँले सरकार र जेनजी अभियानबिच भएको १० बुँदे सम्झौताले घुसपैठको अभियोग लागेकालाई अनुसन्धान गर्न र कारबाही अघि बढाउन छुट नदिएको प्रस्टीकरण दिनुभयो । उहाँले जेनजीसँग सरकारले गरेको सम्झौताका सन्दर्भमा भ्रम सिर्जना भए पनि सम्झौतामा सङ्गठित र आपराधिक शैलीमा घुसपैठ गर्नेलाई छुट दिने कुरा नगरेको बताउनुभयो । उहाँले भन्नुभयो, “गत आन्दोलनमा व्यावसायिक प्रतिष्ठान, व्यक्तिगत आवास र व्यक्तिगत सम्पत्तिमा भएको तोडफोड, लुटपाटका घटनाप्रति हामी संवेदनशील रहेका छौँ । लक्षित तरिकाबाट गरिएका आक्रमण र भएको क्षतिमा सङ्गठित तरिका भएको आक्रमणलाई छुट दिने नीति सरकारले दिएको छैन ।”मन्त्री सिन्हाले जेनजीले उठाएका मुद्दा र सुधारका पक्षमा रहेको बताउनुभयो । उहाँले भन्नुभयो, “जेनजी समूहले उठाएका मुद्दालाई हामीले हेरेका छौँ । विशेष गरी पारदर्शी, सुशासन, भ्रष्टाचार नियन्त्रण, सहज सार्वजनिक सेवा र देशभित्रै गरिखान देऊ भन्ने मुख्य माग रहेका छन् । यो आन्दोलनले परम्परागत प्रक्रियाबाट बाहिर निस्किन र प्रविधिमा आधारित सरल सहज र शीघ्र सेवा प्रवाहका लागि दबाब दिएको छ ।”समुन्नतिका लागि सहकार्य  नेपाल उद्योग वाणिज्य महासङ्घका अध्यक्ष चन्द्रप्रसाद ढकालले हरेक पटक आन्दोलनमा निजी क्षेत्र आक्रमणमा परिरहेको बताउनुभयो । उहाँले जेनजी पुस्ताले राखेका माग सकारात्मक भए पनि भदौ २४ गतेको घुसपैठ र आक्रमणले निजी क्षेत्रको मनोबल गुमेको बताउनुभयो । उहाँले सिंहदरबार, सर्वोच्च अदालत, संसद् भवन, अख्तियारसँगै निजी क्षेत्रबाट सञ्चालित प्रतिष्ठानमा आगजनी हुँदा रोजगारी दिने र राज्यलाई कर तिरेर व्यवसाय गर्ने पक्षमाथि अन्याय भएको र त्यस घटनामा संलग्नलाई कारबाही हुनुपर्ने बताउनुभयो ।  एनसेलका निर्देशक श्रेष्ठले एनसेल कार्यालयबाट सामग्री लुटपाट गर्ने राजनीतिक उद्देश्य जेनजीको नरहेको बताउँदै व्यावसायिक सुरक्षा, लगानीको सुरक्षा र प्रतिफल लिन सक्ने वातावरण निर्माण गर्न ध्यानाकर्षण गराउनुभयो । उहाँले नेपालमा प्रविधि र ज्ञान आवश्यक रहेको बताउनुभयो । उहाँले भन्नुभयो, “नेपाललाई चाहिएको प्रविधि र ज्ञान भित्र्याउन बहुराष्ट्रिय कम्पनी आउनु पर्छ तर त्यसका लागि सरकारले वातावरण बनाउनु पर्छ ।”फोब्र्स ३० अन्डर ३० अर्बान गर्ल निकिता आचार्यले प्रत्यक्ष वैदेशिक लगानीका सन्दर्भमा भएका नीति परिवर्तन हुँदा भएका समस्या, स्थानीय उत्पादन प्रवर्धनदेखि युवा पलायनसम्मका विषय उठान गर्नुभयो । उहाँले नवप्रवर्तनसँगै स्टार्टअपतर्फ आकर्षित युवालाई नयाँ अवधारणा अनुसार काम गर्ने वातावरण तयारी हुनुपर्ने माग गर्नुभयो । निजी क्षेत्रबाट उठान भएका प्रश्नको जवाफ दिँदै उद्योग विभागका महानिर्देशक राजेश्वर ज्ञवालीले नेपालमा व्यावसायिक वातावरण रहेको र पछिल्लो तथ्याङ्क अनुसार २७ ठुला, २९ मझौला गरी ६९० उद्योग थपिएको र ८४० वटा विदेशी परियोजना सञ्चालनमा रहेको बताउनुभयो । उहाँले व्यवसायीले आर्जित सम्पत्ति लान र ल्याउन मिल्ने गरी गत वर्ष कानुनी व्यवस्था गरिएको पनि प्रस्ट पार्नुभयो ।",
      "link": "https://gorkhapatraonline.com/news/184354",
      "image": "https://gorkhapatraonline.com/storage/media/324594/conversions/121-original-thumb.jpg"
    },
    {
      "slug": "184345",
      "title": "एमाले अध्यक्षमा ओलीको ‘ह्याट्रिक’",
      "timestamp": 1766102400000,
      "source": "gp",
      "content": "नेपाल कम्युनिस्ट पार्टी (एमाले) को ११ औँ महाधिवेशनले अध्यक्ष पदमा पुनः केपी शर्मा ओलीलाई निर्वाचित गरेको छ । ओली एक हजार ६६३ मतसहित निर्वाचित हुनुभयो । उहाँका एक मात्र प्रतिस्पर्धी ईश्वर पोखरेलले जम्मा ५६४ मत प्राप्त गर्नुभयो । महाधिवेशनमा दुई वटा समूहबाट प्रतिस्पर्धा हुँदा कुल १९ सदस्यीय पदाधिकारीमा ओलीको समूहका १७ जना र  पोखरेलको समूहबाट दुई जना विजयी हुनुभएको हो । कुल विजयीमध्ये अधिकांश केन्द्रीय सदस्य ओली समूहबाट छन् ।",
      "longContent": "काठमाडौँ, पुस ४ गते । नेपाल कम्युनिस्ट पार्टी (एमाले) को ११ औँ महाधिवेशनले अध्यक्ष पदमा पुनः केपी शर्मा ओलीलाई निर्वाचित गरेको छ । ओली एक हजार ६६३ मतसहित निर्वाचित हुनुभयो । उहाँका एक मात्र प्रतिस्पर्धी ईश्वर पोखरेलले जम्मा ५६४ मत प्राप्त गर्नुभयो । महाधिवेशनमा दुई वटा समूहबाट प्रतिस्पर्धा हुँदा कुल १९ सदस्यीय पदाधिकारीमा ओलीको समूहका १७ जना र  पोखरेलको समूहबाट दुई जना विजयी हुनुभएको हो । कुल विजयीमध्ये अधिकांश केन्द्रीय सदस्य ओली समूहबाट छन् । ओली समूहबाट उपाध्यक्षमा पृथ्वी सुब्बा गुरुङ, विष्णु पौडेल, रामबहादुर थापा बादल, रघुजी पन्त र महासचिवमा शङ्कर पोखरेल विजयी हुनुभयो । उपमहासचिवमा लेखराज भट्ट, रघुवीर महासेठ विजयी हुनुभयो । पोखरेल समूहबाट भने उपाध्यक्षमा गोकर्ण विष्ट र उपमहासचिवमा योगेश भट्टराई मात्र विजयी हुनुभयो । सचिव पदमा महेश बस्नेत, पद्माकुमारी अर्याल, छविलाल विश्वकर्मा, शेरधन राई, हिक्मतकुमार कार्की, खगराज अधिकारी, यमलाल कँडेल, राजन भट्टराई र भानुभक्त ढकाल विजयी हुनुभयो । विजयी सबै सचिव ओली प्यानलका उम्मेदवार हुनुहुन्छ । अध्यक्षका निम्ति दुई जना, उपाध्यक्षका निम्ति ११ जना, महासचिवका निम्ति दुई जना, उपमहासचिवका निम्ति सात जना तथा सचिवका निम्ति २० जना मैदानमा उत्रिनुभएको थियो । महाधिवेशनले ३०१ जना केन्द्रीय सदस्य पनि चुनेको छ । ती पदका लागि ६२२ जनाको उम्मेदवारी परेको थियो । निर्वाचनमा दुई हजार २६३ जना मतदाता रहे पनि ३६ जनाले मत नखसालेको निर्वाचन आयोगले उल्लेख गरेको छ । अध्यक्षमा ओलीको ‘ह्याट्रिक’ नेकपा एमालेको अध्यक्ष पदमा केपी शर्मा ओलीले ‘ह्याट्रिक’ गर्नुभएको छ । उहाँले लगातार तेस्रो कार्यकाल पार्टी अध्यक्षमा निर्वाचित हुँदै ‘ह्याट्रिक’ पूरा गर्नुभयो । उहाँ २०७१ साउनयता निरन्तर पार्टी अध्यक्षको जिम्मेवारीमा रहनुभएको छ ।  २०७१ असारमा भृकुटीमण्डपमै भएको नवौँ महाधिवेशनमा ओलीले अध्यक्ष पदमा तत्कालीन महासचिव माधवकुमार नेपाललाई झिनो मतले पराजित गर्नुभएको थियो ।  २०७८ भदौमा एमाले विभाजन भएपछि चितवनको सौराहामा भएको १० औँ महाधिवेशनमा ओलीले सर्वसम्मत अध्यक्ष बन्न चाहे पनि पूर्वउपाध्यक्ष डा. भीम रावलले उम्मेदवारी दिनुभयो । त्यस महाधिवेशनमा ओली एक हजार ८३७ मत ल्याएर विजयी हुँदा रावलले २२३ मत प्राप्त गर्नुभएको थियो ।  पदाधिकारीमा नयाँ आठ जना नेकपा (एमाले) को ११ औँ महाधिवेशनबाट आठ जना नयाँ सदस्यले पदाधिकारीमा प्रवेश पाउनुभएको हो । विजयी नयाँ पदाधिकारीमा उपाध्यक्ष रघुजी पन्त हुनुहुन्छ । त्यस्तै सचिवमा महेश बस्नेत, शेरधन राई, हिक्मत कार्की, खगराज अधिकारी, यामलाल कँडेल, राजन भट्टराई र भानुभक्त ढकाल पनि पदाधिकारी निर्वाचित नयाँ अनुहार हुनुहुन्छ । सचिवमा महेश बस्नेतले सबैभन्दा बढी १५४४ मत ल्याएर विजयी हुनुभयो । एक्लो महिला पदाधिकारी सचिव पदमा उम्मेदवार बन्नुभएको पद्मा अर्याल दोस्रो लोकप्रिय मतका साथ विजयी हुनुभएको छ । १५३० मत ल्याएर उहाँ सचिवमा निर्वाचित हुनुभयो । निर्वाचित हुनुभएका १९ जना पदाधिकारीमा अर्याल एक्लो महिला हुनुहुन्छ ।",
      "link": "https://gorkhapatraonline.com/news/184345",
      "image": "https://gorkhapatraonline.com/storage/media/324475/conversions/kp-oli-original-thumb.jpg"
    },
    {
      "slug": "184343",
      "title": "चिकित्सकको निर्वाचनमा त्रिपक्षीय प्रतिस्पर्धा",
      "timestamp": 1766102400000,
      "source": "gp",
      "content": "नेपाल चिकित्सक सङ्घको निर्वाचनमा त्रिपक्षीय प्रतिस्पर्धा हुने भएको छ । आगामी माघमा हुने निर्वाचनका लागि बुधबार विभिन्न तीन समूहले उम्मेदवारी दर्ता गराएका छन् ।",
      "longContent": "गोरखापत्र समाचारदाताकाठमाडौँ, पुस ४ गते । नेपाल चिकित्सक सङ्घको निर्वाचनमा त्रिपक्षीय प्रतिस्पर्धा हुने भएको छ । आगामी माघमा हुने निर्वाचनका लागि बुधबार विभिन्न तीन समूहले उम्मेदवारी दर्ता गराएका छन् । एक समूहमा यसअघि कर्णाली स्वास्थ्य विज्ञान प्रतिष्ठानको उपकुलपति भइसक्नुभएका डा. मङ्गल रावलले अध्यक्षमा उम्मेदवारी दर्ता गर्नुभएको छ । अर्को समूहबाट हाल राष्ट्रिय ट्रमा सेन्टरका प्रमुख मेडिकल सुपरिन्टेन्डेन्ट (मेसु) डा. बद्री रिजालले उम्मेदवारी दर्ता गराउनुभएको छ । यस्तै अर्को समूहबाट डा. नारायण भुसालले अध्यक्ष पदमा उम्मेदवारी दर्ता गराउनुभएको छ । उहाँ किस्ट अस्पतालमा कार्यरत हुनुहुन्छ । डा. रावलको समूहबाट वरिष्ठ उपाध्यक्ष पदमा डा. कीर्तिपाल सुवेदीले उम्मेदवारी दिनुभएको छ । उपाध्यक्ष तथा प्रदेश संयोजकमा कोशीबाट डा. टङ्क बाराकोटी हुनुहुन्छ । उहाँ स्वास्थ्य मन्त्रालयको निमित्त सचिवबाट राजीनामा दिएर सङ्घको उपाध्यक्षमा उम्मेदवारी दिनुभएको हो । यस्तै मधेश प्रदेशबाट डा. उदयनारायण सिंह, बागमतीबाट डा. अरुण शाही, लुम्बिनीबाट डा. सन्तोष पोखरेल, गण्डकीबाट डा. यज्ञराज सिग्देल, कर्णालीबाट डा. रवीन खड्का, सुदूरपश्चिमबाट डा. नीरज अर्यालले मनोनयन दर्ता गर्नुभएको छ । डा. मङ्गलको समूहबाट महासचिव पदमा डा. कालुसिंह खत्री, कोषाध्यक्षमा डा. चन्दनी जयसवाल, सहसचिवमा डा. रामजीवन प्रसाद र सहकोषाध्यक्षमा डा. सुवास गुरुङले उम्मेदवारी दर्ता गराउनुभयो । यस्तै डा. बद्री रिजाल समूहबाट वरिष्ठ उपाध्यक्षमा डा. सञ्जीव तिवारीले उम्मेदवारी दिनुभएको छ । उहाँ यसअघि महासचिव पदमा हुनुहुन्थ्यो । उपाध्यक्ष तथा प्रदेश संयोजकमा कोशीबाट डा. रोशन खड्का, मधेश प्रदेशबाट डा. अमित रञ्जन मिश्र, बागमतीबाट डा. सुवास भट्टराई, लुम्बिनीबाट डा. दिनेश चौधरी, गण्डकीबाट डा. नवराज लम्डारी, कर्णालीबाट डा. सुशील, सुदूरपश्चिमबाट डा. प्रमोद जोशीले उम्मेदवारी दिनुभएको छ । रिजालको समूहबाट महासचिव पदमा डा. विश्वराज दवाडी, कोषाध्यक्षमा डा. संयुक्त आचार्य, सहसचिवमा डा. हुलास अग्रवाल र सहकोषाध्यक्षमा डा. तेजसुसिंह मल्लले उम्मेदवारी दिनुभएको छ ।यस्तै डा. नारायण भुसालको नेतृत्वमा डा. अमृत भुसालले महासचिवमा उम्मेदवारी दर्ता गर्नुभएको छ । बागमती प्रदेशको उपाध्यक्षमा डा. एकानन्द सिंहले उम्मेदवारी दिनुभएको छ । चिकित्सक सङ्घको निर्वाचन काठमाडौँ उपत्यकाबाहिर माघ २ र ३ गते तथा काठमाडौँ उपत्यकाभित्र माघ १५, १६ र १७ गते मतदान हुँदै छ ।",
      "link": "https://gorkhapatraonline.com/news/184343",
      "image": "https://gorkhapatraonline.com/storage/media/324449/conversions/Neutral-Simple-Adventure-YouTube-Thumbnail-1765989422-original-thumb.jpg"
    },
    {
      "slug": "184341",
      "title": "नीतिगत सहजीकरणमा फलदायी",
      "timestamp": 1766102400000,
      "source": "gp",
      "content": "‘गोरखापत्र डिस्कोर्स अन रिकोभरी एन्ड रेजिलेन्स’ कार्यक्रमले आर्थिक विकासको मार्ग देखाएको छ ।   अर्थतन्त्रको दिगो विकासका लागि निजी क्षेत्र, विज्ञ, नीतिनिर्माता र सरोकारवालाबिच साझा मञ्च सिर्जना गरी चुनौती र अवसरहरूको पहिचान गर्ने उद्देश्य कार्यक्रमको रहेको थियो । गोरखापत्र संस्थानको आयोजना र गोरखापत्र एकेडेमीको संयोजनमा बिहीबार सम्पन्न कार्यक्रममा उद्योगी व्यवसायीहरूको अपेक्षा, नीतिगत अन्योल र सरकारले चाल्नुपर्ने कदमका विषयमा बहस भएको थियो ।",
      "longContent": "गोरखापत्र समाचारदाताललितपुर, पुस ४ गते । ‘गोरखापत्र डिस्कोर्स अन रिकोभरी एन्ड रेजिलेन्स’ कार्यक्रमले आर्थिक विकासको मार्ग देखाएको छ । अर्थतन्त्रको दिगो विकासका लागि निजी क्षेत्र, विज्ञ, नीतिनिर्माता र सरोकारवालाबिच साझा मञ्च सिर्जना गरी चुनौती र अवसरहरूको पहिचान गर्ने उद्देश्य कार्यक्रमको रहेको थियो । गोरखापत्र संस्थानको आयोजना र गोरखापत्र एकेडेमीको संयोजनमा बिहीबार सम्पन्न कार्यक्रममा उद्योगी व्यवसायीहरूको अपेक्षा, नीतिगत अन्योल र सरकारले चाल्नुपर्ने कदमका विषयमा बहस भएको थियो । मुलुकको आर्थिक पुनरुत्थान, लगानी वातावरण र भविष्यको विकास–रणनीतिबारे उच्चस्तरीय राष्ट्रिय बहस गर्न कार्यक्रम फलदायी भएको सहभागीहरूले बताउनुभएको छ । साथै मुलुककै पुरानो र अग्रणी सञ्चारमाध्यम भएको नाताले गोरखापत्र संस्थानका तर्फबाट यस्ता कार्यक्रमलाई भविष्यमा समेत निरन्तरता दिनुपर्ने उहाँहरूले बताउनुभएको छ । गोरखापत्र दैनिकको १२५ औँ (शताब्दी रजत) वर्ष तथा दी राइजिङ नेपालको ६१ औँ वर्ष प्रवेशका अवसरमा संस्थानले पहिलो पटक यस्तो कार्यक्रम गरेको हो ।  कार्यक्रमको उद्घाटन गर्दै उपराष्ट्रपति रामसहायप्रसाद यादवले मुलुकको हितमा सरकार र निजी क्षेत्र काँधमा काँध मिलाएर अगाडि बढ्नुपर्ने बताउनुभयो । सरकार र निजी क्षेत्रबिच सहकार्य गर्न सकेमा मात्रै मुलुकमा दिगो आर्थिक विकास हुने बताउनुहुँदै उपराष्ट्रपति यादवले निजी क्षेत्रलाई राष्ट्र विकासको इन्जिनको संज्ञा दिनुभयो ।  बैङ्क तथा वित्तीय क्षेत्रमा थन्किएको पुँजीलाई आर्थिक विकासमा लगाउनुपर्नेमा जोड दिँदै उपराष्ट्रपति यादवले भन्नुभयो, “कृषि र पर्यटनमा लगानी बढाएमा आर्थिक विकासले गति लिन सक्छ ।” गोरखापत्र संस्थानले आयोजना गरेको बहसले सरकार, नीतिनिर्माता र निजी क्षेत्रलाई एउटै मञ्चमा ल्याउन सहायक सिद्ध बनेको समेत उहाँले बताउनुभयो ।  गत भदौमा भएको जेनजी समूहको आन्दोलनपछि अर्थतन्त्रको गुणात्मक विकासमा महìवपूर्ण निचोडका लागि सरोकारवालाबिच सहकार्यको आवश्यकता देखिएको समयमा यो कार्यक्रम महत्वपूर्ण भएको बताउँदै यादवले भन्नुभयो, “पारदर्शिता, सुशासन भ्रष्टाचारमुक्त समाज, सरल सार्वजनिक सेवा र देशभित्र रोजगारीको मागसहित उठेको जेनजी आन्दोलनपछि गोरखापत्रले अगाडि बढाएको यो कदम महत्वपूर्ण छ ।”  अर्थमन्त्री रामेश्वर खनालले पछिल्ला तीन महिनामा मुलुकको अर्थतन्त्रमा सोचेभन्दा राम्रो प्रगति भएको बताउनुभयो । अन्तरिम सरकारले गरेका सुधारको प्रशंसा गर्दै चीनलगायतका मुलुकका लगानीकर्ता लगानी गर्न उत्साहित भएको पनि उहाँले बताउनुभयो । “सङ्कटपछि लगानीको वातावरणमा सुधार भएको छ । उत्पादनशील गतिविधि बढाउनका निम्ति पर्याप्त काम नभएको महसुस मैले गरेको छु । हामीले यसको समाधानका बारेमा समेत सोचेका छौँ,” उहाँले भन्नुभयो । राजनीतिक सङ्कटपछि नेपालको पर्यटन क्षेत्रमा उत्साह बढेको पनि अर्थमन्त्री खनालको भनाइ छ । अधिक तरलता र विदेशी मुद्राको सञ्चयलाई उत्पादन र रोजगारी वृद्धिमा लगाउने गरी सरकारले तयारी गरिरहेको पनि सो अवसरमा मन्त्री खनालले बताउनुभयो ।सोही कार्यक्रममा भौतिक पूर्वाधार तथा यातायातमन्त्री कुलमान घिसिङले ‘विकास दशक’ घोषणा गरेर अगाडि बढ्नुपर्ने धारणा व्यक्त गर्नुभयो । उहाँले बोलेर मात्र केही नहुने बताउनुहुँदै अब नीति बनाएर अगाडि बढ्नुपर्ने जिकिर गर्नुभयो ।वर्तमान ऐन, कानुनमा थुप्रै समस्या र जटिलता रहेको आफ्नो कार्य अनुभव सुनाउँदै मन्त्री घिसिङले कृषिउपजको बजारीकरणमा तोकिएको सीमा, काम नगर्ने ठेकेदारको ठेक्दा रद्द गर्दा समस्या तथा बजेटमै विद्युत् खरिद बिक्री सम्बन्धमा गरिएको व्यवस्थाले काम गर्न असहज भएको उल्लेख गर्नुभयो । खरिद ऐनको दफा ५८ (६) ले ठेक्का तोडेपछि रिटेन्डर गर्दा सम्पूर्ण ठेक्काको निर्माण सम्पन्न गर्ने ठेकेदारबाट लिनु पर्छ भन्ने व्यवस्था गरेको बताउँदै घिसिङले भन्नुभयो, “ठेक्का तोडिसकेपछि त्यो ठेकेदारबाट पैसा कसरी लिने ?”ऊर्जा, जलस्रोत तथा सिँचाइमन्त्रीको जिम्मेवारी समाल्नुभएका मन्त्री घिसिङले विदेशबाट आएको पैसा र यहाँ भएको पैसाले अप्पर अरुण, बुढीगण्डकीलगायत गरी करिब दुई हजार पाँच सयदेखि तीन हजार मेगावाट विद्युत् उत्पादन गर्न सकिने उल्लेख गर्नुभयो ।कार्यक्रममा उद्योग, वाणिज्य तथा आपूर्तिमन्त्री अनिलकुमार सिन्हाले सरकार सुशासन कायम, सेवा प्रवाहमा सुधार, शान्ति सुरक्षा तथा अमन चयन कायम राख्नेतर्फ केन्द्रित रहेको बताउनुभयो । कानुन, न्याय तथा संसदीय मामिला मन्त्रालयको जिम्मेवारीसमेत समाल्नुभएका मन्त्री सिन्हाले एउटा कानुन बनाउन बर्सौं लाग्ने र कार्यान्वयन कठोर रहेकाले यसमा सुधारको आवश्यकता औँल्याउनुभयो । सञ्चार तथा सूचना प्रविधिमन्त्री जगदीश खरेलले नेपालको पुनर्निर्माणमा सञ्चार माध्यमको महत्वपूर्ण भूमिका रहन्छ भन्ने बोध गरेर गोरखापत्र संस्थानले महत्वपूर्ण कार्यक्रम आयोजना गरेको बताउनुभयो । गोरखापत्रको यस प्रकारको डिस्कोर्सले मन्त्रालयलाई समेत आनन्द महसुस भएको बताउँदै मन्त्री खरेलले भन्नुभयो, “सञ्चार माध्यमको भूमिका परम्परागत मात्रै रहेन भन्ने यसले पुष्टि गरेको छ । सरोकारवाला सबैलाई एकै मञ्चमा ल्याएर गरिएको यस प्रकारको कार्यक्रमले पक्कै पनि मुलुकको आर्थिक पुनरुत्थानमा महìवपूर्ण भूमिका निर्वाह गर्ने छ भन्ने मेरो अपेक्षा छ ।”विकास निर्माणको हिसाबले मुलुकलाई अघि बढाउन यहाँबाट प्राप्त सुझावले महत्वपूर्ण भूमिका निर्वाह गर्ने विश्वास गरेको बताउँदै मन्त्री खरेलले डिस्कोर्सबाट प्राप्त सुझावलाई सरकारले स्वामित्व ग्रहण गर्ने पनि जानकारी गराउनुभयो । जेनजी समूहको आन्दोलनपछि बनेको सरकारले पछिल्ला तीन महिनामा भ्रष्टाचार नियन्त्रणमा ऐतिहासिक कार्य गरेको उहाँले बताउनुभयो । श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले समृद्ध मुलुक निर्माणका लागि हरेक क्षेत्रमा सकारात्मक हस्तक्षेपको जरुरी रहेको बताउनुभयो । विभिन्न कालखण्डमा भएका परिवर्तनसँगै प्रभावकारी रूपमा द्वन्द्व व्यवस्थापन नहुँदा अर्को रूपमा विद्रोह हुनेगरेको र त्यसले मुलुकलाई थप अस्थिरतातर्फ लैजाने गरेको बताउँदै भण्डारीले समस्याहरूको सही पहिचान र त्यसको प्रभावकारी समाधान आवश्यक रहेको बताउनुभयो । मुलुकमा व्यप्त बेथिति, भ्रष्टचार र कुशासनका कारण जनशक्ति पलायन क्रम तीव्र रूपमा वृद्धि भइरहेको बताउँदै उहाँले भन्नुभयो, “कुशासन र बेथितिका कारण मुलुकमा केही गरौँ, योगदान गरौँ भन्नेहरू नै बढी प्रताडित छन् । अनियमितता र भ्रष्टाचार गर्नेहरूका लागि सहज र अनुकूल वातावरण बन्ने अवस्थाको अन्त्य हुनु जरुरी छ ।”जेनजी आन्दोलनले मुलुकमा सुशासन र पारदर्शिता माग गरेको बताउँदै सरकारले सोही भावना अनुसार ठोस कार्ययोजना नै बनाएर काम गरिरहेको बताउँदै मन्त्रालयले जेनजी डेक्स बनाएर वैदेशिक रोजगारी र समग्र रोजगारीमा जेनजी आन्दोलनका घाइते, सहिद परिवारलाई अवसर दिने गरी तयारी भइरहेको बताउनुभयो ।लगानी बोर्डका प्रमुख कार्यकारी अधिकृत सुशील ज्ञवालीले लगानी बोर्डले संरचनागत र संस्थागत सुधारको काममार्फत लगानी भित्र्याउन उद्यत रहेको जानकारी गराउनुभयो । उहाँले सङ्घीय सरकारको प्रारूपको सफल अभ्यास नहुँदा विकासले गति लिन नसकेको बताउनुभयो । प्रमुख कार्यकारी अधिकृत ज्ञवालीले भन्नुभयो, “तीनै तहको सरकारको योजनाको एकीकरण छैन । यसले पूर्वाधार निर्माणलाई आकार दिन सकिएको छैन । सङ्घीय सरकारको प्रारूपबमोजिम काम हुन सकेन । यसमा सुधारको आवश्यकता छ ।”नेपाल राष्ट्र बैङ्कका गभर्नर डा. विश्व पौडेलले मुलुकको अर्थतन्त्र सही दिशामा गइरहेको दाबी गर्नुभयो । आर्थिक सूचकमा देखिएको प्रगतिले पनि यसलाई पुष्टि गरेको बताउँदै पौडेलले व्यवसायीलाई पनि उच्च मनोबलका साथ लाग्न अनुरोध गर्नुभयो । उहाँले भन्नुभयो, “पुँजी परिचालनका लागि हामीसँग पर्याप्त क्षमता छ । मुख्य कुरा नीति बुझेर परिचालनमा लाग्नु पर्छ । हल्लाका भरमा दौडिनु हुँदैन ।” मुलुकको आर्थिक दिगोपनालाई केन्द्रित गरेर गोरखापत्र संस्थानले आयोजना गरेको बहस कार्यक्रम निकै फलदायी रहेको उहाँले बताउनुभयो । कार्यक्रममा गोरखापत्र संस्थानका महाप्रबन्धक लालबहादुर ऐरीले मुलुक राजनीतिक हिसाबले पनि सङ्क्रमणकालीन परिस्थितिमा रहेको अहिलेको अवस्थामा अर्थतन्त्रको पुनरुत्थानका लागि बहस कार्यक्रमको आयोजना गरिएको बताउनुभयो । मुलुकमा लगानीको विश्वासिलो वातावरणका लागि सरकारले हरतरहबाट प्रयास गरिरहे पनि सञ्चारमाध्यमले पनि मध्यस्थकर्ताको भूमिका निर्वाह गर्नुपर्ने बताउँदै महाप्रबन्धक ऐरीले भन्नुभयो, “राज्य र व्यवसायीबिचको संशय हटाउन यस्ता कार्यक्रम फलदायी हुने विश्वास लिएका छौँ ।”बहसबाट प्राप्त सुझाव सरकारलाई बुझाउनेसमेत महाप्रबन्धक ऐरीले बताउनुभयो । सोही अवसरमा उहाँले मुलुकको समग्र पत्रकारिता क्षेत्रको गुणस्तर सुधार, पत्रकारिताप्रति लागेको विविध प्रकारको आक्षेप निरूपण गर्नेलगायतका उद्देश्य राखेर गोरखापत्र एकेडेमी स्थापना गरिएको बताउनुभयो । पछिल्लो समय संस्थानले अस्थायी तथा करारका कर्मचारीलाई सामाजिक सुरक्षा कोषमा आबद्ध गराउने प्रक्रिया सुरु गरेको जानकारी दिँदै उहाँले अन्य कर्मचारीको पनि वृत्ति विकासको काम अघि बढेको बताउनुभयो ।आर्थिक वृद्धि आशालाग्दोगोरखापत्र डिस्कोर्सको समापन समारोहमा अर्थ मन्त्रालयका सचिव डा. घनश्याम उपाध्यायले पुँजीको विकासबिना रोजगारी र विकास सम्भव नरहेको बताउनुभयो । उहाँले २०७२ को विनाशकारी भूकम्पदेखि नै नेपालले पछिल्लो एक दशकमा ठुलै अवरोधहरूको सामना गर्दागर्दै करिब ४ प्रतिशतको आर्थिक वृद्धि दर हुनु आशालाग्दो रहेको उल्लेख गर्नुभयो । कुल गार्हस्थ उत्पादन, प्रतिव्यक्ति आय र समग्र अर्थतन्त्र नै पछिल्लो एक दशकमा दोब्बर हुनु ठुलो रूपान्तरण रहेको सचिव उपाध्यायले बताउनुभयो । यद्यपि लगानी हुन नसक्नु र रोजगारी सिर्जना हुन नसक्नु ठुलो चिन्ताको विषय रहेको उहाँले बताउनुभयो । सचिव उपाध्यायले भन्नुभयो, “कृषिमा हामीले क्रान्ति गर्न सकेनौँ । कृषिमा क्रान्ति गरेको भए उत्पादन र रोजगारी सिर्जनामा ठुलो फड्को हान्थ्यौँ तर त्यसो हुन सकेन ।”पछिल्लो घटनाले निजी क्षेत्रको मनोबल गिरेको बताउँदै सचिव उपाध्यायले निजी क्षेत्रको मनोबल बढाउन आवश्यक रहेको औँल्याउनुभयो । सचिव उपाध्यायले प्रतिदिन करिब एक हजार पाँच सय बेरोजगार जनशक्ति थपिँदै आएकोमा यसलाई सम्बोधन गर्न सके आर्थिक वृद्धि स्वतः प्राप्त हुने दाबी गर्नुभयो । समापन समारोहमा सञ्चार तथा सूचना प्रविधि मन्त्रालयका सचिव राधिका अर्यालले राज्यबाट सञ्चालित सञ्चार माध्यमबाट पहिलो पटक राज्यलाई नीतिगत सहजीकरण गर्न यस प्रकारको कार्यक्रम भएको भन्दै प्रशंसा गर्नुभयो । उहाँले यसले निरन्तरता पाउनुपर्ने उल्लेख गर्नुभयो । सचिव अर्यालले जस्तोसुकै सरकार आए पनि र जतिसुकै राम्रो काम गरे पनि केही समयपछि नै जनताको रोजाइमा नपर्नु दुर्भाग्यपूर्ण रहेको टिप्पणी गर्नुभयो । सरकारप्रति जनताको विश्वासलाई दिगो बनाउन र जनतामा रहेको निराशा र नकरात्मकतालाई सकारात्मक बनाउन गोरखापत्र संस्थानको भूमिका महìवपूर्ण हुने धारणा उहाँले व्यक्त गर्नुभयो । आफूले २० वर्षको सेवा अवधिमा सरकार गठन भएको केही समयमै जनता निराश हुने प्रवृत्ति देखिएको र यस प्रकारको सङ्केत राम्रो नरहेको अनुभव गरेको सचिव अर्यालले उल्लेख गर्नुभयो । समापन समारोहमा गोरखापत्र संस्थानका महाप्रबन्धक लालबहादुर ऐरीले गोरखापत्र डिस्कोर्समा आएका विषयवस्तुलाई ‘पोलिसी डक्युमेन्ट’ का रूपमा विकास गरेर नेपाल सरकारको नीति निर्माणमा सहयोग हुने गरी लिपिबद्ध गरी हस्तान्तरण गर्ने प्रतिबद्धता व्यक्त गर्नुभयो । उहाँले भन्नुभयो, “सामाजिक उत्तरदायित्व निर्वाह गर्ने क्रममा राज्यको सञ्चार संस्थाबाट यस प्रकारको पहिलो कार्यक्रम भएको हो । यसले समाज र सरकारबिच सेतुको काम गर्ने मिडियाको सामाजिक उत्तरदायित्व पूरा गरेको विश्वास लिएका छौँ ।”महाप्रबन्धक ऐरीले पछिल्ला दुई महिनामा संस्थानले केही उपलब्धिमूलक काम गरेको बताउनुभयो । गोरखापत्र एकेडेमी स्थापना, नौ/दस वर्षदेखि रोकिएको कर्मचारीको वृत्ति विकासको अड्चन समाप्त भएको तथा करारका कर्मचारी सामाजिक सुरक्षा कोषमा आबद्ध हुने प्रक्रियाको थालनी हुनु संस्थानका लागि ऐतिहासिक निर्णयहरू हुन् भन्नुभयो । डिस्कोर्समा नेपाल सरकारका चार जना मन्त्री, नेपाल राष्ट्र बैङ्कका गर्भनर, राष्ट्रिय योजना आयोगका उपाध्यक्ष, लगानी बोर्डका प्रमुखसहित नेपाल सरकारका सचिव तथा सहसचिवको उपस्थितिले कार्यक्रमलाई भव्य बनाएको र यस विश्वासलाई रचनात्मक पत्रकारितामार्फत गोरखापत्र संस्थानले अक्षुण्ण राख्ने प्रतिबद्धता व्यक्त गर्नुभयो । समापन समारोहमा गोरखापत्र दैनिकका निमित्त प्रधान सम्पादक जुनारबाबु बस्नेतले डिस्कोर्समा भएको तीन वटै सत्रको उपलब्धिमाथि चर्चा गर्दै सहभागी सबैमा धन्यवाद व्यक्त गर्नुभयो ।",
      "link": "https://gorkhapatraonline.com/news/184341",
      "image": "https://gorkhapatraonline.com/storage/media/324602/conversions/opeaning_SGR2440-original-thumb.jpg"
    },
    {
      "slug": "184340",
      "title": "गोरखापत्रकर्मीलाई सामाजिक सुरक्षा कोषको परिचयपत्र",
      "timestamp": 1766102400000,
      "source": "gp",
      "content": "गोरखापत्र संस्थानले करार तथा अस्थायी सेवामा कार्यरत सञ्चारकर्मी र कर्मचारीलाई औपचारिक रूपमा सामाजिक सुरक्षा कोषमा आबद्ध गराउन सुरु गरेको छ ।",
      "longContent": "काठमाडौँ, पुस ४ गते । गोरखापत्र संस्थानले करार तथा अस्थायी सेवामा कार्यरत सञ्चारकर्मी र कर्मचारीलाई औपचारिक रूपमा सामाजिक सुरक्षा कोषमा आबद्ध गराउन सुरु गरेको छ । संस्थानले बिहीबार आयोजना गरेको गोरखापत्र ‘डिस्कोर्स अन रिकोभरी एन्ड रेजिलेन्स’ को उद्घाटन कार्यक्रममा तीन जना कर्मचारीलाई साङ्केतिक रूपमा परिचयपत्र उपलबध गराएर यस कार्यको सुरुवात गरिएको हो । कार्यक्रममा पत्रकारिता सेवाबाट भेषराज बेल्वासे, प्रशासन सेवाबाट सुनम भट्टराई र प्राविधिक सेवाको तर्फबाट सुमन आचार्यलाई सामजिक सुरक्षा कोषमा आबद्धताको परिचयपत्र वितरण गरिएको थियो । संस्थान सञ्चालक समितिले संस्थानमा मासिक रूपमा तलब लिने सम्पूर्ण करार तथा अस्थायी पत्रकार कर्मचारीलाई कोषमा आबद्धता गराउने औपचारिक निर्णय यसअघि नै गरिसकेको छ । केही दिनअघि सामाजिक सुरक्षा दिवसका अवसरमा प्रधानमन्त्री सुशीला कार्की र सञ्चार तथा सूचना प्रविधिमन्त्री जगदीश खरेलको  उपस्थितिमा संस्थानले आफ्ना कर्मचारीलाई कोषमा आबद्धता गराउने विषयमा सम्झौता गरेको थियो ।  बिहीबारको कार्यक्रममा मन्त्री खरेलले पत्रकार तथा कर्मचारीलाई कोषमा आबद्ध गराएर गोरखापत्र संस्थान अन्य सरकारी सञ्चार माध्यमभन्दा अगाडि भएकोमा प्रसन्नता व्यक्त गर्नुभयो । साथै यस कार्यका लागि संस्थान व्यवस्थापनलाई उहाँले  धन्यवादसमेत व्यक्त गर्नुभयो । सोही अवसरमा मन्त्री खरेलले लामो समयदेखि अड्किएको गोरखापत्र संस्थानको सङ्गठन तथा सर्वेक्षण व्यवस्थापनसम्बन्धी प्रतिवेदन मन्त्रालयको तर्फबाट पारित भएको जानकारी गराउनुभयो ।",
      "link": "https://gorkhapatraonline.com/news/184340",
      "image": "https://gorkhapatraonline.com/storage/media/324603/conversions/opeaning-session_sagar_SGR0879-original-thumb.jpg"
    },
    {
      "slug": "184339",
      "title": "जाँचबुझ आयोगको म्याद थप",
      "timestamp": 1766102400000,
      "source": "gp",
      "content": "सरकारले गत भदौ २३ र २४ गतेको जेनजी आन्दोलनसँग सम्बन्धित जाँचबुझ आयोगको म्याद एक महिना थप गर्ने निर्णय गरेको छ ।",
      "longContent": "गोरखापत्र समाचारदाता काठमाडौँ, पुस ४ गते । सरकारले गत भदौ २३ र २४ गतेको जेनजी आन्दोलनसँग सम्बन्धित जाँचबुझ आयोगको म्याद एक महिना थप गर्ने निर्णय गरेको छ । प्रधानमन्त्री तथा मन्त्रीपरिषद् कार्यालय सिंहदरबारमा बिहीबार बसेको मन्त्रीपरिषद् बैठकले गौरीबहादुर कार्की नेतृत्वको जाँचबुझ आयोगको म्याद एक महिना थप गर्ने निर्णय गरेको सञ्चार तथा सूचना प्रविधिमन्त्री जगदीश खरेलले जानकारी दिनुभयो ।  गत असोज ५ गते बसेको मन्त्रीपरिषद् बैठकले कार्कीको नेतृत्वमा आयोग गठन गर्नुका साथै सदस्यमा पूर्वप्रहरी अतिरिक्त महानिरीक्षक (एआइजी) विज्ञानराज शर्मा र कानुनविद् विश्वेश्वरप्रसाद भण्डारी रहनुभएको छ ।मन्त्री खरेलले कार्की नेतृत्वको जाँचबुझ आयोगको काम पूरा नभएपछि एक महिना अर्थात् माघ ५ गतेसम्मलाई थप गर्ने निर्णय गरिएको जानकारी दिनुभयो । कार्की नेतृत्वको आयोगको म्याद पुस ५ गते सकिँदै थियो । “अहिले जाँचबुझ आयोगको म्याद एक महिना थप गरिएको छ । हामीले आयोगको प्रतिवेदन आउने समय कुर्नु पर्छ । आयोगको सल्लाह सुझाव हेर्नु पर्छ । त्योभन्दा अघि आयोगको म्याद एक महिना थप गरिएको छ,” मन्त्री खरेलले भन्नुभयो । गत भदौ २३ र २४ गते भएको जेनजी आन्दोलनमा ७६ जनाको ज्यान जानुका साथै कुल ८४ अर्ब ४५ करोडको सरकारी तथा निजी सम्पत्तिको क्षति भएको थियो ।  मन्त्री खरेलले प्रतिनिधि सभा सदस्य निर्वाचन पहिलो संशोधन अध्यादेश २०८२ जारी गर्न राष्ट्रपतिसमक्ष सिफारिस गर्ने निर्णय भएको जानकारी पनि दिनुभयो । साथै २०७८ सालको राष्ट्रिय जनगणनाको प्रतिवेदनबमोजिम दलित, आदिवासी÷जनजाति, खस आर्य, मधेसी, थारू, मुस्लिम जनसङ्ख्या प्रतिशतका आधारमा प्रतिनिधि सभा सदस्य निर्वाचन ऐन, २०७४ को अनुसूची–१ लाई संशोधन गर्ने मन्त्रीपरिषद् बैठकले निर्णय गरेको छ । मन्त्री खरेलले विभिन्न बालसुधार गृहमा रही सुधार अवधि व्यतीत गर्न बाँकी रहेका (१८ वर्षमाथिका) लाई राख्ने गरी नुवाकोटको विदुर नगरपालिकास्थित केन्द्रीय कारागारको खाली ब्लकमा बालसुधार गृह सञ्चालन गर्न स्वीकृति दिने निर्णय भएको जानकारी दिनुभयो ।",
      "link": "https://gorkhapatraonline.com/news/184339",
      "image": "https://gorkhapatraonline.com/storage/media/324445/conversions/gauri-karki-original-thumb.jpg"
    },
    {
      "slug": "184338",
      "title": "निरन्तर जनता र सरकारको सेतु",
      "timestamp": 1766102400000,
      "source": "gp",
      "content": "कुनै पनि आमसञ्चारमाध्यमको भूमिका केवल समाचार प्रकाशन तथा प्रसारणमा मात्र सीमित रहँदैन । आवाजविहीनहरूको आवाजका रूपमा सरकार र जनताबिचको पुल बनेर देशको समृद्धिमा टेवा पु¥याउने अहम् भूमिका पनि यसको हुन्छ ।",
      "longContent": "काठमाडौँ, पुस ४ गते । कुनै पनि आमसञ्चारमाध्यमको भूमिका केवल समाचार प्रकाशन तथा प्रसारणमा मात्र सीमित रहँदैन । आवाजविहीनहरूको आवाजका रूपमा सरकार र जनताबिचको पुल बनेर देशको समृद्धिमा टेवा पुर्‍याउने अहम् भूमिका पनि यसको हुन्छ । त्यही भूमिका गोरखापत्र दैनिकले १२५ वर्षदेखि धान्दै आएको छ । चाहे राणा शासन होस् वा राणा शासन अन्त्यपछिको परिवर्तनकारी सङ्क्रमणकालीन अवस्था होस् वा २०४६ सालपछिको बहुदलीय प्रजातन्त्र प्राप्तिको समय नै किन नहोस् । अझै दसबर्से सशस्त्र द्वन्द्वपछिको गणतान्त्रिक कालखण्ड उदयको ताका नै किन नहोस्, गोरखापत्र दैनिक र यसका भगिनी प्रकाशनले सदैव जनताको सर्वोपरि निकायको रूपमा आफ्नो अविछिन्न यात्रालाई निरन्तरता दिएकै छन् ।  गत भदौ २३ र २४ गतेको जेनजी आन्दोलनपछि अलमलमा परेका जनता र सरकारबिचका सम्बन्धमा कसी लाउँदै मुलुकलाई समृद्धितर्फ लम्कने वातावरण बनाउन पनि गोरखापत्र दैनिकसँगै यसका भगिनी प्रकाशनहरू अग्रसर बनेका छन् ।  उपराष्ट्रपति रामसहायप्रसाद यादव भन्नुहुन्छ, “जनताको आधिकारिक आवाज बनेर शताब्दीअघिदेखि बनेको गोरखापत्र र यसका प्रकाशनहरू अब गोरखापत्र एकेडेमीमार्फत नीति निर्मातालाई बाटो देखाउने अवस्थामा पुगेको छ ।”आमनागरिकलाई संविधानले दिएको मौलिक अधिकार संरक्षणसँगै ४६ भाषामा प्रकाशन गरेर समावेशीको रक्षा र आमनागरिकको आवाज बन्ने बहुआयामिक भूमिका गोरखापत्रले निर्वाह गरिरहेको उहाँ उल्लेख गर्नुहुन्छ । नेपाल राष्ट्र बैङ्कका गभर्नर प्राडा विश्वनाथ पौडेलको धारणामा पनि इतिहासको विरासतलाई आजपर्यन्त गोरखापत्रले कायम राखेको छ । १९५८ सालमा इन्द्रचोकमा भेला भएर जनताले घरायसी उत्पादनलाई विदेशमा व्यापारका लागि माहोल बनाइदिन गोरखापत्रका संस्थापक देवशमशेर राणालाई आग्रह गर्नुभएको र त्यस विषयमा सरकारले सोचेर काम गर्ने आश्वासन दिनुभएको समाचार गोरखापत्रको पहिलो अङ्कमै छापिएको प्रसङ्ग पनि उहाँले उल्लेख गर्नुभयो । त्यहीँबाट नै आमसञ्चारमाध्यमका रूपमा जनता र सरकारबिचको बलियो पुल गोरखापत्र बनेको थियो । गभर्नर पौडेलले स्मरण गर्नुभयो, “त्यो बेलादेखि नै समाजको अर्थतन्त्र चलायमान गराउन बल गरेको थियो, अहिले के गर्ने, कसो गर्ने भनेर अन्योल छाइरहेका बेला गोरखापत्रले बलियो भूमिका निर्वाह गरेको देख्दा खुसी लाग्यो ।”सञ्चार तथा सूचन प्रविधिमन्त्री जगदीश खरेलले भन्नुभयो, “जेनजी आन्दोलनपछि अरू मिडियाले आँट गर्न नसकेको पुनर्आर्थिकीकरण र पुनरुत्थानमा सरकारलाई पथ प्रदर्शन गर्दै जनता र सरकारबिचको मियो गोरखापत्र बनेको छ ।” गोरखापत्र दैनिक देशकै पहिलो अखबारसँगै दक्षिण एसियाका १० पुरानामध्येको एक अखबार हो । अस्थिरताको समयमा कसले के बोल्ने र के गर्ने भन्ने अन्योल मेटाउँदै भावी दिनका लागि एजेन्डा सेटिङ गरेर जनताको जीवनस्तरमा थप सुविधा र सुधारको खाका कोर्ने जिम्मा आम सञ्चारमाध्यमकै रहन्छ । कतिपय परिवर्तनपछि बनेका सरकारले राम्रो काम गरे पनि नगरे पनि समाजमा सरकारविरोधी भावनाले प्रश्रय पाउने गर्छ । त्यसमा आमसञ्चारमाध्यमले सरकारको विरोध मात्रै नगरेर सरकारलाई मार्गनिर्देश हुनेगरी विचारको खाका कोर्दै जनमैत्री कामका लागि समर्थन गर्नु पनि उसको भूमिका हुने सञ्चार सचिव राधिका अर्याल औँल्याउनुहुन्छ । त्यही धारमा टेकेर गोरखापत्रले खबरदारीसँगै जनताको हित हुने किसिमले सरकारलाई बाटो देखाउन गोरखापत्र संस्थानले अहिले पनि हिम्मत राख्नु राज्यकै लागि गौरवको विषय भएको अर्याल औँल्याउनुहुन्छ । अर्थसचिव डा. घनश्याम उपाध्याय भन्नुहुन्छ, “गोरखापत्र जस्तो शास्त्रीय सञ्चामाध्यममा चार दिनपछि एसएलसीको रिजल्ट हेरेको मैले हो, अहिले समाजको सकारात्मक विकासतर्फ केन्द्रित भएको देखेको पनि मैले हो ।”उहाँले भन्नुभए जस्तै गोरखापत्र संस्थानका महाप्रबन्धक लालबहादुर ऐरीले गोरखापत्रको ऐतिहासिक उत्पत्ति र यात्राको विरासतलाई अझ मजबुत पार्न  समाजको अग्रणी पाठशालाका रूपमा गोरखापत्र एकेडेमी स्थापना गरेर जनता र सरकारबिचको साँच्चैको सेतुका रूपमा यसै वर्षदेखि यात्रा थालनी गरेको औँल्याउनुहुन्छ । गोरखापत्र दैनिकसँगै यसका भगिनी प्रकाशनहरू दी राइजिङ नेपाल, यिनका नेपाली तथा अङ्ग्रेजी अनलाइन, मधुपर्क, युवामञ्च र मुना प्रकाशन हुँदै आएका छन् ।",
      "link": "https://gorkhapatraonline.com/news/184338",
      "image": "https://gorkhapatraonline.com/storage/media/324443/conversions/443-original-thumb.jpg"
    },
    {
      "slug": "184337",
      "title": "जिपको ठक्करबाट पाँच वर्षीय बालकको मृत्यु",
      "timestamp": 1766016000000,
      "source": "gp",
      "content": "बागलुङमा पिकअप जिपको ठक्करबाट एक बालकको मृत्यु भएको छ । आज साँझ ६ः०० बजे म्याग्दीको सदरमुकाम बेनी बजारबाट बागलुङतर्फ आउँदै गरेको ध१च १३३६ नम्बरको पिकअप जीपले ठक्कर दिँदा काठेखोला गाउँपालिका–१ धैरेनीका पाँच वर्षीय सूर्य ढुङ्गानाको मृत्यु भएको हो ।",
      "longContent": "ढोरपाटन (बागलुङ), पुस ३ गते । बागलुङमा पिकअप जिपको ठक्करबाट एक बालकको मृत्यु भएको छ । आज साँझ ६ः०० बजे म्याग्दीको सदरमुकाम बेनी बजारबाट बागलुङतर्फ आउँदै गरेको ध१च १३३६ नम्बरको पिकअप जीपले ठक्कर दिँदा काठेखोला गाउँपालिका–१ धैरेनीका पाँच वर्षीय सूर्य ढुङ्गानाको मृत्यु भएको हो ।जिपको ठक्करबाट गम्भीर घाइते भएका ढुङ्गानाको उपचारका लागि धवलागिरि प्रादेशिक अस्पतालमा ल्याउँदा डाक्टरले मृत घोषणा गरेको जिल्ला प्रहरी कार्यालयका प्रहरी निरीक्षक कमलजङ्ग थापाले जानकारी दिनुभयो ।बालकलाई सडक क्रस गर्दैगर्दा जीपले ठक्कर दिएको उहाँको भनाइ छ । जिप चालक पर्वतको जलजला गाउँपापिलका–८ नाङ्लिबाङका २५ वर्षीय सुनिल नेपालीलाई प्रहरीले नियन्त्रणमा लिएको छ । रासस",
      "link": "https://gorkhapatraonline.com/news/184337",
      "image": "https://gorkhapatraonline.com/storage/media/324442/conversions/accident-original-thumb.jpg"
    },
    {
      "slug": "184334",
      "title": "निवार्चनसम्बन्धी अध्यादेश आउँदै : जाँचबुझ आयोगको म्याद थप",
      "timestamp": 1766016000000,
      "source": "gp",
      "content": "सरकारले ‘प्रतिनिधि सभा निवार्चन (पहिलो संशोधन) अध्यादेश २०८२’ जारी गर्न राष्ट्रपति रामचन्द्र पौडेलसमक्ष सिफारिस गरेको छ ।",
      "longContent": "काठमाडौं, पुस ३ गते । सरकारले ‘प्रतिनिधि सभा निवार्चन (पहिलो संशोधन) अध्यादेश २०८२’ जारी गर्न राष्ट्रपति रामचन्द्र पौडेलसमक्ष सिफारिस गरेको छ ।बिहीवारको बसेको मन्त्रिपरिषद् बैठकले यस्तो निर्णय गरेको सरकारका प्रवक्ता एवं सञ्चार तथा सूचना प्रविधिमन्त्री जगदीश खरेलले जानकारी दिनुभयो । उहाँकाअनुसार बैठकमा पेश भएको अध्यादेशमा दलित आदिवासी जनजाती, खस आर्य, मधेशी, थारु, मुस्लिमको जनसंख्या प्रतिशतको आधारमा निर्धारण गर्न प्रतिनिधि सभा सदस्य निर्वाचन ऐन २०७४ को अनुसूची १ लाई संशोधन गर्न अध्यादेश जारी गर्नुपरेको हो । बैठकपछि सञ्चारकर्मीसँग कुरा गर्दै मन्त्री खरेलले भन्नुभयो, ‘प्रतिनिधि सभा निवार्चन (पहिलो संशोधन) अध्यादेश २०८२ जारी गर्न सम्माननीय राष्ट्रपतिसमक्ष सिफारिस गर्ने निर्णय भएको छ । यसमा २०७८ सालको जनगणनाको प्रतिवेदन बमोजिमको दलित, आपदवासी, जनजाति, खसआर्य, मधेशी, थारु तथा मुस्लिमको जनसंख्या प्रतिशतको आधारमा प्रतिनिधि सभा निर्वाचन ऐन, २०७४ को अनुसूची १ लाई संशोधन गर्ने रहेको छ ।’उहाँले जेन–जी आन्दोलनसम्बन्धी अनुसन्धान गर्न गठित उच्चस्तीय जाँचबुझ आयोगको कार्यअवधि एक महिना थप गर्ने निर्णय भएको पनि बताउनु भयो । बैठकले मकवानपुरको बिदुर नगरपालिकास्थित केन्द्रीय कारागारमा खाली रहेको ब्लकमा बालसुधार गृह सञ्चालन गर्न स्वीकृति दिने निर्णय भएको पनि बताउनु भयो ।",
      "link": "https://gorkhapatraonline.com/news/184334",
      "image": "https://gorkhapatraonline.com/storage/media/324439/conversions/jagdhis-11-original-thumb.jpg"
    }
  ]
}