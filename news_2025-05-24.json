{
  "date": "2025-05-24T19:32:15.924Z",
  "news": [
    {
      "slug": "156236",
      "title": "जल विद्युतमा मेकानिकल जनशक्तिमा परनिर्भरता हटाइँदै",
      "timestamp": 1748044800000,
      "source": "gp",
      "content": "ऊर्जा तथा जलस्रोत मन्त्रालयले जलविद्युत् आयोजनाको हाइड्रो र इलेक्ट्रो मेकानिकल जनशक्तिमा भारत र चीनको निर्भरता हटाउने कार्य अघि बढाएको छ ।",
      "longContent": "अमरराज नहर्कीतनहुँ, जेठ १० गते । ऊर्जा तथा जलस्रोत मन्त्रालयले जलविद्युत् आयोजनाको हाइड्रो र इलेक्ट्रो मेकानिकल जनशक्तिमा भारत र चीनको निर्भरता हटाउने कार्य अघि बढाएको छ । यसका लागि तनहुँको आँबुखैरेनी गाउँपालिका–४ स्थित मर्स्याङ्दी जलविद्युत केन्द्रमा तालिम केन्द्र सञ्चालनको तयारीमा जुटेको  छ । निर्माण सम्पन्न भएका तथा निर्माणाधीन आयोजनाहरूको बिग्रिएका उपकारण मर्मत तथा नयाँ उपकरण जडानका लागि जनशक्ति तयार गर्न मेकालिनक तालिम केन्द्र सञ्चालन गर्ने कार्य अघि बढेको मर्स्याङ्दी जल विद्युत केन्द्रका प्रबन्धक इन्जिनियर पशुपतिराज गौतमले जानकारी दिनुभयो । जल विद्युत आयोजना निर्माणका लागि धेरै जग्गा चाहिने हुँदा केन्द्रसँग एक हजार सात रोपनीभन्दा धेरै जमिन तथा भवन तथा टहराहरू प्रशस्त भएकाले तालिम केन्द्र सञ्चालन गर्न सकिने प्रस्ताव उर्जा तथा जलस्रोत मन्त्रालयमा पठाइएको गौतमले बताउनुभयो । गौतमले भन्नुभयो, ‘‘नेपालको मध्यभाग र सडको पहुँचमा रहेकाले खेर गइरहेको मर्स्याङ्दी जल विद्युत् केन्द्रको जमिनको सदुपयोगको लागि तालिम केन्द्र सञ्चालन गर्न प्रस्ताव पेस गरेका छौं ।’’तालिम केन्द्र सञ्चालनपछि तीन जनाले रोजगारी पाउने गौतम बताउनुहुन्छ । गौतमका अनुसार दक्ष ६० प्रतिशत तथा अदक्ष ४० प्रतिशतले रोजगारी पाउने छन् । तालिम सञ्चालनपछि  भारतीय र चिनियाँ प्राविधिकलाई विस्थापित गर्न सहयोग पुग्ने केन्द्रले जनाएको छ । केन्द्रका अनुसार केही मेसिन बिग्रिँदासमेत हप्तौँसम्म चिनियाँ वा भारतीय कम्पनीको टोली पर्खेर बस्नुपर्ने अवस्थाको अन्त्य गर्न सहयोग पुग्दछ । स्थानीय स्तरमा रोजगारी वृद्धि, मर्मत सम्भारको काम छिटो सम्पन्न गर्न सहज र खेर गएको जमिनको सदुपयोगको लागि मेकालिनक तालिम सञ्चालन आवश्यक रहेको गौतम बताउनुहुन्छ ।",
      "link": "https://gorkhapatraonline.com/news/156236",
      "image": "https://gorkhapatraonline.com/storage/media/275346/conversions/IMG_6870-(1)-original-thumb.jpg"
    },
    {
      "slug": "156208",
      "title": "आजको लागि विदेशी मुद्राको विनिमय दर",
      "timestamp": 1748044800000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपैयाँ ०५ पैसा र बिक्रीदर १३६ रुपैयाँ ६५ पैसा कायम भएको छ ।",
      "longContent": "काठमाडौँ,  जेठ १० गते ।  नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपैयाँ ०५ पैसा र बिक्रीदर १३६ रुपैयाँ ६५ पैसा कायम भएको छ । युरोपियन युरो एकको खरिददर १५४ रुपैयाँ ५१ पैसा र बिक्रीदर १५५ रुपैयाँ १९ पैसा, युके पाउण्ड स्ट्रलिङ एकको खरिददर १८३ रुपैयाँ ६७ पैसा र बिक्रीदर १८४ रुपैयाँ ४८ पैसा, स्वीस फ्रयाङ्क एकको खरिददर १६४ रुपैयाँ ८५ पैसा र बिक्रीदर १६५ रुपैयाँ ५८ पैसा कायम गरिएको छ ।अष्ट्रेलियन डलर एकको खरिददर ८७ रुपैयाँ ९४ पैसा र बिक्रीदर ८८ रुपैयाँ ३३ पैसा, क्यानेडियन डलर एकको खरिददर ९८ रुपैयाँ ५० पैसा र बिक्रीदर ९८ रुपैयाँ ९३ पैसा, सिङ्गापुर डलर एकको खरिददर १०५ रुपैयाँ ८१ पैसा र बिक्रीदर १०६ रुपैयाँ २८ पैसा निर्धारण गरिएको छ । जापानी येन १० को खरिददर नौ रुपैयाँ ५० पैसा र बिक्रीदर नौ रुपैयाँ ५४ पैसा, चिनियाँ युआन एकको खरिददर १८ रुपैयाँ ९४ पैसा र बिक्रीदर १९ रुपैयाँ ०२ पैसा, साउदी अरेबियन रियाल एकको खरिददर ३६ रुपैयाँ २७ पैसा र बिक्रीदर ३६ रुपैयाँ ४३ पैसा, कतारी रियाल एकको खरिददर ३७ रुपैयाँ ३३ पैसा र बिक्रीदर ३७ रुपैयाँ ४९ पैसा कायम भएको छ ।केन्द्रीय बैङ्कका अनुसार थाइ भाट एकको खरिददर चार रुपैयाँ १७ पैसा र बिक्रीदर चार रुपैयाँ १९ पैसा, युएई दिराम एकको खरिददर ३७ रुपैयाँ ०४ पैसा र बिक्रीदर ३७ रुपैयाँ २० पैसा, मलेसियन रिङ्गेट एकको खरिददर ३२ रुपैयाँ १६ पैसा र बिक्रीदर ३२ रुपैयाँ ३० पैसा, साउथ कोरियन वन १०० को खरिददर ९ रुपैयाँ ९४ पैसा र बिक्रीदर ९ रुपैयाँ ९८ पैसा, स्वीडिस क्रोनर एकको खरिददर १४ रुपैयाँ २८ पैसा र बिक्रीदर १४ रुपैयाँ ३४ पैसा र डेनिस क्रोनर एकको खरिददर २० रुपैयाँ ७१ पैसा र बिक्रीदर २० रुपैयाँ  ८० पैसा तोकिएको छ ।राष्ट्र बैङ्कले हङकङ डलर एकको खरिददर १७ रुपैयाँ ३७ पैसा र बिक्रीदर १७ रुपैयाँ ४५ पैसा, कुवेती दिनार एकको खरिददर ४४३ रुपैयाँ ६१ पैसा र बिक्रीदर ४४५ रुपैयाँ ५६ पैसा, बहराइन दिनार एकको खरिददर ३६० रुपैयाँ ८५ पैसा र बिक्रीदर ३६२ रुपैयाँ ४४ पैसा, ओमनी रियाल एकको खरिददर ३५३ रुपैयाँ ४० पैसा र विक्रीदर ३५४ रुपैयाँ ९६ पैसा रहेको छ ।भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।  रासस",
      "link": "https://gorkhapatraonline.com/news/156208",
      "image": "https://gorkhapatraonline.com/storage/media/275301/conversions/money-exchange-original-thumb.jpg"
    },
    {
      "slug": "156201",
      "title": "दस महिनामा एकतिस गैँडा मरे",
      "timestamp": 1748044800000,
      "source": "gp",
      "content": "गत साउनयता १० महिनामा विश्वमा दुर्लभ मानिएका ३१ वटा एकसिङे गैँडा मरेका छन् ।",
      "longContent": "शालिग्राम नेपालचितवन, जेठ १० गते । गत साउनयता १० महिनामा विश्वमा दुर्लभ मानिएका ३१ वटा एकसिङे गैँडा मरेका छन् । चोरीसिकारीका कारण चितवन राष्ट्रिय निकुञ्जमा यो वर्ष एउटा पनि गैँडा मरेको छैन तर यस वर्ष प्राकृतिक कारणले भने ३० वटा गैँडा मरेका छन् । ३० वटा गैँडा प्राकृतिक कारणले मरेका छन् भने एउटा करेन्ट लागेर मरेको निकुञ्जका सूचना अधिकारी अविनाश थापामगरले जानकारी दिनुभयो । मृत्यु भएकामध्ये अधिकांश प्राकृतिक कारणले मरेको पाइएको छ । गत साउन ८ गते करेन्ट लागेर एउटा गैँडा मरेको थियो । त्यस्तै गरी भदौ ७ गते दुई महिनाको भाले गैँडा प्राकृतिक कारणले मरेको निकुञ्जले दाबी गरेको छ । करिब एक वर्ष छ महिनायता चोरीसिकारीका कारण गैँडा नमरेपछि शून्य चोरीसिकारी वर्षका रूपमा मनाइएको छ तर प्राकृतिक रूपमा भने गैँडा मर्ने क्रम रोकिएको छैन । राष्ट्रिय निकुञ्ज तथा वन्यजन्तु संरक्षण विभागका महानिर्देशक डा. रामचन्द्र कँडेलले प्राकृतिक रूपमा गैँडा मर्नुलाई सामान्य लिनुपर्ने बताउनुभयो । सङ्ख्या धेरै भएपछि स्वाभाविक रूपमा सङ्घर्ष हुन्छ । जीवन जिउने क्रममा सङ्घर्ष गर्दा जुन बलियो हुन्छ, बलियो जनावर बाँच्दा अन्य मर्न सक्छन् । द्वन्द्व हुँदा आफू बसेको ठाउँबाट भाग्नु पर्छ वा मर्न बाध्य हुनुपर्ने हुन सक्छ ।करिब सात दशकअघि चितवनमा आठ सय गैँडा थिए । अहिले छ सयको हाराहारीमा पुगेका छन् । चितवनको घाँसे मैदान र वासस्थानको अवस्था हेर्दा अझै दुई सय गैँडा वृद्धि गर्न सकिने दाबी निकुञ्जको छ । निकुञ्जले दिएको विवरण अनुसार साउन, भदौ र असोजमा दुई/दुई वटा, कात्तिकमा चार वटा, मङ्सिरमा दुई वटा, पुसमा एउटा,  माघमा तीन वटा, फागुनमा चार वटा, चैतमा चार वटा, वैशाखमा तीन वटा र जेठको ९ गते एउटा गैँडा मरेको छ । जुधेर गैँडाको मृत्यु पूर्वी चितवनको कालिका नगरपालिका–१, चतुर्मुखी सामुदायिक वन क्षेत्रमा आपसमा जुधेका कारण एउटा गैँडा मरेको छ । जेठ २ गते एकआपसमा जुधेर घाइते भएको गैँडा भागेको थियो । घाइते गैँडाको पछाडिको भागमा धेरै चोटका कारण रगत बग्दै दौडेपछि खोजतलास भएको सबडिभिजन वन कार्यालय पदमपुरका प्रमुख बालकृष्ण खनालले बताउनुभयो । खोज्दै जाँदा बिहीबार साँझ चतुर्मुखी सामुदायिक वनको वडा नं. १ मा पर्ने जङ्गलको बिच भागमा मरेको अवस्थामा फेला परेको उहाँले बताउनुभयो । मरेको गैँडाको खाग र खुर सकुशल रहेको उहाँले जानकारी दिनुभयो । करिब सात वर्षको वयस्क गैँडाको खाग र खुर वन कार्यालय भरतपुरमा राखिएको छ । गैँडा मर्नुका कारणबारे पशु चिकित्सकको टोलीले पोस्टमार्टम गरी विवरण सार्वजनिक गर्ने तयारी रहेको कार्यालयले जानकारी दिएको छ । पोस्टमार्टमको प्रतिवेदन आएपछि वन कार्यालयमा राखेको खाग निकुञ्ज कार्यालयमा बुझाइदिने खनालले बताउनुभयो ।",
      "link": "https://gorkhapatraonline.com/news/156201",
      "image": "https://gorkhapatraonline.com/storage/media/275294/conversions/Death-rhino-original-thumb.jpg"
    },
    {
      "slug": "156199",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748044800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  जेठ १० गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ४०, गोलभेँडा सानो (लोकल) प्रतिकिलो रु ७०, गोलभेँडा सानो (टनेल) प्रतिकिलो रु ७५, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ५०, गाजर (तराई) प्रतिकिलो रु ३०, बन्दा (लोकल) प्रतिकिलो रु १५, काउली (स्थानीय) प्रतिकिलो रु ३०, मूला रातो प्रतिकिलो रु ३०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३०, तने बोडीको मूल्य प्रतिकिलो रु ७०, मकै बोडी मूल्य प्रतिकिलो रु ५० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ३०, घिउ सिमी (हाइब्रिड) प्रतिकिलो रु ३०, राजमा मूल्य प्रतिकिलो रु १००, भटमास कोसा प्रतिकिलो रु १००, तितो करेला प्रतिकिलो रु ५०, लौका प्रतिकिलो रु २०, परबर (लोकल) प्रतिकिलो रु ६०, परबर (तराई) प्रतिकिलो रु ६०, चिचिण्डो प्रतिकिलो रु ३५, घिरौला प्रतिकिलो रु ३५, झिगुनी प्रतिकिलो रु ६०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु २५, भिण्डी प्रतिकिलो रु ३० कायम गरिएको छ । यस्तै, सखरखण्ड प्रतिकिलो ६०, पिँडालु प्रतिकिलो रु १२०, रायो साग प्रतिकिलो रु ५०, पालुङ्गो साग प्रतिकिलो रु ६०, चमसुरको साग रु ८०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ५०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३००, कुरिलो प्रतिकिलो रु ७००, निगुरो प्रतिकिलो रु २५ निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजीवन प्रतिकिलो रु ९०, जिरीको साग प्रतिकिलो रु ९०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु १५०, गान्टे मूला प्रतिकिलो रु ४०, इमली प्रतिकिलो रु १८०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३००, केरा (दर्जन) रु १५०, कागती प्रतिकिलो रु २४०, अनार प्रतिकिलो रु ३५०, आँप (दशहरी) प्रतिकिलो रु २५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु २०, रुख कटहर प्रतिकिलो रु ७०, नास्पाती (चाइनिज) प्रतिकिलो रु २५०, मेवा (भारतीय) प्रतिकिलो रु १००, लिची (लोकल) प्रतिकिलो रु २००, आभोकाडो प्रतिकिलो रु ८०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ६०, खुर्सानी हरियो (बुलेट) प्रतिकिलो रु ६०, खुर्सानी हरियो (माछे) प्रतिकिलो रु ३५, खुर्सानी हरियो (अकबरे) प्रतिकेजी रु ३५०, भेडे खुर्सानी प्रतिकिलो रु ६०, लसुन हरियो प्रतिकिलो रु १००, हरियो धनिया प्रतिकिलो रु ५०, लसुन सुकेको चाइनिज प्रतिकिलो रु ३००, लसुन सुकेको नेपाली प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/156199",
      "image": "https://gorkhapatraonline.com/storage/media/275292/conversions/adrhs-original-thumb.jpg"
    },
    {
      "slug": "156183",
      "title": "सिप मेलामा साढे तीन हजारको आवेदन",
      "timestamp": 1748044800000,
      "source": "gp",
      "content": "काठमाडौँ महानगरपालिकाले सञ्चालन गरेको दोस्रो चरणको सिप मेलामा तीन हजार पाँच सय जनाभन्दा बढीको आवेदन परेको जनाएको छ ।",
      "longContent": "गोरखापत्र समाचारदाता काठमाडौँ, जेठ १० गते । काठमाडौँ महानगरपालिकाले सञ्चालन गरेको दोस्रो चरणको सिप मेलामा तीन हजार पाँच सय जनाभन्दा बढीको आवेदन परेको जनाएको छ । महानगरपालिकाका अनुसार ३० दिनसम्म सञ्चालन हुने सिप मेलामा विभिन्न १० देशका ४२ पेसासँग सम्बन्धित तालिमका लागि तीन हजार ५७६ जनाको अनलाइन आवेदन परेको हो । दोस्रो चरणको सिप मेला गएको बुधबारदेखि सञ्चालन भएको हो । महानगरपालिकाका अनुसार महानगरले सिप मेलाका लागि आठ वटा पेसासँग सम्बन्धित तालिम थप गरेको छ । यसअघि आइसिटी क्षेत्रमा छानिएका पाँच वटा पेसामा थप गरेर १२ वटा बनाइएको छ । थपिएकामा साइबर सेक्युरिटी, मल्टिमिडिया, डट नेट, जाभा, पिएचपी र ग्राफिक्स डिजाइन रहेका महानगरपालिकाले जनाएको छ । यस क्षेत्रमा डिजिटल मार्केटिङ, ड्रोन, रोबोटिक्स, फाइबर अब्टिक्स टेक्निसियन, कृत्रिम बौद्धिकता (एआई) र यसको प्रयोग (एआइ एन्ड इट्स एप्लिकेसन) गरी पाँच विधाका तालिम गर्ने तयारी थियो । यस्तै ब्युटिसियन (सौन्दर्य) क्षेत्रमा विक्स (नक्कली कपाल बनाउने) पेसा थप भएको छ । यसमा सौन्दर्यकर्मी, मेकअप एन्ड हेयर, नेल टेक्निसियन, कपाल काट्ने (वार्वर) गरी चार पेसा राखिएका थिए ।महानगरपालिका अन्तर्गतको सिप मेला सञ्चालन समितिका संयोजक इन्जिनियर शैलेन्द्र झाका अनुसार यसअघि तयारी गरिएका १० क्षेत्रका ३४ पेसासँग सम्बन्धित तालिममा क्षेत्र थपिएका छैनन् ।   महानगरले सरकारी निकाय, गैरसरकारी सङ्घसंस्था, निजी क्षेत्र तथा दातृ निकायसँग सहकार्य गरेर निःशुल्क तालिम सञ्चालन गर्न लागेको हो ।",
      "link": "https://gorkhapatraonline.com/news/156183",
      "image": "https://gorkhapatraonline.com/storage/media/275275/conversions/Photo-11-original-thumb.jpg"
    },
    {
      "slug": "156182",
      "title": "रणनीतिक योजनासहित काम गर्न सुझाव",
      "timestamp": 1748044800000,
      "source": "gp",
      "content": "नेपाल चेम्बर अफ कमर्सले नवनियुक्त गभर्नर डा. विश्वनाथ पौडेललाई राष्ट्रिय प्राथमिकताका विषयमा रणनीतिक योजनासहित काम गर्न सुझाव दिएको छ ।",
      "longContent": "गोरखापत्र समाचारदाताकाठमाडौँ, जेठ १० गते । नेपाल चेम्बर अफ कमर्सले नवनियुक्त गभर्नर डा. विश्वनाथ पौडेललाई राष्ट्रिय प्राथमिकताका विषयमा रणनीतिक योजनासहित काम गर्न सुझाव दिएको छ । चेम्बरका कार्यवाहक अध्यक्ष दीपककुमार मल्होत्राको नेतृत्वमा शुक्रबार गएको टोलीले नवनियुक्त गभर्नर पौडेललाई भेटेर बधाई एवं शुभकामनासहित सुझाव दिएको हो । राष्ट्र बैङ्कको गभर्नर नियुक्तिले वित्तीय क्षेत्रमा दीर्घकालीन सुधार र स्थायित्व कायम गर्नेतर्फको एक महत्वपूर्ण कदमका रूपमा लिएको चेम्बरद्वारा जारी विज्ञप्तिमा उल्लेख छ । मुलुकको समग्र आर्थिक विकास, मुद्रास्फीति नियन्त्रण, विदेशी मुद्रा सञ्चिति सुदृढीकरण, वित्तीय पहुँचको विस्तार तथा वित्तीय समावेशिता जस्ता राष्ट्रिय प्राथमिकताका विषयमा रणनीतिक योजनासहित काम गर्न चेम्बरले गभर्नर डा. पौडेललाई सुझाव दिएको हो । चेम्बरका कार्यवाहक अध्यक्ष मल्होत्राले मुलुकको आर्थिक र वित्तीय प्रणालीलाई चलायमान बनाउन नवनियुक्त गभर्नर डा. पौडेलको भूमिका महत्वपूर्ण हुने बताउनुभयो । अर्थतन्त्र चलायमान गराउने चुनौती कायमै रहेको सन्र्दभमा आगामी बजेट र मौद्रिक नीतिबिचको तालमेलमार्फत अर्थतन्त्रलाई निकासा दिनुपर्ने मल्होत्राको भनाइ छ । राष्ट्र बैङ्कले डिजिटल वित्तीय प्रणालीको प्रवर्धन, सूक्ष्म, साना तथा मझौला उद्यमको वित्तीय पहुँचमा सुधार तथा समावेशी वित्तीय नीतिको विकासमा अग्रगामी भूमिका निर्वाह गर्ने अपेक्षा रहेको चेम्बरले उल्लेख गरेको छ ।",
      "link": "https://gorkhapatraonline.com/news/156182",
      "image": "https://gorkhapatraonline.com/storage/media/275274/conversions/chamber-pic-original-thumb.jpg"
    },
    {
      "slug": "156181",
      "title": "बजेटबारे योजना आयोगका उपाध्यक्ष र राष्ट्र बैङ्कका गभर्नरसँग परामर्श",
      "timestamp": 1748044800000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२/८३ को बजेटका सम्बन्धमा राष्ट्रिय योजना आयोगका उपाध्यक्ष र नेपाल राष्ट्र बैङ्कका गभर्नरसँग परामर्श गर्नुभएको छ ।",
      "longContent": "गोरखापत्र समाचारदाताकाठमाडौँ, जेठ १० गते । उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२/८३ को बजेटका सम्बन्धमा राष्ट्रिय योजना आयोगका उपाध्यक्ष र नेपाल राष्ट्र बैङ्कका गभर्नरसँग परामर्श गर्नुभएको छ । अर्थ मन्त्रालयमा अर्थमन्त्री पौडेलले राष्ट्रिय योजना आयोगका उपाध्यक्ष प्राडा शिवराज अधिकारी र नेपाल राष्ट्र बैङ्कका गभर्नर डा. विश्वनाथ पौडेलसँग वित्तीय नीति, राजस्व परिचालन, पुँजीगत खर्च वृद्धि, आयोजना व्यवस्थापन, निजी क्षेत्रको लगानी प्रवर्धनलगायतका विषयमा परामर्श गरेको अर्थमन्त्रीको सचिवालयले जनाएको छ ।यसैबिच अर्थ मन्त्रालयले मन्त्रालय प्रवेशमा कडाइ गरेको छ । आगामी आव २०८२/८३ को बजेट निर्माणलाई ध्यान दिएर अर्थले मन्त्रालय प्रवेशमा कडाइ गरेको हो ।अर्थ मन्त्रालयले बजेट लेखनको कार्य थालेको छ । त्यस क्रममा बजेट निर्माणसम्बन्धी सबै पक्षसँग परामर्श तथा छलफल गर्ने र सुझाव लिने कार्य सम्पन्न भइसकेको छ । अहिले तयारीका कार्य जारी रहेको अर्थ मन्त्रालय प्रशासन महाशाखा प्रमुख थानप्रसाद पङ्गेनी विज्ञप्तिमा जनाउनुभएका छ । उहाँले बजेट तयारीलाई व्यवस्थित र योजनबद्ध रूपमा अघि बढाउन मन्त्रालय प्रवेशमा कडाइ गरेको स्पष्ट पार्नुभयो ।  आव २०८२/८३ को बजेट निर्माणसम्बन्धी परामर्श, छलफल र सुझावका लागि अर्थ मन्त्रालयले गत वैशाख महिनामा सबैलाई सहज पहुँचको व्यवस्था गरेको थियो । विभिन्न क्षेत्रहरूबाट प्राप्त सुझावलाई समेत ध्यानमा राखेर अर्थ मन्त्रालय बजेटको तयारीमा व्यस्त भएको हो । अर्थ मन्त्रालयका प्रवक्ता श्यामप्रसाद भण्डारीले मुलुकको आवश्यकता तथा जनअपेक्षा, उपलब्ध स्रोतसाधनको सीमा र प्राप्त सुझावलाई ध्यान दिएर बजेट निर्माणको काम अघि बढाइरहेको जानकारी दिनुभयो । उपप्रधानमन्त्री एवं अर्थमन्त्री विष्णुप्रसाद पौडेल र उहाँको टिम बजेट निर्माणमा केन्द्रित छ । अर्थ मन्त्रालयले बजेट निर्माणबारे मन्त्रालय, विभाग, राष्ट्रिय योजना आयोग, राजनीतिक दल, जनप्रतिनिधि तथा सम्बन्धित क्षेत्रका विज्ञसँग परामर्श गरेको थियो ।उपप्रधानमन्त्री एवं अर्थमन्त्री पौडेलले नेपाली कांग्रेसका सभापति शेरबहादुर देउवा, प्रमुख प्रतिपक्षी दलका नेकपा (माओवादी केन्द्र) का अध्यक्ष पुष्पकमल दाहाललगायतसँग परामर्श गर्नुभएको थियो । अर्थ मन्त्रालयले पूर्वअर्थमन्त्रीसँग समेत परामर्श गरेको थियो ।त्यसै गरी पूर्वअर्थ सचिव, अर्थविद्हरू, नेपाल उद्योग वाणिज्य महासङ्घ, नेपाल उद्योग परिसङ्घ, नेपाल चेम्बर अफ कमर्सलगायतका विषयतगत सङ्घ संस्थासँग छलफल गरेको थियो । विकास साझेदारसँग पनि छलफल भएको थियो ।",
      "link": "https://gorkhapatraonline.com/news/156181",
      "image": "https://gorkhapatraonline.com/storage/media/275272/conversions/Budjet-PHOTO-2025-05-23-19-02-31-original-thumb.jpg"
    },
    {
      "slug": "156180",
      "title": "पशु कल्याण ऐनको आवश्यकतामा जोड",
      "timestamp": 1748044800000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारीले पशु कल्याण ऐन ल्याउन सरकारले काम गरिरहेको बताउनुभएको छ । त्यससम्बन्धी विधेयकको मसौदा कानुन मन्त्रालयमा रहेको छ ।",
      "longContent": "गोरखापत्र समाचारदाताललितपुर, जेठ १० गते । कृषि तथा पशुपन्छी विकासमन्त्री रामनाथ अधिकारीले पशु कल्याण ऐन ल्याउन सरकारले काम गरिरहेको बताउनुभएको छ । त्यससम्बन्धी विधेयकको मसौदा कानुन मन्त्रालयमा रहेको छ । मन्त्री अधिकारीले आगामी दुई महिनाभित्रमा ऐन ल्याउने गरी सरकारले काम गरेको बताउनुभयो । उहाँले सरोकारवालासँग छलफल गरेर दुई/तीन महिनाभित्र ऐन ल्याउने तयारी गरेको जानकारी दिनुभयो ।नेपाल फार्मस एडभाइजरी काउन्सिल र स्नेहाज केयरले आयोजना गरेको ‘नेपालमा पशु कल्याणको वर्तमान अवस्था तथा पशु कल्याणको आवश्यकता र महत्व’ विषयक अन्तर्क्रियामा उहाँले दुई महिनाभित्र ऐन जारी गरिने तयारी रहेको बताउनुभयो ।कृषि, सहकारी तथा प्राकृतिक स्रोत समिति सदस्य बिजुला रायमाझीले पशु कल्याण ऐनको आवश्यकता औँल्याउँदै अहिलेसम्म भएका कानुनको अक्षरशः कार्यान्वयन गर्न सके पनि समस्या धेरै समाधान हुने बताउनुभयो ।पशु कल्याणको विषय निकै महत्वपूर्ण रहेकाले सबै प्राणीको बाँच्ने अधिकारलाई सुनिश्चित गर्ने गरी समितिमा दफावार छलफल गरिने र त्यसमा आफूले भरपुर प्रयत्न गर्ने बताउनुभयो ।कृषि, सहकारी तथा प्राकृतिक स्रोत समितिकै सदस्य रञ्जिता श्रेष्ठले जनावरका लागि बोलिदिने कोही नभएकाले पशु कल्याण ऐन निर्माणमा आफूले सक्दो प्रयास गर्ने बताउनुभयो ।नेपाल फार्मर्स एडभाइजरी काउन्सिलका अध्यक्ष एवं पूर्वसचिव डा. योगेन्द्रकुमार कार्कीले नेपाल पशु कल्याणका क्षेत्रमा विश्वका अन्य देशभन्दा दुई सय वर्षपछाडि रहेको र छिमेकी भारतसमेत सन् १९६० मै पशु कल्याण ऐन जारी गरी सन् १९६२ मा शक्तिशाली पशु कल्याण बोर्ड नै स्थापना भएको जानकारी दिंदै नेपालले पनि त्यसबाट धेरै सिक्नुपर्ने बताउनुभयो ।  ललितपुर महानगरपालिकाका नगरप्रमुख चिरिबाबु महर्जनले सङ्घीय पशु कल्याण ऐन जारी भएपछिको लगत्तैको हिउँदे वा बर्खे अधिवेशनबाट महानगरले पशु कल्याण ऐन जारी गर्ने प्रतिबद्धता व्यक्त गर्नुभयो । वरिष्ठ अधिवक्ता पदमबहादुर श्रेष्ठ, स्नेहाज केयरका अध्यक्ष स्नेहा श्रेष्ठलगायतले बोल्नुभएको थियो ।",
      "link": "https://gorkhapatraonline.com/news/156180",
      "image": "https://gorkhapatraonline.com/storage/media/275271/conversions/Ramnath-adhikari-final--original-thumb.jpg"
    },
    {
      "slug": "156179",
      "title": "आर्थिक सुधारको कार्ययोजना सार्वजनिक",
      "timestamp": 1748044800000,
      "source": "gp",
      "content": "सरकारले निरन्तर तथा छ महिनादेखि तीन वर्षसम्म सक्ने गरी ४०८ बुँदे आर्थिक सुधार कार्यान्वयन कार्ययोजना स्वीकृत गरेको छ ।",
      "longContent": "गोरखापत्र समाचारदाताकाठमाडौँ, जेठ १० गते । सरकारले निरन्तर तथा छ महिनादेखि तीन वर्षसम्म सक्ने गरी ४०८ बुँदे आर्थिक सुधार कार्यान्वयन कार्ययोजना स्वीकृत गरेको छ । पूर्वसचिव रामेश्वर खनाल संयोजकत्वको उच्चस्तरीय आर्थिक सुधार सुझाव आयोगको प्रतिवेदन कार्यान्वयन गर्न सरकारले आर्थिक सुधार कार्यान्वयन कार्ययोजना तयार पारेको हो । बुधबार बसेको मन्त्री परिषद्को बैठकले उच्चस्तरीय आर्थिक सुधार सुझाव आयोग, २०८१ को सुझाव कार्यान्वयनका लागि तयार गरिएको आर्थिक सुधार कार्यान्वयन कार्ययोजना स्वीकृत गरेको थियो । प्रधानमन्त्री तथा मन्त्रीपरिषद्को कार्यालयका सचिव चुडामणि पौडेल संयोजक रहेका तीन सदस्यीय समितिले खनाल आयोगको सुझावलाई कार्यान्वयन गर्न कार्ययोजना तयार पारेको थियो । उक्त कार्ययोजनालाई अर्थ मन्त्रालयले शुक्रबार सार्वजनिक गरेको हो ।आयोगले दिएको सुझाव कार्यान्वयन गर्न तत्कालीन, छमहिने, एकबर्से, दुई वर्ष र तीन वर्षसम्मको कार्ययोजना तयार गरिएको छ । कार्ययोजनाले मौद्रिक नीति, वित्तीय अनुशासन, सार्वजनिक संस्थान, कानुनी सुधार र क्षेत्रगत विकासलाई समेटेको छ ।नेपाल राष्ट्र बैङ्कले ब्याजदर स्थिर राख्न र तरलता व्यवस्थापन गर्ने, चार–आठ महिनाको आयात धान्ने विदेशी विनिमय सञ्चिति कायम गर्ने कार्ययोजनामा उल्लेख छ । सरकारी खर्च र करमा कटौती, कालोबजारी नियन्त्रण सहज आपूर्ति सुनिश्चित गरिने छ । यस्तै कार्ययोजना अनुसार १४ पुराना ऐन खारेज गरी नयाँ नियमनकारी ऐन ल्याइने, हेटौँडा र उदयपुर सिमेन्ट उद्योगको निजीकरण र जनकपुर चुरोट कारखाना खारेज गरिने छ । राष्ट्रिय अनुसन्धान परिषद् स्थापना र तथ्याङ्क कार्यालयको क्षमता वृद्धि कार्ययोजनामा उल्लेख छ । कार्ययोजनामा आर्थिक सुधारका काम, सहजीकरण गर्ने निकाय, समयसीमा र उपलब्धि निर्धारण गरिएको छ ।  कार्ययोजना अनुसार १४ वटा कानुन खारेज गर्ने सुझावलाई दुई वर्षभित्र कार्यान्वयन गरिने भएको छ । यसका लागि सम्बन्धित मन्त्रालयले तयारी गर्नुपर्ने भएका कारण उक्त कार्यायोजना लागु गर्ने समयसीमा तय गरिएको छ ।यस्तै कम्तीमा तीन महिनाका लागि पुग्ने पेट्रोलियम पदार्थको भण्डारण गर्ने कार्ययोजना तीन वर्षभित्र पूरा गरिने उल्लेख छ ।वृद्धभत्ता पाउने उमेर ६८ वर्षबाट बढाएर ७० वर्ष पुर्‍याउन र भत्ता पाउन राष्ट्रिय परिचयपत्र अनिवार्य गर्ने कार्ययोजना छ । सरकारले गत कात्तिकमा बनाएको उच्चस्तरीय आर्थिक सुधार आयोगले वैशाखमा उपप्रधानमन्त्री तथा अर्थमन्त्री विष्णु पौडेललाई अन्तिम प्रतिवेदन बुझाएको थियो । सो प्रतिवेदनलाई कार्यान्वयन गर्दै जाने निर्णय गरेको सरकारले आफ्नो वार्षिक नीति तथा कार्यक्रममा सुझाव कार्यान्वयनको विषय समेटेको थियो । प्रधानमन्त्री कार्यालयले सो कार्ययोजनालाई सम्बन्धित मन्त्रालयले आफूमातहतका सम्बन्धित विभागमार्फत कार्यान्वयन गर्ने व्यवस्था मिलाउन निर्देशनसमेत दिएको छ । त्यस्तै अनुगमन तथा निर्देशनको जिम्मेवारी पाएकालाई समेत त्यही अनुसार समन्वय, सहजीकरण र सहयोग गर्नसमेत निर्देशन दिइएको छ ।विभिन्न मन्त्रालय, राष्ट्र बैङ्क, धितोपत्र बोर्ड, नेपाल पर्यटन बोर्ड, नपाल दूरसञ्चार प्राधिकरण, विश्वविद्यालयसहितलाई जिम्मेवार निकाय तोकिएको छ ।  मन्त्रीपरिषद्ले वैशाख २ मा कार्ययोजना बनाउन समिति गठन गरेको थियो । समितिमा प्रधानमन्त्री तथा मन्त्रीपरिषद् कार्यालयका सचिव चूडामणि पौडेलको नेतृत्वमा गोविन्दबहादुर कार्की, कृष्णबहादुर राउत र रावस्वसचिव दिनेशकुमार घिमिरे सदस्य रहेको समितिले कार्ययोजना बनाएको थियो ।",
      "link": "https://gorkhapatraonline.com/news/156179",
      "image": "https://gorkhapatraonline.com/storage/media/275270/conversions/2233-original-thumb.jpg"
    },
    {
      "slug": "156176",
      "title": "जुम्ली मार्सीको नयाँ जात, स्वाद उस्तै",
      "timestamp": 1748044800000,
      "source": "gp",
      "content": "जुम्लामा उत्पादन हुने रैथाने जुम्ली मार्सीको नयाँ जात विकास गरिएको छ । कृषि अनुसन्धान केन्द्र विजयनगर जुम्लाले रैथाने मार्सी धानको अनुसन्धान गरेर नयाँ जातको धानको बिउ उत्पादन गरी किसानका बिचमा लैजान सुरु गरेको छ ।",
      "longContent": "जुम्ला, जेठ १० गते । जुम्लामा उत्पादन हुने रैथाने जुम्ली मार्सीको नयाँ जात विकास गरिएको छ । कृषि अनुसन्धान केन्द्र विजयनगर जुम्लाले रैथाने मार्सी धानको अनुसन्धान गरेर नयाँ जातको धानको बिउ उत्पादन गरी किसानका बिचमा लैजान सुरु गरेको छ ।झन्डै दुई दशकदेखि मार्सी धानमा देखिएको ब्लास्कट रोगले किसानलाई हैरानी दिइरह्यो । मार्सीमा रोग लाग्ने भएकाले धान सखाप हुने र भने अनुसारको उत्पादन नहुने भएपछि यसको उत्पादनमा ह्रास हुने समस्या भइरहेको थियो ।निकै पोसिलो र मिठो स्वाद हुने भएकाले बजारको माग धेरै भए पनि रोगले उत्पादन वृद्धि गर्न धान मरुवा रोग (राइस ब्लास्ट) रोग लागेर किसानलाई हैरान बनाइरहेको समयमा मार्सी धानको नयाँ जातको विकास गरिएको हो । रैथाने मार्सी धानलाई जोगाइराख्ने, रोग नलाग्ने र उत्पादन बढाउने उद्देश्यले नयाँ जातको विकास गरिएको हो । कृषि अनुसन्धान केन्द्र विजयनगरका अनुसार इन्हान्स्ड जुम्ली मार्सी–१८, इन्हान्स्ड जुम्ली मार्सी–२० र इन्हान्स्ड जुम्ली मार्सी–२२ को रैथाने जुम्ली मार्सीको नयाँ धानको जात विकास गरिएको छ । कृषि अनुसन्धान केन्द्र जुम्लाका प्रमुख वैज्ञानिक डा. नवराज आचार्यले नयाँ विकास गरिएको पुरानो रैथाने मार्सी धानसँग कुनै प्रकारको फरक र कमी नभएको बताउनुभयो । उहाँका अनुसार झन्डै सात/आठ वर्षअगाडि अनुसन्धान सुरु गरिए पनि झन्डै डेढ वर्षअगाडि सफलता प्राप्त भएको हो । कार्यालयका अनुसार यो अनुसन्धानका लागि वैज्ञानिकले ‘मास मार्कर एसिस्टेड सेलेक्सन’ विधिको प्रयोग गरिएको हो । किसानलाई वितरण सुरु  कृषि अनुसन्धान केन्द्र प्रमुख वैज्ञानिक डा. आचार्यका अनुसार यस वर्ष जुम्ली मार्सी १८ को १० केजी, जुम्ली मार्सी २० को १० केजी र जुम्ली मार्सी २२ को २० केजी बिउ किसानलाई वितरण गरिएको छ । मार्सी धानको नयाँ जातको विकास हुनेबित्तिकै अघिल्लो वर्ष केही किसानलाई बिक्रीवितरण गरिएको जानकारी उहाँले दिनुभयो ।गुठीचौर गाउँपालिका–५ का किसान पनिमल सार्कीले मार्सी धानको नयाँ जातको विकास हुनेबित्तिकै आफूले एक केजी धानको बिउ लिएर घरमा ब्याड बनाई धान उत्पादन गरेको जानकारी दिनुभयो । उहाँले एक केजी धानबाट उत्पादन गरेको ४९ केजी उत्पादन भएको र त्यसमध्ये ३९ केजी यस वर्ष जिल्ला कृषि विकास कार्यालयलाई बिउका लागि उपलब्ध गराएको बताउनुभयो ।  उहाँका अनुसार नयाँ विकास गरिएको जातको स्वाद पहिलेको भन्दा कुनै फरक छैन । कृषि विकास कार्यालयले कृषि विकास कार्यालयले अनुसन्धान गरी नयाँ धान विकास गरेको धानको जिल्लाका चार वटा समूहमा बेर्नाका लागि उपलब्ध गराएको छ । अहिले जुम्लामा धान २०८ हेक्टरमा उत्पादन गरिन्छ । चालु आर्थिक वर्ष २०८१/८२ मा पाँच हजार ९८७ मेट्रिक टन धान जुम्लामा उत्पादन भएको कार्यालयले जनाएको छ । उत्पादन दोब्बर हुने दाबीवैज्ञानिकका अनुसार नयाँ विकास गरिएको मार्सी धानको दोब्बर उत्पादन हुने दाबी गरिएको छ । डा. आचार्यका अनुसार जुम्लामा रैथाने रूपमा रहेको मार्सी धानको प्रतिहेक्टर २.५ मेट्रिक टन उत्पादन हुँदै आएको छ । अहिले नयाँ अनुसन्धान गरिएको जातबाट प्रतिहेक्टर साढे चारदेखि पाँच मेट्रिक टन उत्पादन हुने छ । यसका साथै यसमा धान मरुवा ब्लास्ट रोग लाग्ने छैन । यसले गर्दा एकातिर उत्पादन बढी हुने अर्कोतिर रोग नलागेर उत्पादन भइरहने उहाँले बताउनुभयो । धानमा रोग लाग्ने भएकाले किसानले केही समय भारत तथा विभिन्न स्थानमा औषधी ल्याएर पनि प्रयोग गर्न बाध्य भएका थिए अब यो जातमा रोग नलाग्ने भएको वैज्ञानिक बताउँछन् ।",
      "link": "https://gorkhapatraonline.com/news/156176",
      "image": "https://gorkhapatraonline.com/storage/media/275266/conversions/Jumal-Marsi-dhan-Research-Photo-Netra-Shahi-original-thumb.jpg"
    },
    {
      "slug": "156136",
      "title": "बजेट निर्माणलाई ध्यानमा राख्दै अर्थ मन्त्रालय प्रवेशमा कडाइ",
      "timestamp": 1747958400000,
      "source": "gp",
      "content": "अर्थ मन्त्रालयका प्रशासन महाशाखा प्रमुख थानप्रसाद पंगेनीका अनुसार बजेट निर्माणसम्बन्धी सबै पक्षसँग परामर्श तथा छलफल गर्ने र सुझाव लिने कार्य सम्पन्न भइसकेका छन्। अहिले बजेट तयारीको कार्य जारी रहेको उहाँको भनाइ छ।",
      "longContent": "काठमाडौँ, जेठ ९ गते। अर्थ मन्त्रालयले बजेट निर्माणलाई ध्यान दिएर मन्त्रालय प्रवेशमा कडाइ गरेको छ। अर्थ मन्त्रालयका प्रशासन महाशाखा प्रमुख थानप्रसाद पंगेनीका अनुसार बजेट निर्माणसम्बन्धी सबै पक्षसँग परामर्श तथा छलफल गर्ने र सुझाव लिने कार्य सम्पन्न भइसकेका छन्। अहिले बजेट तयारीको कार्य जारी रहेको उहाँको भनाइ छ। उहाँले भन्नुभयो, “बजेट निर्माणसम्बन्धी सबैपक्षसँग परामर्श तथा छलफल गर्ने र सुझाव लिने कार्य सम्पन्न भइसकेका छन्। अहिले तयारीका कार्यहरु जारी छन्। बजेट तयारीलाई व्यवस्थित र योजनबद्धरुपमा अघि बढाउन मन्त्रालय प्रवेशमा कडाइ गरेका हौं।”उहाँका अनुसार आर्थिक वर्ष २०८२/८३ को बजेट निर्माणसम्बन्धी परामर्श, छलफल र सुझावका लागि अर्थ मन्त्रालयले गत वैशाख महिनामा सबैलाई सहज पहुँचको व्यवस्था गरेको थियो।यही जेठ १५ गते संघीय संसदको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२र ८३ को बजेट वक्तव्य प्रस्तुत गर्नुहुनेछ।",
      "link": "https://gorkhapatraonline.com/news/156136",
      "image": "https://gorkhapatraonline.com/storage/media/275223/conversions/Ministry-of-finance-original-thumb.jpg"
    },
    {
      "slug": "156112",
      "title": "आर्थिक सुधार प्रतिवेदन कार्यान्वयन गर्न ४०८ बुँदे कार्ययोजना",
      "timestamp": 1747958400000,
      "source": "gp",
      "content": "सरकारले रामेश्वर खनाल नेतृत्वको उच्चस्तरीय आर्थिक सुधार आयोगको प्रतिवेदन तीन वर्षभित्र कार्यान्वयनमा लैजाने गरी ४०८ बुँदे कार्ययोजना बनाएको छ ।",
      "longContent": "काठमाडौँ, जेठ ९ गते । सरकारले रामेश्वर खनाल नेतृत्वको उच्चस्तरीय आर्थिक सुधार आयोगको प्रतिवेदन तीन वर्षभित्र कार्यान्वयनमा लैजाने गरी ४०८ बुँदे कार्ययोजना बनाएको छ ।कार्ययोजनामा तीन वर्ष भित्रै उक्त प्रतिवेदन कार्यान्वयनमा लगिने उल्लेख छ । कार्ययोजनामा आयोगले तयार गरेका विषयहरु कार्यान्वयन गर्नका लागि निकाय समेत तोकिएको छ । जसअनुसार विदेशी विनिमय सञ्चितिले वस्तु तथा सेवाको आयात धान्नसक्ने अवधि पाँचदेखि सात महिनासम्म कायम गर्न नेपाल राष्ट्र बैंक तोकिएको छ । उक्त काम राष्ट्र बैंकले गरेपछि विदेशी विनिमय सञ्चितिले पाँचदेखि सात महिनाको वस्तु तथा सेवा आयात धान्नसक्ने गरी राखिएको हुने कार्ययोजनामा राखिएको छ ।राष्ट्र बैंकले नै ब्याजदरका सन्दर्भमा उत्पादनमूलक र निर्यातमुखी क्षेत्रमा प्रवाह हुने कर्जालाई स्थिर ब्याजदरमा प्राप्त हुने व्यवस्था गर्नुपर्नेछ । यसको सहजीकरण भने अर्थ मन्त्रालयले गर्नुपर्नेछ । त्यसबाट उत्पादनमूलक निर्यातमुखी क्षेत्रमा स्थिर ब्याजदरमा कर्जा प्रवाह भएको हुनेछ ।उत्पादनमूलक उद्योग र निर्यातलाई प्रवर्धन गर्न त्यस क्षेत्रमा जाने कर्जा र स्थिर आय भएका व्यक्तिहरूले लिने पहिलो घरकर्जा निश्चित अवधिसम्म स्थिर ब्याजदरमा उपलब्ध हुने व्यवस्था राष्ट्र बैंकले गर्नुपर्नेछ, जसबाट निश्चित अवधिसम्म ब्याजदर स्थिर भएको हुने एक वर्षभित्र कर्जा र निक्षेपको ब्याजदर अन्तर कम भएको हुने आशा गरिएको छ ।बैंकिङ्ग प्रणालीको सञ्चालन लागत कम गर्न, क्षमता अभिवृद्धि गर्न र वित्तीय स्थायित्व कायम गर्न कर्जा र निक्षेपको ब्याजदर अन्तर कम गर्दै लैजाने काम नेपाल राष्ट्र बैंकले गर्नुपर्ने छ ।  त्यस्तै, निक्षेपको वास्तविक ब्याजदर धनात्मक र कर्जाको ब्याजदर एकल उच्च अङ्क वा न्युन दोहोरो अङ्कमा मात्र रहने गरी ब्याजदर नीति एक वर्ष भित्र राष्ट्र बैंकले अबलम्बन गर्नुपर्नेछ । अर्थतन्त्रमा ब्याजदर उतारचढावलाई सम्बोधन गर्न ऋणपत्र बजारको विकास नेपाल राष्ट्र बैकले गर्ने कार्ययोजनामा उल्लेख छ ।   कम ब्याजदरमा सहजै वित्तीय स्रोत उपलब्ध गराउन वैकल्पिक वित्तको व्यवस्था गर्ने काम एकै वर्ष भित्र अर्थमन्त्रालयले गर्नुपर्ने कार्ययोजनामा उल्लेख छ । यसको अनुगमन प्रधानमन्त्री तथा मन्त्रीपरिषद्बाट हुने कार्ययोजनामा उल्लेख छ । उक्त अवधिमा अर्थ मन्त्रालयले गरेको सो कार्यबाट वैकल्पिक वित्त परिचालन भएको हुने उल्लेख छ ।त्यस्तै, अर्थ मन्त्रालयले सरकारी खर्च कटौती तथा अप्रत्यक्ष करका दरहरूमा कमी ल्याउने उल्लेख छ । जसबाट सरकारी खर्च कटौती तथा अप्रत्यक्ष करका दरहरूमा कमी आएको हुने आशा गरिएको छ ।कार्ययोजनमा सम्बन्धित मन्त्रालयहरुले उत्पादन र व्यवसायिक लागत घटाउने उपाय अवलम्बन गर्ने उल्लेख छ । जसबाट उत्पादन तथा व्यावसायिक लागत घटेको हुने उल्लेख छ ।जसबाट कालोबजारी नियन्त्रण भई वस्तु तथा सेवाको आपूर्ति सुनिश्चित भएको हुने लक्ष्य लिइएको छ ।मन्त्रिपरिषद्को गत वैशाख २ को निर्णयबमोजिम प्रधानमन्त्री तथा मन्त्रिपरिषद्को कार्यालयका सचिवको संयोकत्वमा अर्थ मन्त्रालयका राजस्व सचिव र उद्योग, वाणिज्य तथा आपूर्ति मन्त्रालयका सचिव (उद्योग) सदस्य रहने गरी समिति गठन भएको थियो । उक्त समितिलाई पूर्वसचिव रामेश्वरप्रसाद खनालको अध्यक्षतामा गठित उच्चस्तरीय आर्थिक सुधार सुझाव आयोग, २०८१ को प्रतिवेदनले दिएका सुझावहरू कार्यान्वयनका लागि कार्ययोना तयार गर्ने जिम्मेवारी दिइएको थियो । सोही समितिले तयार पारेको कार्ययोजनालाई मन्त्रिपरिषद्ले स्वीकृत गरेको थियो ।",
      "link": "https://gorkhapatraonline.com/news/156112",
      "image": "https://gorkhapatraonline.com/storage/media/275186/conversions/Untitled-1-original-thumb.jpg"
    },
    {
      "slug": "156099",
      "title": "सुनको मूल्य तोलामा एक हजार एक सयले घट्यो",
      "timestamp": 1747958400000,
      "source": "gp",
      "content": "अन्तरराष्ट्रिय बजारमा सुनको मूल्यमा सामान्य गिरावट भएको छ । त्यसको प्रभाव स्थानीय बजारमा पनि परेको छ  बिहीबारको तुलनामा आज एक तोला सुनको मूल्य रु एक हजार १०० ले घटेको हो । चाँदी पनि तोलामा रु २० ले घटेको छ ।",
      "longContent": "काठमाडौँ, जेठ ९ गते ।  अन्तरराष्ट्रिय बजारमा सुनको मूल्यमा सामान्य गिरावट भएको छ । त्यसको प्रभाव स्थानीय बजारमा पनि परेको छ  बिहीबारको तुलनामा आज एक तोला सुनको मूल्य रु एक हजार १०० ले घटेको हो । चाँदी पनि तोलामा रु २० ले घटेको छ । नेपाल सुनचाँदी व्यवसायी महासङ्घका अनुसार आज एक तोला सुनको मूल्य रु एक लाख ९० हजार ४०० कायम भएको छ भने त्यति नै परिमाणको चाँदी रु दुई हजार पाँचमा कारोबार भइरहेको छ । \tअन्तरराष्ट्रिय बजारमा आज प्रतिऔँस सुन तीन हजार ३३० डलरमा कारोबार भइरहेको अन्तरराष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/156099",
      "image": "https://gorkhapatraonline.com/storage/media/275172/conversions/_gold-original-thumb.jpg"
    },
    {
      "slug": "156088",
      "title": "आजको लागि विदेशी मुद्राको विनिमयदर",
      "timestamp": 1747958400000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ३१ पैसा र बिक्रीदर १३७ रुपैयाँ ९१ पैसा कायम भएको छ ।",
      "longContent": "काठमाडौँ, जेठ ९  गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३७ रुपैयाँ ३१ पैसा र बिक्रीदर १३७ रुपैयाँ ९१ पैसा कायम भएको छ ।युरोपियन युरो एकको खरिददर १५५ रुपैयाँ २८ पैसा र बिक्रीदर १५५ रुपैयाँ ९६ पैसा, युके पाउण्ड स्ट्रलिङ एकको खरिददर १८४ रुपैयाँ २५ पैसा र बिक्रीदर १८५ रुपैयाँ ०५ पैसा, स्वीस फ्रयाङ्क एकको खरिददर १६६ रुपैयाँ १६ पैसा र बिक्रीदर १६६ रुपैयाँ ८९ पैसा कायम गरिएको छ ।अष्ट्रेलियन डलर एकको खरिददर ८८ रुपैयाँ २६ पैसा र बिक्रीदर ८८ रुपैयाँ ६४ पैसा, क्यानेडियन डलर एकको खरिददर ९९ रुपैयाँ ०५ पैसा र बिक्रीदर ९९ रुपैयाँ ४८ पैसा, सिङ्गापुर डलर एकको खरिददर १०६ रुपैयाँ ३५ पैसा र बिक्रीदर १०६ रुपैयाँ ८२ पैसा निर्धारण गरिएको छ । जापानी येन १० को खरिददर नौ रुपैयाँ ५६ पैसा र बिक्रीदर नौ रुपैयाँ ६० पैसा, चिनियाँ युआन एकको खरिददर १९ रुपैयाँ ०६ पैसा र बिक्रीदर १९ रुपैयाँ १४ पैसा, साउदी अरेबियन रियाल एकको खरिददर ३६ रुपैयाँ ६१ पैसा र बिक्रीदर ३६ रुपैयाँ ७७ पैसा, कतारी रियाल एकको खरिददर ३७ रुपैयाँ ६८ पैसा र बिक्रीदर ३७ रुपैयाँ ८४ पैसा कायम भएको छ । केन्द्रीय बैंकका अनुसार थाइ भाट एकको खरिददर चार रुपैयाँ १८ पैसा र बिक्रीदर चार रुपैयाँ २० पैसा, युएई दिराम एकको खरिददर ३७ रुपैयाँ ३८ पैसा र बिक्रीदर ३७ रुपैयाँ ५५ पैसा, मलेसियन रिङ्गेट एकको खरिददर ३२ रुपैयाँ १२ पैसा र बिक्रीदर ३२ रुपैयाँ २६ पैसा, साउथ कोरियन वन १०० को खरिददर नौ रुपैयाँ ९४ पैसा र बिक्रीदर नौ रुपैयाँ ९८ पैसा, स्वीडिस क्रोनर एकको खरिददर १४ रुपैयाँ ३१ पैसा र बिक्रीदर १४ रुपैयाँ ३७ पैसा र डेनिस क्रोनर एकको खरिददर २० रुपैयाँ ८२ पैसा र बिक्रीदर २० रुपैयाँ  ९१ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ५५ पैसा र बिक्रीदर १७ रुपैयाँ ६२ पैसा, कुवेती दिनार एकको खरिददर ४४७ रुपैयाँ ४५ पैसा र बिक्रीदर ४४९ रुपैयाँ ४१ पैसा, बहराइन दिनार एकको खरिददर ३६४ रुपैयाँ १९ पैसा र बिक्रीदर ३६५ रुपैयाँ ७८ पैसा, ओमनी रियाल एकको खरिददर ३५६ रुपैयाँ ६७ पैसा र बिक्रीदर ३५८ रुपैयाँ २३ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।रासस",
      "link": "https://gorkhapatraonline.com/news/156088",
      "image": "https://gorkhapatraonline.com/storage/media/275151/conversions/money-exchange-original-thumb.jpg"
    },
    {
      "slug": "156086",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1747958400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   जेठ ९ गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ४०, गोलभेँडा सानो (लोकल) प्रतिकिलो रु ५०, गोलभेँडा सानो (टनेल) प्रतिकिलो रु ६०, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ३०, गाजर (तराई) प्रतिकिलो रु ३०, बन्दा (लोकल) प्रतिकिलो रु १२, काउली (स्थानीय) प्रतिकिलो रु २०, मूला रातो प्रतिकिलो रु ३०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३०, तने बोडीको मूल्य प्रतिकिलो रु ७०, मकै बोडी मूल्य प्रतिकिलो रु ५० कायम गरिएको छ ।\tयसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु ४०, घिउ सिमी (हाइब्रिड) प्रतिकिलो रु ४०, राजमा मूल्य प्रतिकिलो रु १००, भटमास कोसा प्रतिकिलो रु १००, तितो करेला प्रतिकिलो रु ४०, लौका प्रतिकिलो रु २०, परबर (लोकल) प्रतिकिलो रु ६०, परबर (तराई) प्रतिकिलो रु ६०, चिचिण्डो प्रतिकिलो रु ३५, घिरौला प्रतिकिलो रु ४०, झिगुनी प्रतिकिलो रु ६०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु २०, भिण्डी प्रतिकिलो रु ३० कायम गरिएको छ । यस्तै, सखरखण्ड प्रतिकिलो ६०, पिँडालु प्रतिकिलो रु १२०, रायो साग प्रतिकिलो रु ५०, पालुङ्गो साग प्रतिकिलो ६०, चमसुरको साग रु ८०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ५०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ३००, कुरिलो प्रतिकिलो रु ७००, निगुरो प्रतिकिलो रु २५ निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७०, सजीवन प्रतिकिलो रु ९०, जिरीको साग प्रतिकिलो रु ९०, ग्याठकोभी प्रतिकेजी रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु १७०, गान्टे मूला प्रतिकिलो रु ४०, इमली प्रतिकिलो रु १८०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३००, केरा (दर्जन) रु १५०, कागती प्रतिकिलो रु २४०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ४०, काँक्रो (हाइब्रिड) प्रतिकिलो रु २०, रुख कटहर प्रतिकिलो रु ७०, नास्पाती (चाइनिज) प्रतिकिलो रु २५०, मेवा (भारतीय) प्रतिकिलो रु १००, लिची (लोकल) प्रतिकिलो रु २००, आभोकाडो प्रतिकिलो रु ७५० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ३५, खुर्सानी हरियो (अकबरे) प्रतिकेजी रु ३५०, भेडे खुर्सानी प्रतिकिलो रु ५५, लसुन हरियो प्रतिकिलो रु १००, हरियो धनिया प्रतिकिलो रु ५०, लसुन सुकेको चाइनिज प्रतिकिलो रु ३००, लसुन सुकेको नेपाली प्रतिकिलो रु २००, छ्यापी सुकेको प्रतिकिलो रु २००, छ्यापी हरियो प्रतिकिलो रु १५०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/156086",
      "image": "https://gorkhapatraonline.com/storage/media/275149/conversions/adrhs-original-thumb.jpg"
    },
    {
      "slug": "156062",
      "title": "‘राजस्व लिने तर सुधार नगर्ने प्रवृत्ति अन्त्य हुनु पर्छ’",
      "timestamp": 1747958400000,
      "source": "gp",
      "content": "बागमती प्रदेश सरकारले प्रदेशको राजस्वका क्षेत्रको पहिचान र राजस्व वृद्धिका सम्बन्धमा सुझाव दिन बनाएको राजस्व सुधार अध्ययन समितिले बागमती प्रदेशका मुख्यमन्त्री बहादुरसिंह लामा तामाङसमक्ष प्रतिवेदन बुझाएको छ ।",
      "longContent": "मकवानपुर समाचारदातामकवानपुर, जेठ ९ गते । बागमती प्रदेश सरकारले प्रदेशको राजस्वका क्षेत्रको पहिचान र राजस्व वृद्धिका सम्बन्धमा सुझाव दिन बनाएको राजस्व सुधार अध्ययन समितिले बागमती प्रदेशका मुख्यमन्त्री बहादुरसिंह लामा तामाङसमक्ष प्रतिवेदन बुझाएको छ । समितिका संयोजक किशोरजङ्ग कार्कीसहित समितिका सदस्यले प्रतिवेदन प्रस्तुत गर्नुभएको हो । प्रदेशको राजस्व वृद्धि र नीतिगत सुधारका लागि अध्ययन गर्न तीन महिनाअघि समिति गठन गरिएको थियो ।प्रतिवेदनमा गतिशील अर्थतन्त्र तथा लगानी एवं विनियोजन कुशलताका क्षेत्रमा विश्वास जगाउने, लागत लाभ विश्लेषण गरेर लगानी गर्ने, आवश्यकताको प्राथमिकीकरण गर्ने, संरचना निर्माण गर्दा सञ्चालनको विधिसमेत निर्धारण गर्ने र पुँजीगत खर्च तथा आयोजना व्यवस्थापनको क्षमता अभिवृद्धि गर्नेलगायत राजस्व सुधारका लागि सुझाव प्रस्तुत छ ।बागमती प्रदेश सङ्घीय सरकारको राजधानी प्रदेश पनि भएकाले प्राकृतिक स्रोतको संरक्षणसहितको सदुपयोग, घरजग्गा रजिस्ट्रेसन शुल्क, सवारीसाधन कर र यातायात क्षेत्र, उद्योग एवं व्यवसाय दर्ता, नवीकरण एवं खारेजी, मनोरञ्जन र विज्ञापन कर,  कृषि, पर्यटन र  लगानी प्रवर्धनमार्फत रोयल्टीको हिस्सा वृद्धि, राजस्व वृद्धिका सम्भावनाका आधार भएको प्रतिवेदनमा औँल्याइएको छ ।यस्तै सङ्घीय सरकार वा स्थानीय तह जस्तो प्रदेशसँग प्रस्ट करदाता नरहेकाले प्रदेश एक्लैको प्रयासले मात्र राजस्व वृद्धि कठिन, राजनीतिक नेतृत्वको दृढ इच्छाशक्ति र धैर्यसाथ सङ्घीय सरकार र स्थानीय तहसँग संवाद, पहल र पैरवी अत्यावश्यक र प्रदेशबिच साझा धारणा विकास एवं संयुक्त प्रयास पनि अपरिहार्य भएको प्रतिवेदनमा उल्लेख छ । प्रतिवेदन ग्रहण गर्दै बागमती प्रदेशका मुख्यमन्त्री लामाले राजस्व लिने तर सुधार नगर्ने प्रवृत्तिको अन्त्य हुनुपर्नेमा जोड दिनुभयो । कर आउँछ भन्ने तर वास्ता नगर्ने प्रवृत्ति रहेको भन्दै आउन्जेल फल खाने तर सुरक्षा, संरक्षण, प्रवर्धन र सुधार नगर्ने प्रवृत्ति समस्या भएकाले यसमा सुधार आवश्यक रहेको चर्चा गर्नुभयो ।उहाँले आत्मनिर्भर अर्थतन्त्र आवश्यक भएको भन्दै नीतिगत सुधारबाट मात्र दिगो विकास हुने बताउनुभयो ।प्रदेश नीति तथा योजना आयोगका उपाध्यक्ष डा. गङ्गादत्त नेपालले प्रतिवेदनले दिएका सुझावलाई आगामी आर्थिक वर्षको बजेट बनाउँदा समेट्ने भन्दै प्रतिवेदन प्रदेशको आर्थिक र नीतिगत सुधारमा कोसेढुङ्गा साबित हुने विश्वास व्यक्त गर्नुभयो । आर्थिक मामिला तथा योजना मन्त्रालयका सचिव कृष्णप्रसाद मैनालीले प्रतिवेदनले दिएका सुझावले प्रदेशको राजस्व र आर्थिक अवस्था सुधारमा सहयोग पुग्ने भन्दै प्रतिवेदनमा रहेका सकारात्मक विषयलाई आगामी आवको बजेटबाटै कार्यान्वयनमा लैजाने बताउनुभयो । समितिका संयोजक कार्कीले प्रतिवेदनमा समेटिएका विषयवस्तुबारे जानकारी गराउँदै प्रतिवेदन तयारीका क्रममा एक सय जनाभन्दा बढीसँग छलफल र सुझाव लिएको बताउनुभयो । उहाँले प्रतिवेदन कार्यान्वयनका लागि राजनीतिक दृढ इच्छाशक्ति आवश्यक भएको बताउनुभयो ।",
      "link": "https://gorkhapatraonline.com/news/156062",
      "image": "https://gorkhapatraonline.com/storage/media/275123/conversions/Pratibedan-Newsp-Phot@-Hetauda-original-thumb.jpg"
    },
    {
      "slug": "156061",
      "title": "भरतपुरमा बुद्धको ७२ सिटे जहाजको परीक्षण उडान",
      "timestamp": 1747958400000,
      "source": "gp",
      "content": "भरतपुर विमानस्थलमा बुद्ध एयरको ७२ सिट क्षमताको जहाजले सफल अवतरण गरेको छ । करिब १२ सय मिटर लामो धावनमार्गमा ७२ सिट क्षमता भएको जहाजले बिहीबार बिहान काठमाडौँ–भरतपुर परीक्षण उडान गरेको हो ।",
      "longContent": "चितवन समाचारदाताचितवन, जेठ ९ गते । भरतपुर विमानस्थलमा बुद्ध एयरको ७२ सिट क्षमताको जहाजले सफल अवतरण गरेको छ । करिब १२ सय मिटर लामो धावनमार्गमा ७२ सिट क्षमता भएको जहाजले बिहीबार बिहान काठमाडौँ–भरतपुर परीक्षण उडान गरेको हो । यसअगाडि श्री एयर लायन्सले ८० सिट क्षमताको जहाजले परीक्षण उडान गरेर नियमित यात्रु ओसार्दै आएको थियो । अहिले श्री एयरको नियमित उडान हुन सकेको छैन । अहिले बुद्ध एयरले उडानको सफल परीक्षण गरेको बुद्ध एयर भरतपुरका स्टेसन म्यानेजर भक्तबहादुर बस्नेतले जानकारी दिनुभयो । बुद्ध एयरका प्राविधिक, नेपाल नागरिक उड्डयन प्राधिकरणका प्राविधिक तथा अन्य प्राविधिकले अध्ययन गरेपछि नियमित उडानका लागि अनुमति दिने गर्दछ । वरिपरि घर तथा रुख भएका कारण ७२ सिट क्षमता भएको जहाज अवतरण र उडान गर्न समस्या हुने भन्दै उडाइएको थिएन । विमानस्थलको धावनमार्ग विस्तार गर्ने तयारी अवस्थामा रहेको छ । अहिले यो विमानस्थलमा बुद्ध एयरका ४२ सिट क्षमता भएका विमानले नियमित उडान भर्दै आएका छन् । ७२ सिट क्षमताको विमान आउन थालेपछि भाडा दर घट्ने विश्वास लिइएको छ ।",
      "link": "https://gorkhapatraonline.com/news/156061",
      "image": "https://gorkhapatraonline.com/storage/media/275122/conversions/Buddha-Bida-original-thumb.jpg"
    },
    {
      "slug": "156060",
      "title": "बैङ्किङ समूहमा तानिए लगानीकर्ता",
      "timestamp": 1747958400000,
      "source": "gp",
      "content": "नेपाल राष्ट्र बैङ्कले नयाँ गभर्नर पाएको तेस्रो दिनमा लगानीकर्ता वाणिज्य बैङ्क समूहमा तानिएका छन् ।",
      "longContent": "गोरखापत्र समाचारदाता\tकाठमाडौँ, जेठ ९ गते । नेपाल राष्ट्र बैङ्कले नयाँ गभर्नर पाएको तेस्रो दिनमा लगानीकर्ता वाणिज्य बैङ्क समूहमा तानिएका छन् । साताको अन्तिम दिन वाणिज्य बैङ्क समूहको सूचक सबैभन्दा बढीले उकालो लागेको छ । एउटा कम्पनीमा सकारात्मक सर्किट लागेको छ र अर्को एकमा नकारात्मक सर्किट लागेको छ ।नवनियुक्त गभर्नर डा. विश्व पौडेलले पुँजी बजार सुधारका लागि उपयुक्त नीति अवलम्बन गरिने बताएपछि बजारमा उत्साहित बनेको लगानीकर्ता बताउँछन् । बैङ्क तथा वित्तीय संस्थाको व्यवसाय विस्तारका लागि सक्दो सहजीकरण गरिदिने अभिव्यक्ति आइरहँदा बजारमा सुधार आएको हो ।एक सातामा आउन लागेको नयाँ बजेट तथा छिट्टै आउँदै गरेको मौद्रिक नीतिको तेस्रो त्रैमासिक समीक्षालाई लगानीकर्ताले अपेक्षासाथ हेरिरहेका छन् ।सुधारको लय समाएको सेयर बजार साताको अन्तिम दिन पनि दोहोरो अङ्कले उकालो लागेर बन्द भएको छ । नेप्से परिसूचक सत्ताइस सयको विन्दु पछ्याएको छ भने परिसूचकलाई साथ दिंँदै कारोबार रकम पनि १० अर्बनजिक पुगेको छ ।बिहीबार नेप्से १९.०४ अङ्कले उकालो लाग्दा परिसूचक २६८८.५५ को विन्दुमा पुगेर रोकिएको छ । सेन्सेटिभ इन्डेक्स पनि ७.०८ अङ्कले उकालो लागेर ४५७.९३ को विन्दुमा पुगेको छ । समग्रमा साताको अन्तिम दिनको नेप्से ०.७१ प्रतिशतले उकालो लागेको छ भने सेन्सेटिभ इन्डेक्स १.५७ प्रतिशतले माथि लागेको छ ।बिहीबार ३१४ कम्पनीको दुई करोड २३ लाख ९६ हजार २३९ कित्ता सेयर ८६ हजार ६८५ पटक खरिद बिक्री हुँदा नौ अर्ब ८२ करोड २० लाख ७० हजार ६८२ रुपियाँ बराबरको सेयर कारोबार भएको छ । साताको अन्तिम दिन ६९ करोड एक लाख ७२ हजार ३२५ रुपियाँ बराबरको सेयर कारोबार भएर ङादी ग्रुप पावर लिमिटेडको सर्वाधिक सेयर कारोबार भएको छ ।अन्तिम दिन कारोबारमा आएका १३ वटा उपसमूहको परिसूचकमध्ये बैङ्किङ, लघुवित्त र म्युचुअल फन्डबाहेक बाँकी नौ उपसमूहको परिसूचक ओरालो लागेको छ । निर्जीवन बिमाको परिसूचक भने स्थिर रहेको छ ।",
      "link": "https://gorkhapatraonline.com/news/156060",
      "image": "https://gorkhapatraonline.com/storage/media/275121/conversions/nepse-original-thumb.jpg"
    },
    {
      "slug": "156059",
      "title": "भारतबाट चार करोड ६० लाखको खरबुजा भित्रियो",
      "timestamp": 1747958400000,
      "source": "gp",
      "content": "झापा, जेठ ९ गते । पूर्वीनाका काँकडभिट्टा हुँदै चालु आर्थिक वर्ष २०८१÷८२ को १० महिनामा रु चार करोड ६१ लाख ३४ हजारको खरबुजा भारतबाट आयात भएको छ ।मेची भन्सार कार्यालयका सूचना अधिकारी ईश्वरकुमार हुमागाईँका अनुसार सो अवधिमा १७ लाख ६५ हजार ९० केजी खरबुजा नेपाली बजारमा भित्रिएको छ । गर्मीमा शीतल प्रदान गर्ने स्वादिष्ट फलका रूपमा खरबुजा बजारमा लोकप्रिय छ । स्थानीयले व्यावसायिक रूपमा खरबुजाखेती गर्दै आए पनि भारतबाट आयातित खरबुजाको ठूलो मात्राले स्वदेशी उत्पादनलाई ओझेलमा पार्दै आएको छ ।विगत १० महिनामा सबैभन्दा बढी चैतमा रु एक करोड ३३ लाख सात हजार मूल्य बराबरको पाँच लाख १० हजार २३० केजी खरबुजा भारतबाट आयात भएको छ । भन्सारले जनाएअनुसार चालु आवको पहिलो महिना साउनमा रु ६० लाख ५० हजार मूल्य बराबरको दुई लाख ३० हजार ८५० केजी, भदौमा रु ४८ लाख ९८ हजार मूल्य बराबरको एक लाख ८६ हजार १४० केजी, असोजमा रु ३७ लाख २९ हजार मूल्य बराबरको एक लाख ४१ हजार ४५० केजी, कात्तिकमा रु २१ लाख ३७ हजार मूल्य बराबरको ८१ हजार २४० केजी, मङ्सिरमा रु १४ लाख ६६ हजार मूल्य बराबरको ५५ हजार ७८० केजी र पुसमा रु १२ लाख ४२ हजार मूल्य बराबरको ४७ हजार २६० केजी खरबुजा भारतबाट काँकडभिट्टा हुँदै नेपाली बजारमा भित्रिएको छ ।त्यसैगरी, माघमा रु २२ लाख ३२ हजार मूल्य बराबरको ८५ हजार ७१० केजी, फागुनमा रु ४४ लाख ८८ हजार मूल्य बराबरको एक लाख ७३ हजार ७८९ केजी, चैतमा रु एक करोड ३३ लाख सात हजार मूल्य बराबरको पाँच लाख १० हजार २३० केजी र वैशाखमा रु ६५ लाख ८६ हजार मूल्य बराबरको दुई लाख ५२ हजार ६५० केजी खरबुजा आयात भएको पाइएको छ ।विगत केही वर्षदेखि झापामा व्यावसायिक खरबुजाखेती हुने गरेको छ । तर, नेपाली उत्पादनले भारतबाट आयातित खरबुजासँग मूल्यमा प्रतिस्पर्धा गर्न नसकेर बिक्रीमा समस्या भइरहेको मेचीनगर–१५ स्थित नेपाली बाबु स्मार्ट कृषि फार्मका सञ्चालक लीला खनालले बताउनुभयो । खनालले साझेदारहरूसँग मिलेर भाडामा लिएको १३ बिघा जग्गामा खरबुजाखेती गर्दै आउनुभएको छ । गत वर्ष उक्त फार्ममा ३५० मेट्रिक टन खरबुजा उत्पादन भएको थियो ।",
      "longContent": "झापा, जेठ ९ गते । पूर्वीनाका काँकडभिट्टा हुँदै चालु आर्थिक वर्ष २०८१÷८२ को १० महिनामा रु चार करोड ६१ लाख ३४ हजारको खरबुजा भारतबाट आयात भएको छ ।मेची भन्सार कार्यालयका सूचना अधिकारी ईश्वरकुमार हुमागाईँका अनुसार सो अवधिमा १७ लाख ६५ हजार ९० केजी खरबुजा नेपाली बजारमा भित्रिएको छ । गर्मीमा शीतल प्रदान गर्ने स्वादिष्ट फलका रूपमा खरबुजा बजारमा लोकप्रिय छ । स्थानीयले व्यावसायिक रूपमा खरबुजाखेती गर्दै आए पनि भारतबाट आयातित खरबुजाको ठूलो मात्राले स्वदेशी उत्पादनलाई ओझेलमा पार्दै आएको छ ।विगत १० महिनामा सबैभन्दा बढी चैतमा रु एक करोड ३३ लाख सात हजार मूल्य बराबरको पाँच लाख १० हजार २३० केजी खरबुजा भारतबाट आयात भएको छ । भन्सारले जनाएअनुसार चालु आवको पहिलो महिना साउनमा रु ६० लाख ५० हजार मूल्य बराबरको दुई लाख ३० हजार ८५० केजी, भदौमा रु ४८ लाख ९८ हजार मूल्य बराबरको एक लाख ८६ हजार १४० केजी, असोजमा रु ३७ लाख २९ हजार मूल्य बराबरको एक लाख ४१ हजार ४५० केजी, कात्तिकमा रु २१ लाख ३७ हजार मूल्य बराबरको ८१ हजार २४० केजी, मङ्सिरमा रु १४ लाख ६६ हजार मूल्य बराबरको ५५ हजार ७८० केजी र पुसमा रु १२ लाख ४२ हजार मूल्य बराबरको ४७ हजार २६० केजी खरबुजा भारतबाट काँकडभिट्टा हुँदै नेपाली बजारमा भित्रिएको छ ।त्यसैगरी, माघमा रु २२ लाख ३२ हजार मूल्य बराबरको ८५ हजार ७१० केजी, फागुनमा रु ४४ लाख ८८ हजार मूल्य बराबरको एक लाख ७३ हजार ७८९ केजी, चैतमा रु एक करोड ३३ लाख सात हजार मूल्य बराबरको पाँच लाख १० हजार २३० केजी र वैशाखमा रु ६५ लाख ८६ हजार मूल्य बराबरको दुई लाख ५२ हजार ६५० केजी खरबुजा आयात भएको पाइएको छ ।विगत केही वर्षदेखि झापामा व्यावसायिक खरबुजाखेती हुने गरेको छ । तर, नेपाली उत्पादनले भारतबाट आयातित खरबुजासँग मूल्यमा प्रतिस्पर्धा गर्न नसकेर बिक्रीमा समस्या भइरहेको मेचीनगर–१५ स्थित नेपाली बाबु स्मार्ट कृषि फार्मका सञ्चालक लीला खनालले बताउनुभयो । खनालले साझेदारहरूसँग मिलेर भाडामा लिएको १३ बिघा जग्गामा खरबुजाखेती गर्दै आउनुभएको छ । गत वर्ष उक्त फार्ममा ३५० मेट्रिक टन खरबुजा उत्पादन भएको थियो ।",
      "link": "https://gorkhapatraonline.com/news/156059",
      "image": "https://gorkhapatraonline.com/storage/media/275120/conversions/egrfj-original-thumb.jpg"
    },
    {
      "slug": "156058",
      "title": "‘अर्थतन्त्र चलायमान बनाउन राष्ट्र बैङ्कले भूमिका खेल्छ’",
      "timestamp": 1747958400000,
      "source": "gp",
      "content": "नेपाल राष्ट्र बैङ्कका नवनियुक्त गभर्नर डा. विश्वनाथ पौडेलले नीतिगत स्थायित्व र सरोकारवालासँगको छलफलका आधारमा मौद्रिकलगायत केन्द्रीय बैङ्कका नीति तय गरिने बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ ९ गते । नेपाल राष्ट्र बैङ्कका नवनियुक्त गभर्नर डा. विश्वनाथ पौडेलले नीतिगत स्थायित्व र सरोकारवालासँगको छलफलका आधारमा मौद्रिकलगायत केन्द्रीय बैङ्कका नीति तय गरिने बताउनुभएको छ ।नेपाल उद्योग वाणिज्य महासङ्घको प्रतिनिधिमण्डलसँग गभर्नर डा. पौडेलले केन्द्रीय बैङ्कका निर्णय पूर्वानूमानयोग्य हुने बताउनुभयो । “निजी क्षेत्र अर्थतन्त्रको संवाहक हो । अर्थतन्त्र चलायमान हुन स्थायित्व आवश्यक छ । निर्णय पूर्वानूमानयोग्य हुनु पर्दछ । बैङ्किङ क्षेत्रमा आकस्मिक कुनै निर्णय गर्नुभन्दा सरोकारवालासँग बसेर छलफल गरेर अगाडि बढ्दा नै नीतिगत स्थायित्व कायम गर्न सकिन्छ भन्ने मेरो धारणा हा,” उहाँले भन्नुभयो । गभर्नर पौडेलले राष्ट्र बैङ्कले अर्थतन्त्र चलायमान बनाउन भूमिका खेल्ने बताउनुभयो ।नवनियुक्त गभर्नरलाई बधाई तथा शुभकामना दिँदै महासङ्घका अध्यक्ष चन्द्रप्रसाद ढकालले केन्द्रीय बैङ्कलाई लगानीमैत्री र मनोबल बढाउने कार्यक्रम ल्याउन सुझाव दिनुभयो । उहाँले राष्ट्र बैङ्कले लगानीमैत्री वातावरण निर्माण गर्दै देशको आर्थिक समृद्धिका लागि भूमिका खेल्नुपर्ने बताउनुभयो । “चालु आवमा कर्जाको ब्याजदर न्यून हुँदासमेत कर्जा विस्तार हुन नसकेको सन्दर्भमा निजी क्षेत्रको मनोबल बढाउन मौद्रिक र गैरमौद्रिक उपाय अवलम्बन गर्नुपर्ने देखिन्छ । नीतिगत अस्थिरता लगानीको मुख्य बाधक रहेको सन्दर्भमा हामीले लगानी दशक घोषणा गर्दै एकीकृत नीति र १० वर्षसम्म स्थिर नीतिको माग गरिरहेका छौँ । केन्द्रीय बैङ्कका नीति पनि स्थिर हुन आवश्यक छ,” अध्यक्ष ढकालले भन्नुभयो ।उहाँले देशको समग्र अर्थतन्त्र चलायमान हुन ग्रामीण अर्थतन्त्र चलायमान हुनुपर्ने उल्लेख गर्दै विप्रेषण आप्रवाह खुला र सहज बनाउनुपर्ने सुझाव दिनुभयो । अध्यक्ष ढकालले बजार चलायमान हुन नसक्नुको अर्को मुख्य कारण चालु पुँजी कर्जासम्बन्धी मार्गदर्शन रहेको हुँदा यसलाई क्षेत्र हेरी सहज बनाउनुपर्ने बताउनुभयो ।महासङ्घले विगत वर्षमा उच्च ब्याजदरका कारण व्यवसायी एवं सर्वसाधारणसमेतले कर्जाको किस्ता तिर्न नसक्दा खराब कर्जा बढ्दै गएको उल्लेख गर्दै कर्जाको पुनर्तालिकीकरण तथा पुनर्संरचना गर्न पाउने व्यवस्था गर्नुपर्ने सुझाव गर्भनरलाई दिएको छ ।सो अवसरमा महासङ्घका निवर्तमान अध्यक्ष शेखर गोल्छाले अर्थतन्त्रका अधिकांश सूचक सकारात्मक हँुदा पनि देशको समग्र अर्थतन्त्र चलायमान हुन नसकेको उल्लेख गर्दै समग्र अर्थतन्त्र चलायमान हुने गरी केन्द्रीय बैङ्कले भूमिका निर्वाह गर्नुपर्ने बताउनुभयो ।यस्तै वरिष्ठ उपाध्यक्ष अन्जन श्रेष्ठले बैङ्कमा रहेको तरलतालाई उत्पादनमूलक क्षेत्रमा लगानी गर्ने तथा उद्योग र व्यापारलाई दिइने कर्जाको ब्याजमा अन्तर गर्नुपर्ने सुझाव दिनुभयो । सो अवसरमा महासङ्घका उपाध्यक्षहरू हेमराज ढकाल, ज्योत्सना श्रेष्ठ र कोषाध्यक्ष भरतराज आचार्यले केन्द्रीय बैङ्कले अवलम्बन गर्ने मौद्रिक उपकरण बजारमा माग सिर्जना गर्न लक्षित हुनुपर्ने सुझाव दिनुभयो ।प्रतिनिधिमण्डलले गभर्नर  पौडेललाई सरकारले बजेट वक्तव्यमा उल्लेख गरेको उत्पादनमूलक उद्योगलाई अन्य व्यवसायभन्दा कम ब्याजदरमा कर्जा प्रवाह गरिने व्यवस्थालाई कार्यविधि बनाई तत्काल लागु गर्नुपर्ने, साना तथा मझौला उद्यमीलाई पुनर्कर्जा उपलब्ध गराउने व्यवस्था गर्नुपर्ने तथा परियोजनाको सम्भाव्यताका आधारमा परियोजना कर्जा उपलब्ध गराउनुपर्ने व्यवस्था हुनुपर्नेलगायतका सुझाव दिएको छ ।",
      "link": "https://gorkhapatraonline.com/news/156058",
      "image": "https://gorkhapatraonline.com/storage/media/275119/conversions/FNCCI-PHOTO-New-original-thumb.jpg"
    },
    {
      "slug": "156055",
      "title": "अधिकतम खुद्रा मूल्य नराख्न लबिङ",
      "timestamp": 1747958400000,
      "source": "gp",
      "content": "सरकारले प्रत्येक उपभोग्य वस्तुमा अधिकतम खुद्रा मूल्य (एमआरपी) अनिवार्य गरेसँगै निजी क्षेत्रका नेतृत्वदायी संस्थाले तत्काल कार्यान्वयन गर्न नसक्ने भन्दै माथिल्लो तहमा दबाब दिन थालेका छन् ।",
      "longContent": "गोरखापत्र समाचारदाता काठमाडौँ, जेठ ९ गते । सरकारले प्रत्येक उपभोग्य वस्तुमा अधिकतम खुद्रा मूल्य (एमआरपी) अनिवार्य गरेसँगै निजी क्षेत्रका नेतृत्वदायी संस्थाले तत्काल कार्यान्वयन गर्न नसक्ने भन्दै माथिल्लो तहमा दबाब दिन थालेका छन् । वाणिज्य, आपूर्ति तथा उपभोक्ता संरक्षण विभागले गत चैत २० गतेदेखि नै स्वदेशमा उत्पादन गरेका र विदेशबाट आयात गरेका वस्तुमा एमआरपीसहितको लेबल लगाउनुपर्ने बाध्यकारी व्यवस्था कार्यान्वयन गरेपछि व्यवसायीले तत्काल सबैमा एमआरपी कार्यान्वयन गर्न नसक्ने भन्दै दबाब दिन थालेका हुन् । नेपाल उद्योग वाणिज्य महासङ्घ, नेपाल उद्योग परिसङ्घ, नेपाल चेम्बर अफ कमर्स, नेपाल राष्ट्रिय व्यवसायी महासङ्घलगायतले उद्योग, वााणिज्य तथा आपूर्तिमन्त्री दामोदर भण्डारीलाई भेटेर पैठारी गरिएको वस्तुमा एमआरपी अनिवार्य नगर्न दबाब दिँदै आएका छन् । अनुगमन तीव्र भएसँगै व्यवसायीले यसलाई व्यावहारिक नभएको भन्दै रोक्न दबाब दिन थाले पनि विभाग भने जसरी पनि कार्यान्वयन गर्ने पक्षमा देखिएको छ । व्यवसायीले एमआरपीका नाममा जरिबाना लगाउने र व्यवसायीलाई हतोत्साहित गर्ने मात्र काम भइरहेको र अहिलेको अवस्था रहिरहे व्यवसायी पलायन हुने अवस्थासम्म आउन सक्ने भन्दै आएका छन् । नेपाल चेम्बर अफ कमर्सका अध्यक्ष कमलेश अग्रवालले स्वदेशमा उत्पादित अत्यावश्यक वस्तुमा तत्काल एमआरपीसहितको लेबल राख्न कुनै समस्या नभएको बताउनुभयो । विदेशबाट पैठारी गरिएका वस्तुमा तत्काल एमआरपी राख्न सम्भव नभएकाले यसलाई बाध्यकारी गर्न नहुने तर्क उहाँको छ । अध्यक्ष अग्रवालले पैठारी गरिएका वस्तुमा एमआरपी कार्यान्वयन तत्काल सम्भव नभएकाले केही समय आफूलाई अवसर दिनुपर्ने बताउनुभयो । अत्यावश्यक उपभोग्य वस्तुमा मात्रै एमआरपीसहितको लेबल अनिवार्य गरेर आयात भएका अन्य वस्तुमा क्रमशः लगाउँदै जानुपर्ने उहाँको सुझाव थियो । विभागले गत चैत १४ गते नै उपभोक्ता संरक्षण ऐन, २०७५ मा भएको व्यवस्था अनुसार प्रत्येक उपभोग्य वस्तुमा अधिकतम खुद्रा मूल्य (एमआरपी) अनिवार्य गरी उपभोग्य वस्तुमा सम्पूर्ण विवरण लेबलमा उल्लेख गर्न सबै व्यवसायीलाई निर्देशन दिइसकेको छ । एमआरपीसहितको लेबल स्वदेशी तथा तथा आयातित उपभोग्य वस्तुमा अनिवार्य गरेको भन्दै विभागका महानिर्देशक कुमार दाहालले त्यस्तो लेबल नभएका वस्तुमा उपभोक्ता गुणस्तर र मूल्यमा ठगिने गरेको भेटिएपछि उक्त ऐन कार्यान्वयन गरेको जानकारी दिनुभयो ।  त्यसो त विभागले पछिल्लो समय खुद्रा पसलदेखि ठुला सपिङ मलमा समेत अनुगमनलाई तीव्रता दिँदै आएको छ । मूल्यको लेबल नराखी कारोबार गर्ने व्यवसायीलाई विभागले अनुगमन गरी धमाधम जरिबाना गर्दै आएको छ । सरकारले ऐन कानुनका आधारमा बजारलाई स्वच्छ र उपभोक्तालाई मार नपर्ने उद्देश्यले अनुगमनलाई तीव्रता दिएको महानिर्देशक दाहालले बताउनुभयो । साना र ठुला सबै व्यवसायीलाई एमआरपी कार्यान्वयनमा बाध्यकारी नबनाऔँ भन्ने माग भएको बताउँदै उहाँले केही समयलाई आग्रह अनुसार समय दिए पनि सरकारले यसलाई पूर्ण रूपमा कार्यान्वयन गर्छ भन्नुभयो ।उपभोक्ता संरक्षण ऐन, २०७५ मा स्वदेशमा उत्पादन भएका र बाह्य मुलुकबाट आयात भएका उपभोग्य वस्तुमा उत्पादकको नाम, ठेगाना, उद्योग दर्ताको नम्बर, सम्मिश्रण भएका पदार्थ र ती पदार्थका परिमाण, उत्पादन मिति, उत्पादन ब्याच नम्बर, उपभोग्य मिति, त्यस्ता पदार्थ प्रयोग हुँदा हुने साइड इफेक्ट र वस्तुमा लाग्ने सबै प्रकारको कर समावेश गरी हुन आउने अधिकतम खुद्रा मूल्य (एमआरपी) अनिवार्य रूपमा विवरण खुलेको लेबल लगाउनुपर्ने व्यवस्था गरेको छ । यस्तै विद्युतीय सामग्री, हार्डवेयर, यान्त्रिक उपकरणलगायत ग्यारेन्टी वा वारेन्टी छ भने त्यसको अवधि, प्रज्वलनशील, दुर्घटनाजन्य वा टुटफुट हुने भए सोको जानकारी, मानव स्वास्थ्यलाई हानिनोक्सानी पु¥याउने भए चेतनामूलक सन्देश, चित्र वा चिह्नको प्रयोग भएको विवरणसहित लेभल नेपाली र अङ्ग्रेजी भाषामा अनिवार्य रूपमा उल्लेख गर्नुपर्ने उक्त ऐनले व्यवस्था गरेको छ ।  विभागले वैशाख १ गतेदेखि अधिकतम खुद्रा मूल्य (एमआरपी) केन्द्रित अनुगमनमा ३३ व्यवसायी प्रतिष्ठान कारबाहीमा परेका छन् । विभागका अनुसार वैशाख १ देखि ३१ गतेसम्म एमआरपी केन्द्रित भएर २३३ वटा व्यवसायी प्रतिष्ठानको अनुगमनका क्रममा ३३ प्रतिष्ठानबाट ४५ लाख ९९ हजार रुपियाँ बराबरको रकम जरिबाना गरेको हो । यस अवधिमा अनुगमन गरिएका व्यवसायी फर्ममध्ये १४ वटा व्यवसायी फर्मबाहेक सबैमा कुनै न कुनै समस्या देखिएकाले धेरैलाई तत्काल सुधार गर्न निर्देशन दिइएको छ । यस अवधिमा जुत्ताचप्पल छ वटा, खाद्यवस्तु पाँच वटा, हार्डवेयर तीन वटा,  अटो पार्टस तीन वटा, इलेक्ट्रिकल पसल दुई वटा, डेरी, तरकारी, मदिरा पसल, केमिकल, रेडिमेड तथा थानका कपडा, होटेल तथा रेस्टुरेन्ट, मेडिकल सर्जिकललगायतका एक/एक  गरी ३३ वटा व्यवसायी फर्मलाई जरिबाना गरेको विभागले जनाएको छ ।",
      "link": "https://gorkhapatraonline.com/news/156055",
      "image": "https://gorkhapatraonline.com/storage/media/275116/conversions/joint-logo_20211006094603-original-thumb.jpg"
    },
    {
      "slug": "156053",
      "title": "निर्यात उछालेको तेलको आयात झन् धेरै",
      "timestamp": 1747958400000,
      "source": "gp",
      "content": "नेपालबाट हुने निर्यातलाई अहिलेसम्मकै उच्च बनाउन बढी योगदान दिएको भटमास र सूर्यमुखी तेलको आयात झन् बढी भएको पाइएको छ । भटमास र सूर्यमुखी तेल बनाउन आवश्यक कच्चा तेलको आयात प्रशोधित तेलको निर्यातभन्दा १७ अर्ब रुपियाँले बढी भएको तथ्याङ्कले देखाएको छ ।",
      "longContent": "गोरखापत्र समाचारदाताकाठमाडौँ, जेठ ९ गते । नेपालबाट हुने निर्यातलाई अहिलेसम्मकै उच्च बनाउन बढी योगदान दिएको भटमास र सूर्यमुखी तेलको आयात झन् बढी भएको पाइएको छ । भटमास र सूर्यमुखी तेल बनाउन आवश्यक कच्चा तेलको आयात प्रशोधित तेलको निर्यातभन्दा १७ अर्ब रुपियाँले बढी भएको तथ्याङ्कले देखाएको छ । भन्सार विभागका अनुसार चालु आर्थिक वर्ष २०८१/८२ को १० महिनामा नेपालले ७८ अर्ब ७५ करोड रुपियाँ बराबरको भटमास तेल निर्यात गरेको छ । सोही अवधिमा नेपालले ८१ अर्ब ८९ करोड रुपियाँको कच्चा भटमास तेल आयात गरेको विभागको तथ्याङ्क छ । निर्यात भएको भटमास तेलभन्दा पनि त्यसका लागि आवश्यक कच्चा तेल मात्रै तीन अर्ब रुपियाँभन्दा बढीको निर्यात भएको देखिन्छ । नेपालमा प्रशोधित भटमास तेल भारतमा मात्र निर्यात भएको तथ्याङ्कले देखाउँछ । कच्चा भटमास तेल भने अर्जेन्टिना, बेनिन, ब्राजिल, चीन, इराक, पाराग्वे, थाइल्यान्ड, टोगो, युक्रेनलगायतका देशबाट आयात भएको देखिन्छ । नेपालबाट धेरै निर्यात हुने सूचीको दोस्रो स्थानमा रहेको सूर्यमुखी तेलभन्दा पनि कच्चा सूर्यमुखी तेलको आयात धेरै बढी देखिन्छ । विभागका अनुसार १० महिनामा नेपालले १० अर्ब नौ करोड रुपियाँको सूर्यमुखी तेल निर्यात गर्दा २४ अर्ब ६४ करोड रुपियाँको कच्चा सूर्यमुखी तेल आयात भएको तथ्याङ्क छ । यसले पनि नेपालबाट निर्यात भएको सूर्यमुखी तेलभन्दा त्यसको कच्चा पदार्थ १४ अर्ब रुपियाँभन्दा बढीको आयात भएको देखिन्छ । भटमास तेल जस्तै सूर्यमुखी तेलको बजार पनि भारत मात्रै रहेको छ । कच्चा सूर्यमुखी तेल भने अर्जेन्टिना, भारत, रोमानिया र युक्रेनबाट आयात भएको विभागको तथ्याङ्क छ । प्रशोधित भटमास तेल र सूर्यमुखी तेलको निर्यातमा उछाल आउँदा चालु आवको १० महिनामा नेपालबाट अहिलेसम्मकै उच्च निर्यात भएको तथ्याङ्क विभागले बुधबार सार्वजनिक गरेको थियो । विभागका अनुसार नेपालले १० महिना (वैशाखसम्म) दुई खर्ब १७ अर्ब ९१ करोड रुपियाँको निर्यात भएको छ जुन गत आवको सोही अवधिको तुलनामा ७२.७१ प्रतिशतले बढी हो । गत आवको वैशाखसम्म नेपालले एक खर्ब २६ अर्ब १७ करोड रुपियाँको वस्तु निर्यात गरेको थियो । नेपालले साफ्टा सुविधा अन्तर्गत भारतमा निर्यात गर्दा शून्य भन्सार सुविधा प्रयोग गर्न पाउँछ । भारतमा भटमास र सूर्यमुखी तेलको माग बढेको अवस्थामा कच्चा तेल आयात गरेर नेपालमा प्रशोधन गरी निर्यात गर्ने चलन बढ्दो छ । यसअघि नेपालमा खासै उत्पादन नै नहुने पाम तेलका लागि आवश्यक कच्चा पाम आयात गरेर निर्यात गर्दा नेपालको समग्र निर्यात व्यापार नै बढेको थियो ।",
      "link": "https://gorkhapatraonline.com/news/156053",
      "image": "https://gorkhapatraonline.com/storage/media/275114/conversions/67-original-thumb.jpg"
    },
    {
      "slug": "156052",
      "title": "प्याराग्लाइडिङ अवतरण फेवा किनारमै",
      "timestamp": 1747958400000,
      "source": "gp",
      "content": "पोखराको प्याराग्लाइडिङको अवतरण बिहीबारदेखि फेवा किनार हुने भएको छ ।",
      "longContent": "कास्की समाचारदाताकास्की, जेठ ९ गते । पोखराको प्याराग्लाइडिङको अवतरण बिहीबारदेखि फेवा किनार हुने भएको छ । पोखरा अन्तर्राष्ट्रिय विमानस्थल सञ्चालनमा आएबाट पामेमा पुगेको अवतरण क्षेत्र बिहीबारदेखि पुरानै ठाउँमा फर्किएको हो । पहिला सराङकोटबाट प्याराग्लाइडिङ उडान सुरु भएर फेवातालको किनार सेती र खपौदीमा अवतरण हुन्थ्यो । विमानस्थल सञ्चालनमा आएसँगै सराङकोटबाट उडान (टेकअफ) स्थल पाँच किलोमिटर हवाई दुरीमा पश्चिमतर्फ मान्द्रेढुङ्गामा सरेको थियो । अवतरण स्थल खपौदीबाट पामेमा सरेको थियो । प्राधिकरणले सुरक्षाको कारण देखाउँदै प्याराग्लाइडिङको उडान र अवतरण स्थल सारेको थियो । नेपाल नागरिक उड्डयन प्राधिकरण (क्यान) ले अनुमति दिएसँगै अबबाट प्याराग्लाइडिङको उडानको अवतरण फेवा किनारको खपौदीबाट हुने नेपाल हवाई खेलकुद संस्थाका अध्यक्ष अनिल केसीले बताउनुभयो । क्यानले पोखरामा प्याराग्लाइडिङ गर्ने उडानको तालिकामा समेत थप अनुमति दिएको छ । यसअघि पोखरामा दिउँसो ३ बजेसम्म मात्र उडान हुँदै आएकोमा बिहीबारदेखि ४.३० बजेसम्मका लागि अनुमति प्राप्त भएको छ ।पोखरामा प्याराग्लाइडिङको उडान पश्चिमतर्फ धकेलिँदै जाँदा व्यावसायिक उडानमा कमी हुँदै आएकोमा अब भने पुरानै अवस्थामा फर्किने विश्वास उहाँले व्यक्त गर्नुभयो । प्याराग्लाइडिङको सोलोतर्फको उडानसमेत बिस्तारै सुरु हुने उहाँको भनाइ छ । पोखरा महानगरपालिकाका प्रमुख धनराज आचार्यले पोखरा भ्रमण वर्षको सन्दर्भमा पोखराको प्याराग्लाइडिङ पहिलाकै ठाउँबाट अवतरण गर्ने भएकाले यसले पर्यटकलाई थप आकर्षण गर्ने दाबी गर्नुभयो ।पोखरा अन्तर्राष्ट्रिय विमानस्थलका एटिसी प्रमुख योगेन्द्र कुँवरले क्यानसँगको छलफल र अध्ययनपछि ताल किनार खपौदीमा प्याराग्लाइडिङ उडानको अवतरण अनुमति प्राप्त भएको भन्दै सुरक्षाको विषयलाई सधैँ प्राथमिकतामा राख्न आग्रह गर्नुभयो । प्याराग्लाइडिङको सोलो उडान, उडान क्षेत्र आदिका बारेमा समेत थप अध्ययन भइरहेको उहाँले बताउनुभयो । पोखरा भ्रमण वर्ष–२०२५ का संयोजक गोपी भट्टराईले पोखराको पर्यटनमा प्याराग्लाइडिङको महत्वबारे चर्चा गर्दै अबको युग सूचना प्रविधिको युग भएकाले डिजिटल माध्यमबाट प्रचारप्रसारमा लाग्नुपर्ने बताउनुभयो ।",
      "link": "https://gorkhapatraonline.com/news/156052",
      "image": "https://gorkhapatraonline.com/storage/media/275113/conversions/paraglading-news-photo-original-thumb.jpg"
    },
    {
      "slug": "156045",
      "title": "समृद्धिको आधार जलविद्युत",
      "timestamp": 1747958400000,
      "source": "gp",
      "content": "नेपालमा अहिले तीन हजार ५०० मेगावाट विद्युत उत्पादन क्षमता विकास भएको छ । आन्तरिक उपभोगसहित नेपालले विद्युत् निर्यात आगामी दस वर्षमा २८ हजार ५०० मेगावाट गर्ने महत्वाकाङ्क्षी लक्ष्य लिएको छ तर ऊर्जा उत्पादनको यो आयाम एकाएक विकास भएको होइन । नेपालको विद्युत् विकासको ऐतिहासिक शृङ्खला विसं १९६८ जेठ ९ गते सुरु भएको हो ।",
      "longContent": "काठमाडौँ, जेठ ९ गते । नेपालमा अहिले तीन हजार ५०० मेगावाट विद्युत उत्पादन क्षमता विकास भएको छ । आन्तरिक उपभोगसहित नेपालले विद्युत् निर्यात आगामी दस वर्षमा २८ हजार ५०० मेगावाट गर्ने महत्वाकाङ्क्षी लक्ष्य लिएको छ तर ऊर्जा उत्पादनको यो आयाम एकाएक विकास भएको होइन । नेपालको विद्युत् विकासको ऐतिहासिक शृङ्खला विसं १९६८ जेठ ९ गते सुरु भएको हो । नेपालको पहिलो र दक्षिण एसियाकै दोस्रो जलविद्युत् परियोजना फर्पिङ जलविद्युत् केन्द्र निर्माण भएको आज (शुक्रबार) ११४ वर्ष पूरा गरी ११५ औँ वर्षमा प्रवेश गरेको छ तर यो केन्द्रबाट अहिले विद्युत् उत्पादन गरिएको छैन । २०७२ सालको विनाशकारी भूकम्पपछि यस केन्द्रमा विद्युत् उत्पादन स्थगित गरिएको फर्पिङ जलविद्युत् केन्द्रका इन्चार्ज भीमसेन लामाले जानकारी दिनुभयो । उहाँले भन्नुभयो, “२०६२/६३ मा ‘ओभर हलिङ’ अर्थात् बृहत् मर्मतसम्भार गरेपछि २०६७ सालसम्म ३० देखि ५० किलोवाटसम्म बिजुली उत्पादन गरिएको थियो । २०७२ सालको भूकम्पअघिसम्म पनि मेसिन चलाउने गरिएको थियो तर भूकम्पले केन्द्रको भवन चर्किएपछि मेसिन चलाइएको छैन ।”रूपान्तरणकारी परियोजना सरकारले ऊर्जा उत्पादनका क्षेत्रमा क्रान्ति ल्याउने गरी योजनाबद्ध रूपमा जलविद्युत् उत्पादनलाई प्राथमिकताका साथ अघि बढाइरहेको छ । राणाशासनकै बेला सुरु भएको नेपालको जलविद्युत् उत्पादन गौरवमय इतिहासको जगमा चुनौतीपूर्ण वर्तमानका बिच समृद्ध भविष्यको यात्रामा छ । नेपालमा अहिले जलविद्युत् उत्पादनमा तीव्र गतिमा काम अघि बढाउँदै गर्दा यसको श्रेय फर्पिङ जलविद्युत् केन्द्रलाई जान्छ । ऊर्जा, जलस्रोत तथा सिँचाइ मन्त्रालयका सचिव सुरेश आचार्य, नेपाल विद्युत् प्राधिकरणका उपकार्यकारी निर्देशक मदन तिम्सिना र साना जलविद्युत् विकास सङ्घ नेपालका अध्यक्ष एवं वरिष्ठ जलविद्युत् अभियन्ता कृष्णप्रसाद भण्डारी फर्पिङ जलविद्युत् आयोजनाले नेपालको जलविद्युत्को विकासका लागि ढोका खोलेको बताउनु हुन्छ । सचिव आचार्यले फर्पिङ जलविद्युत् आयोजनाबाट अहिले विद्युत् उत्पादन नभए पनि एउटा ऐतिहासिक निधिका रूपमा यसको संरक्षण गर्नुपर्ने बताउनुभयो । उहाँले भन्नुभयो, “फर्पिङ जलविद्युत् परियोजना राणाकालमै जलविद्युत् उत्पादन गरेर काठमाडौँमा विद्युत् वितरण आरम्भ भयो भन्ने प्रमाण हो । केन्द्रको सञ्चालन व्यवस्थापन नेपाल सरकारले आफ्नै ढङ्गले गर्नु पर्छ । त्यसलाई मर्मतसम्भार गरेर पहिलाकै अवस्थामा उत्पादन गर्न त नसकिएला । त्यसका मेसिनरीले काम नगर्ने हुन पनि सक्छ तर जीर्णोद्धार गरेर बचाएर राख्नु पर्छ ।”उपकार्यकारी निर्देशक तिम्सिनाले राणा प्रधानमन्त्री चन्द्रशमशेर विसं १९६४ ताका बेलायतबाट फर्किएपछि फर्पिङ जलविद्युत् केन्द्रको खाका बनेको दस्ताबेजहरूबाट पुष्टि हुने बताउनुभयो । उहाँका अनुसार चीनमा सन् १९११ मा २४० किलोवाट र सन् १८९७ भारतमा १३० किलोवाटका जलविद्युत् केन्द्र निर्माण भए । उहाँले भन्नुभयो, “ऊर्जा उत्पादनको इतिहासलाई दृष्टिगत गर्दा फर्पिङ नै नेपालको जलविद्युत् विकासको प्रस्थानविन्दु हो ।”जलविद्युत् अभियन्ता भण्डारीले फर्पिङ जलविद्युत् केन्द्र निर्माण भएको केही समयपछि बेलायतकै सहयोगमा सुन्दरीजलमा पनि विद्युत् केन्द्र बनेको स्मरण गर्दै यसको ऐतिहासिक पक्ष गरिमामय रहेको बताउनुभयो । उहाँले नेपालको जलविद्युत् उत्पादन क्षमताको तीन प्रतिशत मात्रै उत्पादन भइरहेकाले अब द्रुत गतिमा निर्माण र उत्पादन वृद्धि गर्नुपर्ने बताउनुभयो । उहाँले भन्नुभयो, “त्यो इतिहास हेर्दा जलविद्युत् निर्माणमा ढिलाइ भएकै हो भन्न अप्ठ्यारो मान्नु पर्दैन । नेपालमा अहिलेसम्ममा ३० देखि ४० हजार मेघावाट जलविद्युत् उत्पादन गर्नुपथ्र्यो । राणाशासकले नै जलविद्युत् विकास गर्नु पर्छ भनेर काम सुरु गर्दा अहिले कुल उत्पादन क्षमता अनुसार न्यून छ । फर्पिङ जलविद्युत् केन्द्र ऐतिहासिक उदाहरण हो, त्यसलाई सम्झेर ऊर्जा क्षेत्रलाई द्रुतगतिमा अघि बढाउनु पर्छ ।”समुन्नतिको सूत्र स्वच्छ ऊर्जा सरकारले समृद्धि र समुन्नतिका लागि हरित र स्वच्छ ऊर्जा उत्पादन वृद्धि गर्ने योजनाको घोषणा गरेको छ । राष्ट्रको समग्र अर्थतन्त्रको रूपान्तरण र विकासका लागि जलविद्युत् नै महत्वपूर्ण हुन्छ ।  सरकारले सन् २०३५ अर्थात् विसं २०९२ सम्म ऊर्जा क्षेत्रमा आमूल क्रान्ति गर्ने र २८ हजार ५०० मेगावाट जलविद्युत् उत्पादन गर्ने लक्ष्य राखेर काम अघि बढाएको छ । हाल तीन हजार पाँच सय मेगावाट विद्युत् उत्पादन भएको छ भने बाँकी २५ हजार मेगावाट विद्युत् उत्पादन गर्न तथा प्रसारण लाइनलगायत पूर्वाधार निर्माणका लागि करिब ६० खर्ब रुपियाँ आवश्यक पर्छ । यो रकम जुटाउन पनि चुनौतीपूर्ण छ ।   सचिव आचार्यका अनुसार २८ हजार ५०० मेगावाट उत्पादन गरेर १० हजार मेगावाट भारतलाई र पाँच हजार मेगावाट बङ्गलादेश निर्यात गर्ने लक्ष्य छ । उहाँले भन्नुभयो, “बाँकी १३ हजार ५०० मेघावाटलाई आन्तरिक खपत वृद्धि गरी देशमा विद्युत् र विद्युत्सँग जोडिएका उद्योगलाई प्रवर्धन गर्ने, ऊर्जा खपत गर्ने उद्योग स्थापना गर्ने, अन्तरसहरमा विद्युतीय सवारीसाधन प्रवेश गराउने र घर घरमा विद्युत् उपयोग गर्ने गरी योजनाबद्ध काम अघि बढाइएको छ । उहाँले सन् २०३५ सम्ममा २८ हजार पाँच सय मेगावाट उत्पादन गर्ने लक्ष्य सरकार एक्लैको प्रयासले सम्भव नहुने बताउँदै निजी क्षेत्रलाई सहभागी गराउनुपर्ने निष्कर्ष सुनाउनुभयो । उहाँले भन्नुभयो, “परम्परागत वित्तीय व्यवस्थापनबाट ठुलो आयोजना निर्माण गर्नु पर्छ । जलवायु परिवर्तनका कारण नदीहरूबाट उत्पादन हुने विद्युत् घट्दो छ । हिउँदमा पानी कम हुनासाथ उत्पादन घट्छ । ऊर्जा सुरक्षाका लागि जलाशययुक्त आयोजनालाई प्राथमिकतामा राखेर काम अघि बढाउनु पर्छ ।”प्राधिकरणका उपकार्यकारी निर्देशक मदन तिम्सिनाले अहिले बर्खायाममा एक हजारदेखि एक हजार २०० मेगावाटसम्म निर्यात गर्न सकिने र हिउँद तथा सुक्खायाममा छदेखि सात सय मेगावाटसम्म आयात गर्नुपर्ने बताउनुभयो । उहाँका अनुसार नेपालमा जडित विद्युत् क्षमता तीन हजार ५२० मेगावाट रहेको बताउनुभयो । उहाँले २८२ आयोजना निर्माणका विभिन्न चरणमा रहेको र निर्माण सम्पन्न भएपछि १२ हजार मेगावाट विद्युत् उत्पादन गर्ने छ । यी आयोजना नेपाल विद्युत् प्राधिकरणकै सहायक कम्पनी र देशभित्रकै निजी क्षेत्रबाट निर्माणाधीन रहेको बताउनुभयो । उहाँले भन्नुभयो, “जलविद्युत्को तीव्रतर विकासले देशको समृद्धि र अर्थतन्त्रमा रूपान्तरण हुने प्रस्ट छ । अझै दृढ सङ्कल्पका साथ जलविद्युत् उत्पादनलाई निरन्तरता दिनु पर्छ ।”",
      "link": "https://gorkhapatraonline.com/news/156045",
      "image": "https://gorkhapatraonline.com/storage/media/275107/conversions/pharping-_hydropower-_ADHIKARI-KABIN00002-original-thumb.jpg"
    },
    {
      "slug": "156290",
      "title": "गृह मन्त्रालयद्वारा भ्रामक समाचारप्रति खण्डन",
      "timestamp": 1748044800000,
      "source": "gp",
      "content": "गृह मन्त्रालयले गैरकानुनी वा भ्रष्टाचारजन्य कार्यमा मन्त्रालयको कुनै प्रकारको संलग्नता नरहेको र नरहने स्पष्ट पारेको छ।",
      "longContent": "काठमाडौँ, जेठ  १०  गते।  गृह मन्त्रालयले गैरकानुनी वा भ्रष्टाचारजन्य कार्यमा मन्त्रालयको कुनै प्रकारको संलग्नता नरहेको र नरहने स्पष्ट पारेको छ। त्रिभुवन अन्तरराष्ट्रिय विमानस्थल अध्यागमन कार्यालयका घटनासँग जोडिएर आएको विषयबारे स्पष्ट पार्दै मन्त्रालयले कपोलकल्पित, भ्रामक र आधारहीन समाचार प्रकाशित र प्रसारित भएकाप्रति दुःख व्यक्त गरेको छ। विमानस्थल अध्यागमन कार्यालयको कामकारबाहीका सम्बन्धमा अख्तियार दुरूपयोग अनुसन्धान आयोगले छानविन गरिरहेको हुँदा अनुसन्धानकार्य पूरा भएपछि सत्यतथ्य व्यहोरा सबैको जानकारीमा आउने मन्त्रालयले स्पष्ट पारेको छ। मन्त्रालयका सहसचिव छवि रिजालद्वारा आज जारी विज्ञप्तिमा आयोगबाट हुने छानविन तथा अनुसन्धानसम्बन्धी कार्यमा मन्त्रालयको पूर्ण सहयोग रहनेसमेत उल्लेख छ।उहाँले मुलुकमा शान्ति सुरक्षा, अमनचयन तथा सुशासन कायम गर्न गृह प्रशासन निरन्तर क्रियाशील रहेको जनाउनु भएको छ। मन्त्रालयले सबै प्रकारका अनियमितता र अपराधका घटनामा शून्य सहनशीलताको नीति अवलम्बन गर्दै गृह प्रशासनलाई व्यवस्थित गर्नका निम्ति नीतिगत तथा संस्थागत सुधारका कार्यसमेत गर्दै आइरहेको विज्ञप्तिमा उल्लेख छ।मन्त्रालयले विषयको गम्भीरतालाई मध्यनजर गरी सत्यतथ्य विषयवस्तु मात्र प्रकाशन र प्रसारण गर्न सम्पूर्णमा आग्रह गरेको छ।",
      "link": "https://gorkhapatraonline.com/news/156290",
      "image": "https://gorkhapatraonline.com/storage/media/275457/conversions/Ministry-of-Homejpg-original-thumb.jpg"
    },
    {
      "slug": "156242",
      "title": "दलितलाई अछुत भन्छन्, अछुत त भ्रष्टचारी हुन् : सांसद छिरिङ डम्डुल लामा",
      "timestamp": 1748044800000,
      "source": "gp",
      "content": "नेकपा (माओवादी केन्द्र)का केन्द्रीय सदस्य एवम् हुम्लाका प्रतिनिधिसभा सदस्य छिरिङ डम्डुल लामा (भोटे) जिल्लालाई राष्ट्रिय सडक सञ्जाल र राष्ट्रिय प्रशारण लाइनमा जोड्न सक्रिय हुनुहुन्छ ।",
      "longContent": "काठमाडौँ, जेठ १० गते ।  नेकपा (माओवादी केन्द्र)का केन्द्रीय सदस्य एवम् हुम्लाका प्रतिनिधिसभा सदस्य छिरिङ डम्डुल लामाले भ्रष्टाचारी अछुत भएको बताउनुभएको छ । गोरखापत्र अनलाइनको ‘सांसदलाई सवाल’मा कुराकानी गर्दै उहाँले भन्नुभयो, ‘‘दलितलाई अछुत भन्छन्, अछुत त भ्रष्टचारी हुन् ।’’ जिल्लाबाट निर्वाचित भएको साढे दुई वर्ष हुँदा उहाँ हुम्लालाई राष्ट्रिय सडक सञ्जाल र राष्ट्रिय प्रशारण लाइनमा जोड्न सक्रिय हुनुहुन्छ । उहाँले आफ्नो कार्यकाल अब अढाइ वर्ष बाँकी रहेको र त्यो अवधिसम्ममा जिल्ला सदरमुकाम सिमकोटसम्म सडक सञ्जाल पुग्ने विश्वास व्यक्त गर्नुभएको छ । उहाँले हिमाली जिल्ला हुम्लाको विकासका लागि ‘पोड-वे’ को अवधारणसमेत अगाडि सार्नुभएको छ । सांसद लामा काठमाडौँबाट जिल्ला पुग्न समस्या भए पनि जनताको दुःख कहिल्यै नबिर्सने बताउनुहुन्छ । देशको शिर हिमाल जोगाउनुपर्नेमा उहाँको जोड छ । सिङ्गो हुम्लालाई हिमाल पर्यटन क्षेत्र घोषणा गर्नुपर्ने उहाँको माग छ । सांसद लामाको २०२४ साल जेठमा बुवा टास्सी लामा र आमा सोनाम छोटोल लामाको कोखबाट जन्मिनुभएको हो । नागरिकतामा भने उहाँको जन्ममिति २०२४ साल भदौ ३ गते उल्लेख छ ।  साविक बरगाउँ गाविसको तोर्पा बैफु गुम्बामा रहेको महेन्द्र पाठशाला (अहिले रलिङ मावि)बाट उहाँले औपचारिक शिक्षा लिनुभयो । अहिले उक्त विद्यालय सिमकोट गाउँपालिका–३ सरेको छ । सात वर्षमा बुवा बितेपछि लामाको जीवन बाल्यकालदेखि नै सङ्घर्षमय बन्यो । घरभित्र पारिवारिक समस्यासँग सङ्घर्ष गर्दै हुर्कनुभएका लामाको आकर्षण युवा अवस्थादेखि नै कम्युनिस्ट राजनीति तर्फ केन्द्रित भयो । घर परिवारको जिम्मेवारीसँगै पातलो मसाल, मोटो मशाल हुँदै राजनीति सुरु गर्नुभएका उहाँले २०४६ सालदेखि संयुक्त जनमोर्चाबाट औपचारिक रूपमा राजनीतिको यात्रा तय गर्नुभएको हो । २०५४ सालमा साविक बरगाउँ गाविसको निर्विरोध उपाध्यक्ष निर्वाचित लामाले आन्तरिक रूपमा जनप्रतिनिधि बन्नु अगाडिदेखि नै माओवादीको राजनीति सुरु गरिसक्नुभएको थियो । हुम्ला जिल्लामा पहिलो माओवादी कार्यकर्ताका रूपमा उहाँले सङ्गठन बनाउनुभयो । लामा २०५६ सालदेखि तत्कालीन नेकपा माओवादीमा पूर्णकालीन ढङ्गले लागेर भूमिगत बन्नुभयो  । भूमिगत हुँदा उहाँ पश्चिम सैन्य डिभिजन सदस्य, भेरी कर्णाली स्वयत्त राज्यको जनसकार सदस्य, हुम्ला जिल्लाको जनसकार प्रमुख र भेरी कर्णाली स्वयत्त राज्यको क्षेत्रीय ब्यूरो सदस्य बनेर काम गर्नुभयो । २०६५ सालदेखि अहिलेसम्म उहाँले हिमाली भोटे लामा राष्ट्रिय मुक्ति मोर्चाको केन्द्रीय अध्यक्षको जिम्मेवारी सम्हाल्नुभएको छ । २०६९ सालमा हेटौँडा सम्पन्न नेकपा माओवादीको महाधिवेशनबाट केन्द्रीय सदस्यको जिम्मेवारी पाउनुभएका लामा २०७१ सालमा पोटिलब्यूरो सदस्य बन्नुभयो । उहाँ अहिले माओवादी केन्द्रीय सदस्य हुनुहुन्छ ।लामासँग २०७८ साल फागुन २५ देखि ०७९ साउन २५ गतेसम्म पाँच महिना कर्णाली प्रदेश सरकारमा उद्योग, पर्यटन वन तथा वातावरण मन्त्री बनेको अनुभवसमेत छ । उहाँ २०७९ सालको आम निर्वाचनमा पहिलो पटक सङ्घीय संसद् अन्तर्गतको प्रतिनिधिसभामा हुम्लाबाट प्रत्यक्ष निर्वाचित हुनुभएको हो । उहाँ प्रतिनिधि सभाको अर्थ समिति सदस्यसमेत हुनुहुन्छ । प्रस्तुत छ– नेकपा (माओवादी केन्द्र)का केन्द्रीय सदस्य एवम् हुम्लाका प्रतिनिधिसभा सदस्य छिरिङ डम्डुल लामासँग गोरखापत्र अनलाइनको ‘सांसदलाई सवाल’मा दिनेश लुइटेलले गरेको कुराकानीका आधारमा मनोजरत्न शाही र केशब गुरुङले तयार पार्नुभएको भिडियो सामग्री :",
      "link": "https://gorkhapatraonline.com/news/156242",
      "image": "https://gorkhapatraonline.com/storage/media/275443/conversions/chhiring-damdul-lama-cover-gorkhapatraonline-original-thumb.jpg"
    },
    {
      "slug": "156265",
      "title": "अन्तिम चरणमा ग्वार्काे फ्लाइओभर",
      "timestamp": 1748044800000,
      "source": "gp",
      "content": "ललितपुरस्थित ग्वार्काे चोकको फ्लाइओभर निर्माणको काम अन्तिम चरणमा पुगेको छ । जेठभित्रै दुवैतर्फको र्‍याम्प (फ्लाइओभर र सडकलाई जोड्न बिचमा माटो भरेर निर्माण गरिएको संरचना)मा कालोपत्रे सकिनेपछि गाडी सञ्चालन गर्ने योजना गरिएको छ ।",
      "longContent": "काठमाडौँ, जेठ १० गते । ललितपुरस्थित ग्वार्काे चोकको फ्लाइओभर निर्माणको काम अन्तिम चरणमा पुगेको छ । जेठभित्रै दुवैतर्फको र्‍याम्प (फ्लाइओभर र सडकलाई जोड्न बिचमा माटो भरेर निर्माण गरिएको संरचना)मा कालोपत्रे सकिनेपछि गाडी सञ्चालन गर्ने योजना गरिएको छ । फ्लाइओभरमा आकासेपानी व्यवस्थापनको संरचना, ट्राफिक लाइट जडान, पेन्टिङलगायतका काम भने असारभित्र सकिने छ ।सडक विभागले इपिसी (इन्जिनियरिङ प्रोक्युअमन्ट एन्ड कन्स्ट्रक्सन) मोडलमा फ्लाइओभर निर्माण गर्ने गरी माघ २०७८ मा आरसी, समानान्तर र रेलिग्रे जेभीसँग १७ करोड ६ लाख ८८ हजारमा ठेक्का सम्झौता गरेको थियो । कम्पनीले २०७९  पुस २३ गतेबाट निर्माण कार्य सुरु गरेको थियो । तर निर्माण सुरु गर्नासाथ डिजाइनमा समस्या देखिएपछि माघ २०७९ मा निर्माण कार्यमा अवरोध भएको थियो । त्यसपछि डिजाइन परिमार्जन गरेर निर्माण सुरु गरिएको थियो । पटक–पटक थप गरेर दिएको म्याद सकिएपछि कम्पनीले गत १० पुसदेखि आफैँले जरिवाना तिरेर काम गर्दै आएको छ । त्यसमा पनि सातदोबाटोपट्टिको  र्‍याम्पमा समस्या देखिएपछि गत पुस–माघमा गरी करिब एक महिना काम रोकियो । त्यसपछि कम्पनीले माघ २३ गतेदेखि पुनः काम सुरु गरेको थियो ।",
      "link": "https://gorkhapatraonline.com/news/156265",
      "image": "https://gorkhapatraonline.com/storage/media/275426/conversions/gwarko-flyover_Sagar_DJI_0119-original-thumb.jpg"
    },
    {
      "slug": "156248",
      "title": "कांग्रेसकै लागि सच्चा त्याग र समर्पण गर्ने व्यक्ति नगण्य छन् : सभापति देउवा",
      "timestamp": 1748044800000,
      "source": "gp",
      "content": "नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले कांग्रेसकै लागि सच्चा त्याग र समर्पण गर्ने व्यक्तिहरू नगण्य रहेको बताउनुभएको छ ।",
      "longContent": "काठमाडौँ, जेठ १० गते । नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले कांग्रेसकै लागि सच्चा त्याग र समर्पण गर्ने व्यक्तिहरू नगण्य रहेको बताउनुभएको छ । शनिबार नेपाली कांग्रेस स्याङ्जाका पूर्वसभापति स्व. खगेन्द्रराज रेग्मीको प्रथम स्मृति सभालाई काठमाडौँमा सम्बोधन गर्नुहुँदै उहाँले यस्तो बताउनुभएको हो । उहाँले स्व. रेग्मी त्यागी र कुनै किसिमको लोभ लालच नभएको व्यक्ति रहेको बताउनुभयो । पार्टीमा यस्ता व्यक्तिहरू धेरै कम रहेको उहाँको भनाइ छ । स्व. रेग्मीले हृदयबाटै समर्पित भएर कांग्रेस बढाउन र बनाउन लाग्नुभएको बताउनुभयो । सभापति देउवाले भन्नुभयो, ‘‘उहाँ अत्यन्तै त्यागी, कुनै किसिमको लोभ लालच नभएको व्यक्ति हो उहाँ । धेरै कम नेपाली कांग्रेसीहरू यस्ता छन् । सच्चा मानेमा नेपाली कांग्रेसको हृदयबाटै समर्पित भएर कांग्रेस बढाउन र बनाउन लागेका छन् । उहाँलाई पछि भेट्न पाइन मलाई दुःख लागिरहेको छ । उहाँ अत्यन्तै समर्पित साथी हो । त्यस्ता साथीहरू हाम्रो पार्टीमा नगण्य छन् भने पनि हुन्छ ।’’सभापति देउवाले स्व. रेग्मीको बारेमा लेखहरू लेखेर आम जनमानसमा उहाँको छविबारे उजागर गर्न जरुरी रहेको बताउनुभयो ।",
      "link": "https://gorkhapatraonline.com/news/156248",
      "image": "https://gorkhapatraonline.com/storage/media/275395/conversions/1748065602-PW9ft-original-thumb.jpg"
    },
    {
      "slug": "156245",
      "title": "मनसुनमा ३० वर्ष यताकै धेरै वर्षा हुने प्रक्षेपण",
      "timestamp": 1748044800000,
      "source": "gp",
      "content": "उच्च हिमाली क्षेत्रमा औसतभन्दा बढी तापक्रम हुने भनिएकाले हिम पहिरोदेखि हिमताल विस्फोटका घटना पनि सँगसँगै हुने अवस्था रहेको विज्ञहरूको चेतावनी छ ।",
      "longContent": "काठमाडौँ, जेठ १० गते । यही जेठ १८ देखि असोज १४ सम्मको अवधिमा औसतभन्दा बढी वर्षा र औषतभन्दा बढी तापक्रम हुने प्रक्षेपण गरिएको छ । उच्च हिमाली र उच्च पहाडी क्षेत्रमा ३५ देखि ४५ प्रतिशत, बागमती प्रदेशमा ३५ देखि ४५ प्रतिशत, गण्डकी र लुम्बिनी प्रदेशका दुई तिहाई भागमा औसतभन्दा बढी वर्षा हुने अनुमान छ । उच्च हिमाली क्षेत्रमा औसतभन्दा बढी तापक्रम हुने भनिएकाले हिम पहिरोदेखि हिमताल विस्फोटका घटना पनि सँगसँगै हुने अवस्था रहेको विज्ञहरूको चेतावनी छ । विज्ञहरूको पूर्वानुमानलाई आधार बनाएर सरकारले पूर्वतयारीका कामहरू व्यवस्थित हिसावले गरिरहेको बताएको छ । न्यूज एजेन्सी नेपालसँगको कुराकानीमा जलवायु तथा विपद् विज्ञ डा. धर्मराज उप्रेतीले मनसुनी असरले पार्ने समस्या न्यूनीकरणमा सरोकारवाला निकायमात्र नभई आम नागरिकको भूमिका त्यत्तिकै महत्त्वपूर्ण हुने बताउनुभयो । हिम पहिरोदेखि हिमताल विस्फोटका घटना सँगसँगै हुने अवस्था डा. उप्रेतीकाअनुसार यस वर्षको जेठ १८ देखि असोज १४ सम्मको अवधिमा औसतभन्दा बढी वर्षा र तापक्रम बढ्ने छ । ३० वर्ष यताकै धेरै वर्षा हुने उहाँको भनाइ छ । यस वर्ष देशका विभिन्न स्थानमा फरक फरक वर्षा हुने छ । मधेश प्रदेशकै उत्तरी भागको उच्च स्थान र चुरे क्षेत्रमा औसतभन्दा बढी वर्षा हुने छ । ‘सुदूरपश्चिमको उच्च हिमाली क्षेत्र दार्चुला, बैतडीलगायतका क्षेत्रमा भनेपछि त्यही कुरा बागमती प्रदेशको कतिपय ठाउँमा ३५ देखि ४५ प्रतिशतमात्र छ । तर केही ठाउँमा चाहीँ ४५ देखि ५५ प्रतिशतको सम्भावना देखिन्छ । सम्भावना अझ बढी छ भन्ने देखिन्छ ।,’’ उहाँले भन्नुभयो, ‘‘गण्डकी प्रदेशको अधिकांश दुई तिहाई भागमा र लुम्बिनी प्रदेशको पनि करिब करिब दुई तिहाई भागमा औसतभन्दा बढी वर्षा हुने सम्भावना ५५ देखि ६५ प्रतिशत छ भन्ने देखाएको छ । यसबाट के बुझिन्छ भने गण्डकी प्रदेशमा सबैभन्दा बढी वर्षा हुने देखिन्छ ।’’डा. उप्रेतीका अनुसार यसपटकको विशेषता भनेको उच्च हिमाली क्षेत्रमा पनि औसतभन्दा बढी वर्षा र खासगरी कर्णाली प्रदेशको उत्तरी भाग र सुदूरपश्चिम प्रदेशको उत्तरी भाग, लुम्बिनी प्रदेशको उत्तरी भागका साथै गण्डकी प्रदेशको पनि उत्तरी भागमा औसतभन्दा बढी तापक्रम पनि हुने भनिएकाले हुनाले चाहीँ डरलाग्दो विषय छ । उच्च हिमाली क्षेत्रमा तापक्रम औसतभन्दा बढी हुनु भनेको हिम पहिरोदेखि हिमताल विस्फोटका घटनापनि सँगसँगै हुने त्यस्तो अवस्थापनि देखाएको उहाँको भनाइ छ । ‘‘यो लामो प्रक्षेपण भयो अब प्रत्येक महिनाको प्रक्षेपण पनि हुन्छ । र यो असारको नजिक नजिक जुन प्रक्षेपण हुन्छ त्यसलाई हेर्नुपर्ने हुन्छ । असारको पहिलो हप्ताको प्रक्षेपण, साउनको पहिलो हप्ताको प्रक्षेपण, भदौको पहिलो हप्ताको प्रक्षेपण त्यो हेरेपछि अहिलेको अवस्था कति ब्रेक हुन्छ । बिच बिचमा मनसुन लगातार आउने होइन ।’’ उहाँले भन्नुभयो ।कृषि क्षेत्रमा मनसुनी असरको समस्या न्यूनीकरणमा जोड दिनुपर्छडा. उप्रेतीले मनसुनी वर्षा जुन रूपमा हुनुपर्ने हो सोही रूपमा भए कृषि प्रणालीलाई पनि फाइदा पुग्ने बताउनुभयो । मनसुनको बिचमा लामो समय पानी परेन भने कृषिमा यसले नराम्रो असर पार्ने जानकारी दिनुभयो । यसलाई व्यवस्थित वा न्यूनीकरण गर्नेतर्फ भने सरोकारवाला निकायहरूको भूमिका नै बढी महत्त्वपूर्ण हुने डा. उप्रेतीको भनाइ छ । मनसुनी असरले पार्ने समस्या न्यूनीकरणमा सरोकारवाला निकायमात्र नभई आम नागरिकको भूमिका पनि उत्तिकै महत्त्वपूर्ण हुने उहाँ बताउनुहुन्छ । उहाँले भन्नुभयो, ‘‘कृषिको सन्दर्भमा कृषि अनुसन्धान केन्द्रदेखि लिएर कृषि विभाग, कृषि मन्त्रालयसँग बढी विज्ञता हुन्छ । उहाँले कुन बालीमा कस्तो असर पर्छ भन्नेकुरा उहाँहरूलाई बढी थाहा हुन्छ । मैले भन्दा चाहीँ पानीको प्रकृतिका विषयमा भन्दा धानको बिउ रोप्ने समय नेपालमा अधिकांश जेठको अन्तिमतिर या असारको पहिलो सातासम्मको समय हुन्छ । धानको बिउ खेतमा रोप्ने र पाखो जमिनमा पनि धान मकै छर्ने समय यतिबेलै हुन्छ ।’’अब सुरुको अवस्थामा प्रि मनसुनमा मनसुन सक्रिय भएको छ । यो पछिल्लो मनसुनभन्दा अगाडिको महिनामा अझ बढी सक्रिय भएको छ । आज र भोलिमा पनि प्रि मनसुनको अन्तिम अवस्थामा पनि मनसुन सक्रिय हुने नै देखिन्छ । यो वर्ष उच्च पहाडी तथा हिमाली क्षेत्रमा पनि डेङ्गुु देखिनसक्छडा. उप्रेतीले यस वर्ष औषतभन्दा बढी पानी र औषतभन्दा बढी तापक्रम हुने देखिएकाले डेङ्गु रोग पछिल्ला वर्षहरूको भन्दा बढ्नसक्ने बताउनुभयो । औसतभन्दा बढी पानी परेर खाल्डाखुल्डीमा पानी जम्ने र पानी रोकिएसँगै बढ्ने तापक्रमका कारण ती खाल्डाखुल्डी डेङ्गु उत्पादन गर्ने उद्योगका रुपमा परिणत हुनसक्ने उहाँको बुझाइ छ । साथै यो वर्ष उच्च पहाडी तथा उच्च हिमाली क्षेत्रमा पनि डेंगु देखिने सम्भावना भएकाले सचेतना फैलाउनु जरुरी भएको उहाँको भनाइ छ । यो आजको मात्र समस्या नभएकोले यस प्रकारका समस्या समाधानका लागि प्रविधिमा पनि सँगसँगै काम गर्नुपर्नेमा उहाँले जोड दिनुभयो । उहाँले भन्नुभयो, ‘‘पहिलो त मनसुन सिजनमा सबैभन्दा बढी देखिने र नेपालले सबैभन्दा बढी भोगेको समस्या भनेको डेङ्गुको समस्या हो । डेङ्गुको समस्या तापक्रम औसतभन्दा बढी भयो र पानी औसतभन्दा बढी परेर खाल्डाहरुमा पानी भरियो र मनसुन ब्रेक भएको अवस्थामा डेङ्गुको मच्छर उत्पादन गर्ने उद्योगजस्तो हुन्छ । र मानिसहरूमा डेङ्गुको केशहरू पछिल्ला वर्षहरूको भन्दा बढ्नसक्ने छ ।’’जोखिम आँकलन गरेर पूर्वसूचना प्रणाली विकास गर्नुपर्छ डा. उप्रेतीले उत्तरी क्षेत्ररुमा औषतभन्दा तापक्रम र वर्षा बढी हुने भएकाले हिमाली क्षेत्रमा पनि बढी पानी परेको बताउनुभयो । जसका कारण माटो बगाएर ल्याउने, नदी थुनिने फेरि फुट्ने र नदी थुनिदा त्यसले ठुलो तालको रूप लिने भएकाले झनै विकराल अवस्थाको सिर्जना हुनसक्ने उहाँको भनाइ छ । त्यसकारण हिमाली भेगबाट बग्ने नदीहरू कर्णाली, कोशी, राप्ती, बबईदेखि नारायणीसम्म तटीय क्षेत्रमा उपल्लोदेखि तल्लो अवस्थासम्म जोखिमको आँकलन गरेर पूर्वसूचना प्रणालीको विकास गर्नुपर्नेमा उहाँले जोड दिनुभयो ।‘‘औसतभन्दा बढी तापक्रम उत्तरी क्षेत्रमा पर्ने र धेरैजसो जल तथा मौसम विज्ञान विभागको नक्सा जुन बाहिर आएको छ मनसुनको । त्यसलाई मात्र हेर्ने हो भने पनि औसतभन्दा वर्षा पनि उत्तरी क्षेत्रमा बढी हुने र औसतभन्दा तापक्रम पनि उत्तरी क्षेत्रमा बढी हुने हुनाले मैले दुई तरिकाबाट हेर्छु । एउटा उत्तरी क्षेत्रमा औसतभन्दा बढी वर्षा हुनुभनेको चाहीँ त्यो हिउँको रूपमा या पानीको रूपमा कुन रूपमा पर्छ भन्ने कुरा चाहीँ त्यसको महत्त्व हुन्छ ।,’’ उहाँले भन्नुभयो, ‘‘अहिलेको अनुमान हेर्दा चाहीँ उच्च हिमाली क्षेत्रमा पानी पर्ने सम्भावनाहरू बढेर गएको र पानी परिराखेको देख्यौँ । जुन खालको बाढी आयो त्यो चाहीँ हिउ परेर आएको बाढी होइन, पानी परेर आएको बाढी हो । र अहिलेको यो प्रक्षेपण पनि कतै उच्च हिमाली क्षेत्र जहाँ माटोमात्र छ । वन वस्पतिले छोपेको अवस्था छैन ।’’भौतिक संरचना निर्माणलाई वैज्ञानिक बनाउनुपर्छ हरेक वर्ष हुने मनसुनी क्षति कम गर्न भौतिक संरचना र अन्य संरचना निर्माणलाई वैज्ञानिक तरिका अपनाउनुपर्नेमा डा. उप्रेतीले जोड दिनुभयो । उहाँले रोशी खोलामा हालै पुगेको क्षतिको उदाहरण दिँदै २४ घण्टामा एक सय चालिस देखि २ सय मिलिमिटर वर्षापछि आउने बाढी ४४ मिलिलिटरमै आउनु खतराको सङ्केत भएको स्पष्ट पार्नुभयो । ‘‘प्रत्येक वर्ष आउने मनसुनी अवस्था छ त्यो अवस्था अहिले औसतीय अवस्था हुँदा पनि बाढी पहिरो आउने सम्भावना बढी हुन्छ । अहिले चाहीँ हाम्रो जतिपनि भौतिक संरचना निर्माण र अन्य संरचनालाई वैज्ञानिक तरिकाले निर्माण नगरेको अवस्थाले गर्दा थोरै पानीमा पनि जस्तो रोशी खोलामा ४४ मिलिमिटर पानीमा त्यत्रो ठूलो बाढी आयो ।,’’ उहाँले भन्नुभयो, ‘‘भनेपछि लगभग २४ घण्टामा एक सय ४० मिलिमिटर दुई सय मिलिमिटर वर्षाभएपछि आउने बाढी ४४ मिलीलिटरमै आयो भनेपछि यो खतरनाक हो । र अहिले ४४ मिलीमिटरभन्दा बढी वर्षा त हुन्छ हुन्छ सबै ठाउँमा । रोशीले जुन एक खालको अवस्था देखायो । त्यो हाम्रो लागि चुनौती हो । र त्यो चुनौती देशका धेरै भागमा हुनसक्ने भएकाले त्यसलाई मध्यनजर गरेर यातायातका क्षेत्रमा सचेतना अपनाउनुपर्ने, गत वर्षको घटना ताजै छ । अन्य ठाउँमा कच्चि रोडहरूमा पहिरोले ब्लक हुने अवस्था छ । खाद्य ढुवानी गर्नुपर्ने अवस्था । १०÷१५ दिन को अवधिमा त्यो समय भन्दा अघि नै दूरदराजका गाउँहरूमा ढुवानी गरिसक्नु पर्‍यो ।’’",
      "link": "https://gorkhapatraonline.com/news/156245",
      "image": "https://gorkhapatraonline.com/storage/media/275379/conversions/1748062699-2fCyZ-original-thumb.jpg"
    },
    {
      "slug": "156179",
      "title": "आर्थिक सुधारको कार्ययोजना सार्वजनिक",
      "timestamp": 1748044800000,
      "source": "gp",
      "content": "सरकारले निरन्तर तथा छ महिनादेखि तीन वर्षसम्म सक्ने गरी ४०८ बुँदे आर्थिक सुधार कार्यान्वयन कार्ययोजना स्वीकृत गरेको छ ।",
      "longContent": "गोरखापत्र समाचारदाताकाठमाडौँ, जेठ १० गते । सरकारले निरन्तर तथा छ महिनादेखि तीन वर्षसम्म सक्ने गरी ४०८ बुँदे आर्थिक सुधार कार्यान्वयन कार्ययोजना स्वीकृत गरेको छ । पूर्वसचिव रामेश्वर खनाल संयोजकत्वको उच्चस्तरीय आर्थिक सुधार सुझाव आयोगको प्रतिवेदन कार्यान्वयन गर्न सरकारले आर्थिक सुधार कार्यान्वयन कार्ययोजना तयार पारेको हो । बुधबार बसेको मन्त्री परिषद्को बैठकले उच्चस्तरीय आर्थिक सुधार सुझाव आयोग, २०८१ को सुझाव कार्यान्वयनका लागि तयार गरिएको आर्थिक सुधार कार्यान्वयन कार्ययोजना स्वीकृत गरेको थियो । प्रधानमन्त्री तथा मन्त्रीपरिषद्को कार्यालयका सचिव चुडामणि पौडेल संयोजक रहेका तीन सदस्यीय समितिले खनाल आयोगको सुझावलाई कार्यान्वयन गर्न कार्ययोजना तयार पारेको थियो । उक्त कार्ययोजनालाई अर्थ मन्त्रालयले शुक्रबार सार्वजनिक गरेको हो ।आयोगले दिएको सुझाव कार्यान्वयन गर्न तत्कालीन, छमहिने, एकबर्से, दुई वर्ष र तीन वर्षसम्मको कार्ययोजना तयार गरिएको छ । कार्ययोजनाले मौद्रिक नीति, वित्तीय अनुशासन, सार्वजनिक संस्थान, कानुनी सुधार र क्षेत्रगत विकासलाई समेटेको छ ।नेपाल राष्ट्र बैङ्कले ब्याजदर स्थिर राख्न र तरलता व्यवस्थापन गर्ने, चार–आठ महिनाको आयात धान्ने विदेशी विनिमय सञ्चिति कायम गर्ने कार्ययोजनामा उल्लेख छ । सरकारी खर्च र करमा कटौती, कालोबजारी नियन्त्रण सहज आपूर्ति सुनिश्चित गरिने छ । यस्तै कार्ययोजना अनुसार १४ पुराना ऐन खारेज गरी नयाँ नियमनकारी ऐन ल्याइने, हेटौँडा र उदयपुर सिमेन्ट उद्योगको निजीकरण र जनकपुर चुरोट कारखाना खारेज गरिने छ । राष्ट्रिय अनुसन्धान परिषद् स्थापना र तथ्याङ्क कार्यालयको क्षमता वृद्धि कार्ययोजनामा उल्लेख छ । कार्ययोजनामा आर्थिक सुधारका काम, सहजीकरण गर्ने निकाय, समयसीमा र उपलब्धि निर्धारण गरिएको छ ।  कार्ययोजना अनुसार १४ वटा कानुन खारेज गर्ने सुझावलाई दुई वर्षभित्र कार्यान्वयन गरिने भएको छ । यसका लागि सम्बन्धित मन्त्रालयले तयारी गर्नुपर्ने भएका कारण उक्त कार्यायोजना लागु गर्ने समयसीमा तय गरिएको छ ।यस्तै कम्तीमा तीन महिनाका लागि पुग्ने पेट्रोलियम पदार्थको भण्डारण गर्ने कार्ययोजना तीन वर्षभित्र पूरा गरिने उल्लेख छ ।वृद्धभत्ता पाउने उमेर ६८ वर्षबाट बढाएर ७० वर्ष पुर्‍याउन र भत्ता पाउन राष्ट्रिय परिचयपत्र अनिवार्य गर्ने कार्ययोजना छ । सरकारले गत कात्तिकमा बनाएको उच्चस्तरीय आर्थिक सुधार आयोगले वैशाखमा उपप्रधानमन्त्री तथा अर्थमन्त्री विष्णु पौडेललाई अन्तिम प्रतिवेदन बुझाएको थियो । सो प्रतिवेदनलाई कार्यान्वयन गर्दै जाने निर्णय गरेको सरकारले आफ्नो वार्षिक नीति तथा कार्यक्रममा सुझाव कार्यान्वयनको विषय समेटेको थियो । प्रधानमन्त्री कार्यालयले सो कार्ययोजनालाई सम्बन्धित मन्त्रालयले आफूमातहतका सम्बन्धित विभागमार्फत कार्यान्वयन गर्ने व्यवस्था मिलाउन निर्देशनसमेत दिएको छ । त्यस्तै अनुगमन तथा निर्देशनको जिम्मेवारी पाएकालाई समेत त्यही अनुसार समन्वय, सहजीकरण र सहयोग गर्नसमेत निर्देशन दिइएको छ ।विभिन्न मन्त्रालय, राष्ट्र बैङ्क, धितोपत्र बोर्ड, नेपाल पर्यटन बोर्ड, नपाल दूरसञ्चार प्राधिकरण, विश्वविद्यालयसहितलाई जिम्मेवार निकाय तोकिएको छ ।  मन्त्रीपरिषद्ले वैशाख २ मा कार्ययोजना बनाउन समिति गठन गरेको थियो । समितिमा प्रधानमन्त्री तथा मन्त्रीपरिषद् कार्यालयका सचिव चूडामणि पौडेलको नेतृत्वमा गोविन्दबहादुर कार्की, कृष्णबहादुर राउत र रावस्वसचिव दिनेशकुमार घिमिरे सदस्य रहेको समितिले कार्ययोजना बनाएको थियो ।",
      "link": "https://gorkhapatraonline.com/news/156179",
      "image": "https://gorkhapatraonline.com/storage/media/275270/conversions/2233-original-thumb.jpg"
    },
    {
      "slug": "156178",
      "title": "स्थानीय तहमा सीमा विवाद, कानुनी समाधान गर्ने सरकारको तयारी",
      "timestamp": 1748044800000,
      "source": "gp",
      "content": "सरकारले स्थानीय तहका सीमा विवादलाई जिल्लास्तरमा प्राविधिक समिति बनाई समाधान गर्ने भएको छ ।",
      "longContent": "काठमाडौँ, जेठ १० गते ।  सरकारले स्थानीय तहका सीमा विवादलाई जिल्लास्तरमा प्राविधिक समिति बनाई समाधान गर्ने भएको छ । स्थानीय तहको सङ्ख्या र सिमाना हेरफेर गर्नका लागि जिल्ला समन्वय समितिका प्रमुखको संयोजकत्वमा पाँच सदस्यीय प्राविधिक समिति गठन गरी कानुनी रूपमा नै स्थानीय तहको सीमा विवाद समस्याको समाधान गर्न लागिएको हो । स्थानीय तहको सीमा विवाद पेचिलो बन्दै गएपछि सङ्घीय मामिला तथा सामान्य प्रशासन मन्त्रालयले सीमा विवादका लागि कानुनी बाटो पहिल्याउन लागेको हो । स्थानीय सरकार सञ्चालन ऐन संशोधनको क्रममा रहेको र उक्त ऐनको संशोधित मसौदामा स्थानीय तहको सीमा विवाद जिल्लामा नै प्राविधिक समिति गठन गरी समाधान गर्ने विषय समावेश गरिएको छ ।  मन्त्रालयलका अनुसार जिल्लामा जिल्ला समन्वय समितिको प्रमुख संयोजकत्वमा सम्बन्धित गाउँपालिका वा नगरपालिकाका प्रमुख वा उपप्रमुख, सहायक प्रमुख जिल्ला अधिकारी, प्रमुख नापी अधिकृत, प्रमुख मालपोत अधिकृत सदस्य रहने व्यवस्थाको प्रस्ताव गरिएको छ । त्यस्तै सम्बन्धित गाउँपालिका वा नगरपालिकाका प्रमुख प्रशासकीय अधिकृत सदस्यसचिव रहने गरी संशोधित ऐनको मसौदामा उल्लेख गरिएको छ । मन्त्रालयका सङ्घीय मामिला महाशाखा प्रमुख तथा सहसचिव प्रकाश दाहालले संशोधित ऐन पास भएपछि जिल्लाको सीमा विवादको विषय सधैँका लागि समाधान गर्ने बाटो खुल्ने स्पष्ट पार्नुभयो । उहाँका अनुसार अहिले स्थानीय सरकार सञ्चालन ऐन संशोधनका लागि कानुन, न्याय तथा संसदीय मामिला मन्त्रालय र अर्थ मन्त्रालयबाट राय आइसकेको छ । उक्त रायसहितको मसौदा मन्त्रीपरिषद्मा पेस गरी मन्त्रीपरिषद्ले सुझाव प्रदान गरेपछि ऐन संशोधनका लागि संसद्मा दर्ता गर्ने तयारी गरिएको छ । दाहालले भन्नुभयो, “स्थानीय तहको सीमा विवाद पेचिलो विषय भएकाले जिल्लामा नै प्राविधिक समिति बनाई विवाद समाधान गर्नु सबैभन्दा बढी व्यावहारिक र प्रभावकारी हुने भएकाले मन्त्रालयले जिल्लामा प्राविधिक समिति निर्माण गर्ने गरी प्रस्ताव गरेको हो ।” कुल ७५३ स्थानीय तहमा अहिले १०९ वटा स्थानीय तहमा कुनै न कुनै प्रकारका सीमा विवाद छन् । साबिक स्थानीय तह पुनर्संरचना गर्ने क्रममा पनि साबिक स्थानीय विकास अधिकारीको संयोजकत्वमा प्राविधिक समिति निर्माण गरी उक्त समितिको सिफारिसका आधारमा स्थानीय तह पुनर्संरचना आयोगले स्थानीय तहको पुनर्संरचना गरेको थियो । सीमा विवाद, वडा विभाजन, सिमाना हेरफेर र केन्द्र परिवर्तन गर्ने विषय केही जटिल भएकाले मन्त्रालयले उक्त जटिलता फुकाउन प्राविधिक समितिको प्रस्ताव गरेको हो । कतिपय स्थानीय तहमा अहिले पनि सीमाको समस्याले गर्दा सेवा केन्द्रसम्म पुग्न ५० मिटर दुरीको बाटोलाई पाँच घण्टा लगाएर घुम्नुपर्ने बाध्यता छ । स्थानीय तह पुनर्संचरना भई दुई पटक स्थानीय तहको निर्वाचन भइसके पनि सिमाना विवादको समस्या भने झनै बल्झँदै गएको थियो ।  सीमा विवादले सिर्जना गरेका समस्या भौगोलिक रूपमा नजोडिनुपर्ने वडा जोडिएको र जोडिनुपर्ने वडा नजोडिएका, अन्तरजिल्ला र अन्तरपालिकाबिच विवाद उत्पन्न भएको, आन्तरिक वडा तथा नक्सा मिलान, स्थानीय तहका खोलाका सिमाना, स्थानीय सेवाग्राहीलाई सेवाप्रदायक कार्यालयसम्म पुग्न अपायक परेको, भौगोलिक र जनसाङ्ख्यिक सन्तुलनका आधारमा सिमाना वैज्ञानिक तथा व्यावहारिक नभएकोलगायतका विषयमा विवाद हुँदै आएका छन् । स्थानीय तहका जनप्रतिनिधिले सिमाना विवाद मिलाउन पटक पटक मन्त्रालयमार्फत सरकारको ध्यानाकर्षण गराउँदा पनि विवाद समाधान नभएपछि सरकारले स्थानीय सरकार सञ्चालन ऐन संशोधन गरी कानुनी रूपमा नै सीमा विवादको समाधान गर्ने उपायको खोजी गर्न लागेको मन्त्रालयले जनाएको छ । नेपाल नगरपालिका सङ्घका अध्यक्ष भीमप्रसाद ढुङ्गानाले ढिलै भए पनि सरकारले सीमा विवाद समाधान गर्न गरेको प्रयास सकारात्मक भएको बताउनुभयो । स्थानीय तहको सिमाना विवादसम्बन्धी फाइल मन्त्रालयमा बढ्दै गएकाले मन्त्रालयले दीर्घकालीन रूपमा समस्याको समाधानका लागि ऐन संशोधन गरी कानुनी उपचार खोज्न लागेको हो । कास्कीको माछापुच्छ«े गाउँपालिका अध्यक्ष मीनबहादुर गुरुङले गाउँपालिकाको सीमा विवादले स्थानीय नागरिकलाई सेवा केन्द्रसम्म पुग्न चरम समस्या हुँदै आएको बताउनुभयो । उहाँले वडा नं. ८ र ९ का स्थानीयलाई वडा कार्यालयसम्म पुग्न अपायक पर्ने भएकाले वडाको पुनर्संरचना गरी वडा नं. ८ को कतिपय गाउँलाई वडा नं. ९ मा हाल्नुपर्ने र वडा नं. ९ को गाउँलाई वडा नं. ८ मा हाल्नुपर्ने अवस्था रहेको बताउनुभयो ।",
      "link": "https://gorkhapatraonline.com/news/156178",
      "image": "https://gorkhapatraonline.com/storage/media/275269/conversions/Samanya-Prashasan-Mantralaya-original-thumb.jpg"
    },
    {
      "slug": "156177",
      "title": "सङ्क्रमणकालीन न्याय : काम अघि बढाउँदै दुई आयोग",
      "timestamp": 1748044800000,
      "source": "gp",
      "content": "द्वन्द्वकालीन घटनामा अनुसन्धान, परिपूरण तथा कारबाहीको सिफारिसको अधिकार पाएका दुई आयोगले झन्डै तीन वर्षदेखि रोकिएका काम पदाधिकारी पाएसँगै अघि बढाएका छन् ।",
      "longContent": "काठमाडौँ, जेठ १० गते । द्वन्द्वकालीन घटनामा अनुसन्धान, परिपूरण तथा कारबाहीको सिफारिसको अधिकार पाएका दुई आयोगले झन्डै तीन वर्षदेखि रोकिएका काम पदाधिकारी पाएसँगै अघि बढाएका छन् । विस्तृत शान्ति सम्झौताको दुई दशकसम्म पनि सङ्क्रमणकालीन न्यायको काम टुङ्गिएको छैन । दुई पटक आयोग पुनर्गठन भई अहिले तेस्रो पटक पदाधिकारी नियुक्त भएका छन् । तीन वर्षसम्म प्रशासनिक एकाइ मात्र रहेकोमा पदाधिकारी चयनसँगै रोकिएका काम अघि बढाइएका हुन् । गत भदौमा भएको आयोगको ऐन संशोधनको व्यवस्था अनुसार दुवै आयोगले पदाधिकारी पाएसँगै पुनः उजुरी आह्वान गरिएको छ । संशोधित कानुन अनुसार यसअघि उजुरी आह्वानको समयमा काबुबाहिरको परिस्थितिका कारण निवेदन दिन नपाएका व्यक्तिलाई तीन महिना समय दिने व्यवस्था गरेको थियो । कानुनी व्यवस्था अनुसार दुवै आयोगले जेठ ४ गतेदेखि नै तीन महिनाको समय दिएर पुनः उजुरी माग गरेका हुन् । भदौ ४ गतेसम्म उजुरीको समय रहने छ । दुवै आयोगले संशोधित ऐनको व्यवस्था अनुसार नियमावली संशोधनको प्रक्रियालाई पनि अघि बढाएका छन् । नियमावली संशोधनसँगै आयोगमा यसअघि नेतृत्व गरिसकेका पदाधिकारीलाई पनि छलफलको कार्यसूची बनाइएको छ । बेपत्ता पारिएका व्यक्तिको छानबिन आयोग सदस्य एवं प्रवक्ता सिर्जना पोखरेल शिवाकोटीले आयोगले अहिले आन्तरिक कामलाई नै प्राथमिकतामा राखेको बताउनुभयो । पोखरेलले भन्नुभयो, “हामीले भर्खरै पदभार ग्रहण गरेका छौँ । कानुनी व्यवस्था अनुसार पुनः उजुरी आह्वान भएको छ । साथै संशोधन भएको ऐनको व्यवस्था अनुसार हामी नियमावली संशोधनको पनि प्रक्रियामा छौँ । प्रदेश अनुसार वर्गीकृत उजुरीलाई अध्ययनका लागि सदस्यको जिम्मेवारी बाँडफाँट गरेका छौँ ।”आयोगमा विचाराधीन उजुरीलाई यसअघि नै वर्गीकरण गरिएको छ । जस अनुसार सदस्यलाई प्रदेशगत जिम्मेवारी तोकिएको छ । जिम्मेवारी दिँदा सदस्यले स्थायी रूपमा प्रतिनिधित्व गर्ने भन्दा फरक प्रदेश तोकिएको छ । बेपत्ता पारिएका व्यक्तिको छानबिन आयोगमा तीन हजार २८८ उजुरी यसअघि दर्ता भएका थिए । जसमा ७४६ उजुरी आयोगले फस्र्योट गरेको छ । २७७ उजुरी सत्य निरूपण तथा मेलमिलाप आयोगमा पठाएको छ । ३३२ उजुरी तामेलीमा राखिएको आयोगको तथ्याङ्कमा उल्लेख छ । दुई हजार पाँच सय सय उजुरी छानबिनमा रहेका छन् । आयोगले हालसम्म एक हजार ३४१ परिवारलाई परिचयपत्र प्रदान गरेको छ । उजुरीका आधारमा हालसम्म दुई हजार ५५७ व्यक्ति बेपत्ता रहेको आयोगको तथ्याङ्क छ । सत्य निरूपण तथा मेलमिलाप आयोगका सचिव एवं प्रवक्ता पाराश्वर ढुङ्गानाले संशोधित कानुन अनुसार नियमावली तर्जुमालाई पहिलो प्राथमिकतामा राखेको बताउनुभयो । नियमावली तर्जुमा, आयोगको कार्यालय र जनशक्ति व्यवस्थापन पनि तत्काल आवश्यक रहेको ढुङ्गानाले बताउनुभयो । उहाँले भन्नुभयो, “छुट उजुरीको माग हामीले गरिसकेका छौँ । पदाधिकारी पाएसँगै नियमावलीको कामलाई पहिलो प्राथमिकतामा राखेका छौँ । कोष परिचालन नियमावली पनि तर्जुमा हुनुपर्ने छ ।”आयोगले कार्यालय व्यवस्थापनका लागि कानुन मन्त्रालयमार्फत सरकारलाई गत फागुनमा नै पत्राचार गरेको थियो । भद्रकालीको कृषि अनुसन्धान परिषद्को भवन माग गरेर आयोगले पत्राचार गरेको थियो तर हालसम्म निर्णय भएको छैन । सत्य निरूपणमा यसअघि ६३ हजार ७१८ उजुरी परेका थिए । जसमा तीन हजार ७८७ को प्रारम्भिक छानबिन भएको छ । आयोगको तथ्याङ्क अनुसार ६१८ जनालाई पीडित परिचयपत्र वितरण गरिएको छ । उजुरीलाई प्रदेशगत, जिल्लागत वर्गीकरण पनि आयोगले गरेको छ । दुई आयोगलाई कसरी अघि बढाउने भन्ने विषयमा कानुन मन्त्रालयले गरिरहेको अध्ययन प्रतिवेदन प्राप्त भएपछि थप रोडम्याप बनाउने नीति आयोगले लिएका छन् । पूर्वमन्त्री गोविन्द बन्दीको संयोजकत्वमा कानुन मन्त्रालयले उक्त कमिटी बनाएको छ । नीतिपत्रका रूपमा उक्त कमिटीले दिने सुझावमा समेत आधारित भएर कार्ययोजना गठनको तयारीमा आयोग छन् । कानुन मन्त्रालयका अनुसार उक्त प्रतिवेदन प्राप्तिको चरणमा छ । पीडितलाई सुनिश्चिता दिलाऊराष्ट्रिय मानव अधिकार आयोगले द्वन्द्वकालीन आयोग गठनको प्रक्रियामा असन्तुष्टि जनाएका पीडितलाई समेटेर अघि बढ्न आग्रह गरेको छ । विगतका असफलतालाई समेत ध्यानमा राखी कार्यसम्पादन गर्न पनि मानव अधिकार आयोगले दुवै आयोगलाई आग्रह गरेको छ । आयोग प्रवक्ता डा. टीकाराम पोखरेलले भन्नुभयो, “सङ्क्रमणकालीन न्याय पीडितको सन्तुष्टिमा केन्द्रित हुनुपर्ने कुरामा आयोग दृढ छ । सङ्क्रमणकालीन न्यायका अन्तर्राष्ट्रिय अभ्यासलाई आत्मसात् गर्दै सङ्क्रमणकालीन न्यायलाई विशुद्ध कानुनी प्रकृतिको न्यायिक निरूपणको विषय मात्र नबुझी पीडितको सन्तुष्टिलाई केन्द्रमा राख्न, भविष्यमा द्वन्द्व नदोहोरियोस् भन्नेतर्फ विचार पु¥याउन र द्वन्द्वपीडित समुदायलाई विश्वासमा लिई कार्य गर्न आयोग सम्बद्ध सबै पक्षलाई अनुरोध गर्दछ ।”आयोग गठनको प्रक्रियामा यसअघि अन्तर्राष्ट्रिय समुदायले पीडितमैत्री नभएको भन्दै आपत्ति जनाइरहेका बेला गत भदौमा आयोगको ऐन संशोधन विधेयक प्रमाणीकरण भएसँगै नेपालको शान्ति प्रक्रियामा सहयोग गरिरहेका देश तथा दातृ निकायले सकारात्मक प्रतिक्रिया दिएका छन् ।",
      "link": "https://gorkhapatraonline.com/news/156177",
      "image": "https://gorkhapatraonline.com/storage/media/275267/conversions/565-original-thumb.jpg"
    },
    {
      "slug": "156176",
      "title": "जुम्ली मार्सीको नयाँ जात, स्वाद उस्तै",
      "timestamp": 1748044800000,
      "source": "gp",
      "content": "जुम्लामा उत्पादन हुने रैथाने जुम्ली मार्सीको नयाँ जात विकास गरिएको छ । कृषि अनुसन्धान केन्द्र विजयनगर जुम्लाले रैथाने मार्सी धानको अनुसन्धान गरेर नयाँ जातको धानको बिउ उत्पादन गरी किसानका बिचमा लैजान सुरु गरेको छ ।",
      "longContent": "जुम्ला, जेठ १० गते । जुम्लामा उत्पादन हुने रैथाने जुम्ली मार्सीको नयाँ जात विकास गरिएको छ । कृषि अनुसन्धान केन्द्र विजयनगर जुम्लाले रैथाने मार्सी धानको अनुसन्धान गरेर नयाँ जातको धानको बिउ उत्पादन गरी किसानका बिचमा लैजान सुरु गरेको छ ।झन्डै दुई दशकदेखि मार्सी धानमा देखिएको ब्लास्कट रोगले किसानलाई हैरानी दिइरह्यो । मार्सीमा रोग लाग्ने भएकाले धान सखाप हुने र भने अनुसारको उत्पादन नहुने भएपछि यसको उत्पादनमा ह्रास हुने समस्या भइरहेको थियो ।निकै पोसिलो र मिठो स्वाद हुने भएकाले बजारको माग धेरै भए पनि रोगले उत्पादन वृद्धि गर्न धान मरुवा रोग (राइस ब्लास्ट) रोग लागेर किसानलाई हैरान बनाइरहेको समयमा मार्सी धानको नयाँ जातको विकास गरिएको हो । रैथाने मार्सी धानलाई जोगाइराख्ने, रोग नलाग्ने र उत्पादन बढाउने उद्देश्यले नयाँ जातको विकास गरिएको हो । कृषि अनुसन्धान केन्द्र विजयनगरका अनुसार इन्हान्स्ड जुम्ली मार्सी–१८, इन्हान्स्ड जुम्ली मार्सी–२० र इन्हान्स्ड जुम्ली मार्सी–२२ को रैथाने जुम्ली मार्सीको नयाँ धानको जात विकास गरिएको छ । कृषि अनुसन्धान केन्द्र जुम्लाका प्रमुख वैज्ञानिक डा. नवराज आचार्यले नयाँ विकास गरिएको पुरानो रैथाने मार्सी धानसँग कुनै प्रकारको फरक र कमी नभएको बताउनुभयो । उहाँका अनुसार झन्डै सात/आठ वर्षअगाडि अनुसन्धान सुरु गरिए पनि झन्डै डेढ वर्षअगाडि सफलता प्राप्त भएको हो । कार्यालयका अनुसार यो अनुसन्धानका लागि वैज्ञानिकले ‘मास मार्कर एसिस्टेड सेलेक्सन’ विधिको प्रयोग गरिएको हो । किसानलाई वितरण सुरु  कृषि अनुसन्धान केन्द्र प्रमुख वैज्ञानिक डा. आचार्यका अनुसार यस वर्ष जुम्ली मार्सी १८ को १० केजी, जुम्ली मार्सी २० को १० केजी र जुम्ली मार्सी २२ को २० केजी बिउ किसानलाई वितरण गरिएको छ । मार्सी धानको नयाँ जातको विकास हुनेबित्तिकै अघिल्लो वर्ष केही किसानलाई बिक्रीवितरण गरिएको जानकारी उहाँले दिनुभयो ।गुठीचौर गाउँपालिका–५ का किसान पनिमल सार्कीले मार्सी धानको नयाँ जातको विकास हुनेबित्तिकै आफूले एक केजी धानको बिउ लिएर घरमा ब्याड बनाई धान उत्पादन गरेको जानकारी दिनुभयो । उहाँले एक केजी धानबाट उत्पादन गरेको ४९ केजी उत्पादन भएको र त्यसमध्ये ३९ केजी यस वर्ष जिल्ला कृषि विकास कार्यालयलाई बिउका लागि उपलब्ध गराएको बताउनुभयो ।  उहाँका अनुसार नयाँ विकास गरिएको जातको स्वाद पहिलेको भन्दा कुनै फरक छैन । कृषि विकास कार्यालयले कृषि विकास कार्यालयले अनुसन्धान गरी नयाँ धान विकास गरेको धानको जिल्लाका चार वटा समूहमा बेर्नाका लागि उपलब्ध गराएको छ । अहिले जुम्लामा धान २०८ हेक्टरमा उत्पादन गरिन्छ । चालु आर्थिक वर्ष २०८१/८२ मा पाँच हजार ९८७ मेट्रिक टन धान जुम्लामा उत्पादन भएको कार्यालयले जनाएको छ । उत्पादन दोब्बर हुने दाबीवैज्ञानिकका अनुसार नयाँ विकास गरिएको मार्सी धानको दोब्बर उत्पादन हुने दाबी गरिएको छ । डा. आचार्यका अनुसार जुम्लामा रैथाने रूपमा रहेको मार्सी धानको प्रतिहेक्टर २.५ मेट्रिक टन उत्पादन हुँदै आएको छ । अहिले नयाँ अनुसन्धान गरिएको जातबाट प्रतिहेक्टर साढे चारदेखि पाँच मेट्रिक टन उत्पादन हुने छ । यसका साथै यसमा धान मरुवा ब्लास्ट रोग लाग्ने छैन । यसले गर्दा एकातिर उत्पादन बढी हुने अर्कोतिर रोग नलागेर उत्पादन भइरहने उहाँले बताउनुभयो । धानमा रोग लाग्ने भएकाले किसानले केही समय भारत तथा विभिन्न स्थानमा औषधी ल्याएर पनि प्रयोग गर्न बाध्य भएका थिए अब यो जातमा रोग नलाग्ने भएको वैज्ञानिक बताउँछन् ।",
      "link": "https://gorkhapatraonline.com/news/156176",
      "image": "https://gorkhapatraonline.com/storage/media/275266/conversions/Jumal-Marsi-dhan-Research-Photo-Netra-Shahi-original-thumb.jpg"
    },
    {
      "slug": "156175",
      "title": "एक सय आठ जनाविरुद्ध मुद्दा चलाउन सिफारिस",
      "timestamp": 1748044800000,
      "source": "gp",
      "content": "राजावादी समूहले गत चैत १५ गते काठमाडौँको तीनकुने घटनामा गरेको हिंसात्मक प्रदर्शनमा पक्राउ परेका आरोपितमाथिको अनुसन्धान पूरा गरी प्रहरीले रायसहितको प्रतिवेदन जिल्ला सरकारी वकिल कार्यालयमा बुझाएको छ ।",
      "longContent": "गोरखापत्र समाचारदाता काठमाडौँ, जेठ १० गते । राजावादी समूहले गत चैत १५ गते काठमाडौँको तीनकुने घटनामा गरेको हिंसात्मक प्रदर्शनमा पक्राउ परेका आरोपितमाथिको अनुसन्धान पूरा गरी प्रहरीले रायसहितको प्रतिवेदन जिल्ला सरकारी वकिल कार्यालयमा बुझाएको छ ।शान्तिपूर्ण भनिएको प्रदर्शन आगजनी, तोडफोड र लुटपाटमा परिणत भई हिंसात्मक बनेपछि प्रदर्शनकारीले लगाएको आगोमा परी टेलिभिजन पत्रकार सुरेश रजक र कीर्तिपुरका सविन महर्जनको मृत्यु भएको थियो ।  उक्त घटनामा निजी तथा सार्वजनिक सम्पत्तिमा तोडफोड र आगजनी गरी ठुलो भौतिक क्षति गराइएको थियो । जिल्ला प्रहरीपरिसर काठमाडौँले झन्डै दुई महिना लगाएर तयार पारेको अनुसन्धान प्रतिवेदनमा पक्राउ गरेका ९० जना र फरार १८ जना गरी १०८ जनाविरुद्ध राज्यद्रोह, आपराधिक उपद्रव, कर्तव्य ज्यान र ज्यानसम्बन्धी कसुरमा मुद्दा चलाउन सिफारिस गरिएको छ । प्रतिवेदनले उक्त घटनाका मुख्य आरोपित मेडिकल व्यवसायी दुर्गा प्रसाईंविरुद्ध कर्तव्य ज्यान, ज्यान मार्ने उद्योग, राजद्रोह र आपराधिक उपद्रव कसुर गरी पाँच वटा अभियोगमा मुद्दा चलाउन सिफारिस गरिएको छ ।यस्तै राष्ट्रिय प्रजातन्त्र पार्टी (राप्रपा) का वरिष्ठ उपाध्यक्ष रविन्द्र मिश्र, महामन्त्री तथा प्रतिनिधि सभा सदस्य धवलशमशेर राणालगायतमाथि राज्यद्रोह तथा आपराधिक उपद्रवको कसुरमा मुद्दा चलाउन सिफारिस गरिएको छ । परिसरका प्रहरी प्रमुख अपिलराज बोहोराले हिंसात्मक प्रदर्शनमा संलग्न आरोपितमाथि विभिन्न चार वटा कुसुरमा मुद्दा चलाउन सिफारिस गरिएको जानकारी दिनुभयो ।जिल्ला सरकारी वकिल कार्यालय काठमाडौँका प्रवक्ता गोकुलबहादुर निरौलाले प्रहरीले बुझाएको अनुसन्धान अध्ययन गरी जिल्ला अदालत काठमाडौँमा अभियोजन दर्ता गरिने जानकारी दिनुभयो ।",
      "link": "https://gorkhapatraonline.com/news/156175",
      "image": "https://gorkhapatraonline.com/storage/media/275265/conversions/tinkune-aandolan-7_bikash-dware-original-thumb.jpg"
    },
    {
      "slug": "156168",
      "title": "सशस्त्र प्रहरीको गाडीबाट स्थानीयले मल खोसे",
      "timestamp": 1747958400000,
      "source": "gp",
      "content": "भन्सार र सशस्त्र प्रहरीको संयुक्त टोलीले भारतीय मल पक्राउ गरेको थाहा पाएपछि स्थानीयले मल नियन्त्रणमा लिएर मलको बोरा काट्दै बाटोमा छरेका छन् ।",
      "longContent": "जानु पाण्डेकपिलवस्तु, जेठ ९ गते । भन्सार र सशस्त्र प्रहरीको संयुक्त टोलीले भारतीय मल पक्राउ गरेको थाहा पाएपछि स्थानीयले मल नियन्त्रणमा लिएर मलको बोरा काट्दै बाटोमा छरेका छन् ।कपिलवस्तुको कृष्णनगर नगरपालिका –८, बहादुरगन्जमा सशस्त्र प्रहरीले समातेको अवैध भारतीय मल स्थानीयले खोसेर बाटोमा छरेका हुन् । शुक्रवार दिउँसो ४ बजे सशस्त्र प्रहरी र भन्सार कार्यालयको संयुक्त टोलीले नियन्त्रणमा लिएको ३२ बोरा मल स्थानीयको भिडले लुटपाट गर्दै नष्ट गरेको बताइएको छ । सशस्त्र प्रहरी बल २८ नम्बर गणका गणपति, सशस्त्र प्रहरी उपरीक्षक नेत्र केसीका अनुसार मल तस्करीको सूचना पाएपछि सशस्त्र प्रहरी अस्थायी गुल्म कृष्णनगर र भन्सार कार्यालयको टोली संयुक्त रूपमा खटिएको थियो । टोलीले स्थानीय अरवाज खाँको टहरोमा लुकाइएको भारतीय युरिया मल बरामद गरेको थियो । मल पक्राउ गरिएको खबर फैलिएपछि स्थानीय कृषकहरू भनिने समूह घटना स्थलमा जम्मा भएका थिए । ‘हाम्रो मल’ भन्दै सशस्त्र प्रहरीको गाडीलाई घेराबन्दी गर्दै मल नियन्त्रणमा लिएका थिए । मलका बोरा काटेर बाटोमा छरेको सशस्त्र प्रहरी नायब उपरीक्षक अरुण सिंहले जानकारी दिनुभयो । प्रहरी र स्थानीयविच केहीबेर विवाद भएको उहाँको भनाइ छ । कपिलवस्तुमा युरिया मलको अभाव देखिएको छ । खेतीपातीको मुख्य सिजन सुरु भएसँगै किसानहरू भारतीय मलमा भर पर्न बाध्य छन् । यही अवस्थाको फाइदा उठाउँदै केही समूहले कृषक भन्दै भारतीय मलको तस्करी गरी महँगोमा बेच्ने गरेको प्रहरीको भनाइ छ ।",
      "link": "https://gorkhapatraonline.com/news/156168",
      "image": "https://gorkhapatraonline.com/storage/media/275255/conversions/news-kapilvastu-mal--original-thumb.jpg"
    },
    {
      "slug": "156154",
      "title": "आत्मानुशासन, करूणा, सहिष्णुता र अहिंसालाई व्यवहारमा उतारौँः राष्ट्रपति",
      "timestamp": 1747958400000,
      "source": "gp",
      "content": "राष्ट्रपति रामचन्द्र पौडेलले बौद्ध धर्मले आत्मानुशासन, करुणा, सहिष्णुता र अहिंसाको अमूल्य शिक्षा प्रदान गर्दै आएकाले यसलाई हामी सबैले व्यवहारमा उतार्न सक्नुपर्ने बताउनुभएको छ ।",
      "longContent": "काठमाडौँ, जेठ ९ गते । राष्ट्रपति रामचन्द्र पौडेलले बौद्ध धर्मले आत्मानुशासन, करुणा, सहिष्णुता र अहिंसाको अमूल्य शिक्षा प्रदान गर्दै आएकाले यसलाई हामी सबैले व्यवहारमा उतार्न सक्नुपर्ने बताउनुभएको छ । देशभित्रका विभिन्न गुम्बाहरूबाट सहभागितामा ४७औँ लामा देशदर्शन भ्रमण सम्पन्न गरी फर्किएका लामा आनी सहभागी कार्यक्रमलाई शुक्रबार शीतल निवासमा सम्बोधन गर्दै उहाँले सो धारणा व्यक्त गर्नुभएको हो । “मूर्त र अर्मूत बौद्ध सम्पदाको जगेर्ना गर्दै बौद्ध दर्शनको जीवनोपयोगी पक्षलाई व्यवहारमा उतार्नसके मुलुकको हितार्थ उपयोगी मार्ग प्रशस्त हुँदै जानेछ”, राष्ट्रपतिले भन्नुभयो । त्यसको  लागि बौद्ध दर्शन प्रवर्धन तथा गुम्बा विकास समितिले आगामी दिनमा अझै प्रभावकारी भूमिका निर्वाह गर्ने राष्ट्रपति पौडेलले विश्वास व्यक्त गर्नुभयो । यस किसिमको भ्रमणले बौद्ध धर्म, दर्शनको संरक्षण विकास र प्रवर्धनमा टेवा पुर्‍याउँदै धार्मिक पर्यटन अभिवृद्धि गर्न सकारात्मक भूमिका निर्वाह गर्ने उहाँको भनाइ थियो । “बौद्ध तीर्थस्थलको भ्रमण कार्यक्रमले मुलुकमा दिगो शान्ति र विकासका लागि टेवा मिल्नेछ भन्ने कुरामा विश्वस्त छु”, राष्ट्रपति पौडेलले भन्नुभयो । उहाँले यस यात्राबाट फर्कनुभएका लामा तथा आनीले देशका विभिन्न बौद्ध गन्तव्यमा पुगेर  केवल तीर्थयात्रा मात्र गर्नुभएको छैन, नेपाली समाजको धार्मिक ऐक्यबद्धता र आत्मिक समृद्धिको सन्देश पनि बोकेर आउनुभएको विश्वास व्यक्त गर्नुभयो । राष्ट्रपति पौडेलले नेपाली समाजमा बौद्ध शिक्षा, साधना र सांस्कृतिक जागरणका क्षेत्रमा गुम्बा विकास समितिले पुर्‍याउँदै आएको योगदान सराहनीय छ भन्नुभयो । रासस",
      "link": "https://gorkhapatraonline.com/news/156154",
      "image": "https://gorkhapatraonline.com/storage/media/275239/conversions/ramchandra__pauydel-original-thumb.jpg"
    },
    {
      "slug": "156138",
      "title": "शिक्षा र निजामति ऐन ल्याउने कुरामा काँग्रेस दृढ छ : सभापति देउवा",
      "timestamp": 1747958400000,
      "source": "gp",
      "content": "नेपाली काँग्रेसका सभापति शेरबहादुर देउवाले स्वदेशमै सीपको उपयोग र लगानी गर्ने वातावरण सिर्जना गर्न जरुरी भइसकेको बताउनुभएको छ ।",
      "longContent": "काठमाडौँ, जेठ ९ गते । नेपाली काँग्रेसका सभापति शेरबहादुर देउवाले स्वदेशमै सीपको उपयोग र लगानी गर्ने वातावरण सिर्जना गर्न जरुरी भइसकेको बताउनुभएको छ । पार्टी केन्द्रीय कार्यालय सानेपामा आयोजित एक कार्यक्रमलाई सम्बोधन गर्नुहुँदै उहाँले यस्तो बताउनुभएको हो । सभापति देउवाले रोजगारी सिर्जना गरी युवा जनशक्ति स्वदेशमै रहने वातावरण मिलाउनुपर्ने बताउनुभयो । उहाँले राष्ट्रिय नीतिमै रोजगारीलाई प्राथमिकता दिनुपर्ने कुरा आवश्यक रहेको उल्लेख गर्नुभयो । उहाँले शिक्षा ऐन, निजामति ऐन ल्याउने कुरामा पनि नेपाली काँग्रेस दृढ रहेको बताउनुभयो । सामाजिक सुरक्षा भत्ता वितरणमा समाजवादी अवधारणा बमोजिम नसक्नेलाई उपलब्ध गराउनुपर्ने देखिएको र योगदानमा आधारित सामाजिक सुरक्षा असङ्गठित क्षेत्रका श्रमजीविहरुले पाउन सहज बनाउनुपर्ने बतउनुभयो । त्यसका लागि कानुन संशोधन गरेर व्यवहारिक रुपमा कार्यान्वयन गर्न आवश्यक रहेको जानकारी दिनुभयो । ‘‘शिक्षा ऐन, निजामति ऐन ल्याउने कुरामा पनि नेपाली काँग्रेस दृढ छ । सामाजिक सुरक्षा भत्ता वितरणमा समाजवादी अवधारणा बमोजिम नसक्नेलाई उपलब्ध गराउनुपर्ने देखिन्छ भने योगदानमा आधारित सामाजिक सुरक्षा असङ्गठित क्षेत्रका श्रमजीविहरुले पाउन सहज होस्, भन्नका निमित्त कानुन संशोधन गरेर व्यवहारिक रुपमा कार्यान्वयन गर्नुपर्ने हुन्छ ।,’’ सभापति देउवाले भन्नुभयो, ‘‘अनौपचारिक क्षेत्रका श्रमीकका निम्ति श्रमीक पहिचान पञ्जीकरणका लागि स्थानीय तहमा व्यवस्था गर्न पार्टीले पहल गर्ने नै छ । रोजगारी सिर्जना गरी युवा जनशक्ति स्वदेशमै रहने र आफ्नै देशमा वृद्धि, सीप र लगानी गर्ने वातावरण सिर्जना गर्न जरुरी भइसकेको छ । राष्ट्रिय नीतिमै रोजगारीलाई प्राथमिकता दिनुपर्ने कुरा आवश्यक छ ।’’सभापति देउवाले श्रम क्षेत्रको कानुन कार्यान्वयनमा केही समस्या रहेको गुनासो आएको भन्दै श्रम ऐनको कार्यान्वयनमा काँग्रेसले पहल गर्ने प्रतिवद्धता जनाउनुभयो ।",
      "link": "https://gorkhapatraonline.com/news/156138",
      "image": "https://gorkhapatraonline.com/storage/media/275218/conversions/1747991366-K8CDv-original-thumb.jpg"
    },
    {
      "slug": "156136",
      "title": "बजेट निर्माणलाई ध्यानमा राख्दै अर्थ मन्त्रालय प्रवेशमा कडाइ",
      "timestamp": 1747958400000,
      "source": "gp",
      "content": "अर्थ मन्त्रालयका प्रशासन महाशाखा प्रमुख थानप्रसाद पंगेनीका अनुसार बजेट निर्माणसम्बन्धी सबै पक्षसँग परामर्श तथा छलफल गर्ने र सुझाव लिने कार्य सम्पन्न भइसकेका छन्। अहिले बजेट तयारीको कार्य जारी रहेको उहाँको भनाइ छ।",
      "longContent": "काठमाडौँ, जेठ ९ गते। अर्थ मन्त्रालयले बजेट निर्माणलाई ध्यान दिएर मन्त्रालय प्रवेशमा कडाइ गरेको छ। अर्थ मन्त्रालयका प्रशासन महाशाखा प्रमुख थानप्रसाद पंगेनीका अनुसार बजेट निर्माणसम्बन्धी सबै पक्षसँग परामर्श तथा छलफल गर्ने र सुझाव लिने कार्य सम्पन्न भइसकेका छन्। अहिले बजेट तयारीको कार्य जारी रहेको उहाँको भनाइ छ। उहाँले भन्नुभयो, “बजेट निर्माणसम्बन्धी सबैपक्षसँग परामर्श तथा छलफल गर्ने र सुझाव लिने कार्य सम्पन्न भइसकेका छन्। अहिले तयारीका कार्यहरु जारी छन्। बजेट तयारीलाई व्यवस्थित र योजनबद्धरुपमा अघि बढाउन मन्त्रालय प्रवेशमा कडाइ गरेका हौं।”उहाँका अनुसार आर्थिक वर्ष २०८२/८३ को बजेट निर्माणसम्बन्धी परामर्श, छलफल र सुझावका लागि अर्थ मन्त्रालयले गत वैशाख महिनामा सबैलाई सहज पहुँचको व्यवस्था गरेको थियो।यही जेठ १५ गते संघीय संसदको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२र ८३ को बजेट वक्तव्य प्रस्तुत गर्नुहुनेछ।",
      "link": "https://gorkhapatraonline.com/news/156136",
      "image": "https://gorkhapatraonline.com/storage/media/275223/conversions/Ministry-of-finance-original-thumb.jpg"
    },
    {
      "slug": "155928",
      "title": "मौसम विश्लेषण : किन बढ्दैछ लगातार तापक्रम ?",
      "timestamp": 1747958400000,
      "source": "gp",
      "content": "जल तथा मौसम पूर्वानुमान विभागले यस वर्षको मनसुनमा देशभर न्यूनतम र अधिकतम तापक्रम सरदरभन्दा बढी हुने सम्भावना रहेकोे आङ्कलन गरेको छ ।",
      "longContent": "काठमाडौं, जेठ ९ गते । जल तथा मौसम पूर्वानुमान विभागले यस वर्षको मनसुनमा देशभर न्यूनतम र अधिकतम तापक्रम सरदरभन्दा बढी हुने सम्भावना रहेकोे आङ्कलन गरेको छ । विभागले जेठ १८ गतेदेखि असोज १४ गतेसम्म चार महिनाको गरिएको मनसुन ऋतुको हावापानी आङ्कलन अनुसार सुदूरपश्चिम प्रदेशको उत्तर–पूर्वी भू–भाग, कर्णाली प्रदेशको उत्तरी भू–भाग, लुम्बिनी प्रदेशको उत्तरी भू–भाग, गण्डकी प्रदेशको पश्चिमी भू–भाग, मधेश प्रदेशको पश्चिमी भू–भाग र बागमती प्रदेशको मध्य भू–भागमा सरदरभन्दा बढी अधिकतम तापक्रम रहने सम्भावना ५५ प्रतिशतदेखि ६५ प्रतिशत रहेको छ ।यसैगरी, मधेश प्रदेशको पूर्वी भू–भाग र गण्डकी प्रदेशको मध्य भू–भागमा सरदरभन्दा बढी तापक्रम रहने सम्भावना ३५ प्रतिशतदेखि ४५ प्रतिशत रहेको तथा देशका बाँकी भू–भागमा अधिकतम तापक्रम सरदरभन्दा बढी हुने सम्भावना ४५ प्रतिशतदेखि ५५ प्रतिशतसम्म रहेको छ ।बढ्दो न्यूनतम तापक्रम :देशकै अत्यधिक गर्मी हुनेमध्येको नेपालगन्जमा गएको जेठ १ गते यस वर्षकै उच्च ४१ दशमलव ४ डिग्री तापक्रम मापन भएको थियो । विभागका जलवायु विश्लेषण शाखाका मौसमविद् सुदर्शन हुमागाईँका अनुसार पछिल्लो समय सन् २०२० यता न्यूनतम र अधिकतम दुवै तापक्रम बढ्दै गएको अवस्था छ । अधिकतम तापक्रमभन्दा न्यूनतम तापक्रम लगातार बढ्दै गएको उहाँको भनाइ छ । मौसमविद् हुमागाईँले भन्नुभयो, “सन् २०२० पछि नियमित रुपमा न्यूनतम तापक्रम बढीरहेको देखिन्छ । यो जलवायु परिवर्तनकै असर हुन सक्छ । किनभने जाडोयाम, मनसुन, प्रि–मनसुन प्राय सबै सिजनमा न्यूनतम तापक्रम बढिरहेको छ ।”उहाँले मौसमको प्रवृत्ति विश्लेषण (ट्रेण्ड एनालाइसिस) हेर्दा पनि नेपालको तापक्रम बढ्दो क्रममा रहेको जानकारी दिनुभयो । उहाँले भन्नुभयो, “अधिकतम तापक्रम पनि प्रत्येक दशक शून्य दशमलव पाँच डिग्री अनि न्यूनतम प्रत्येक दशक शून्य दशमलव दुई डिग्री बढीरहेको नै छ ।”त्यसो त, विभागले यो मनसुनमा खासगरी, कर्णाली र बागमती प्रदेशका अधिकांश भू–भाग, लुम्बिनी प्रदेशको मध्य भू–भाग, मधेश प्रदेशका पश्चिमी भू–भाग र कोशी प्रदेशको तराई भू–भागमा न्यूनतम तापक्रम सरदरभन्दा बढी हुने सम्भावना ५५ प्रतिशतदेखि ६५ प्रतिशत छ ।यसैगरी, सुदूरपश्चिम प्रदेशको दक्षिण–पश्चिमी भू–भाग, गण्डकी प्रदेशको उत्तर–पूर्वी भू–भाग र कोशी प्रदेशको उत्तरी भू–भागमा न्यूनतम तापक्रम सरदरभन्दा बढी हुने सम्भावना ३५ प्रतिशतदेखि ४५ प्रतिशत रहेको छ । यसबाहेक, देशका बाँकी भू–भागमा न्यूनतम तापक्रम सरदरभन्दा बढी हुने सम्भावना ४५ प्रतिशतदेखि ५५ प्रतिशत छ । मौसम पूर्वानुमान महाशाखाका मौैसमविद् रोजन लामिछानेले मार्चदेखि सेप्टेम्बरसम्म तापक्रम बढ्ने नै मौसम रहेको भन्नुहुँदै पानी नपरेको अवस्थामा तापक्रम प्रणाली बढी सक्रिय हुने बताउनुभयो ।मौसमविद् लामिछानेले भन्नुभयो, “अहिले नेपालको गर्मी मौसम नै हो । यो मार्चदेखि सेप्टेम्बरसम्मको समयमा तापक्रम बढ्ने समय नै हो । घाम लागेको अथवा पानी नपरेको अवस्थामा तापक्रम प्रणाली धेरै सक्रिय हुन्छ । दिनभरी घाम मजाले लाग्यो भने तराईमा मात्र नभएर पहाडमा पनि यो अवस्था रहन्छ ।”पहाडमा बढ्दै गर्मी :अधिकतम तापक्रम ४० डिग्री पुगेको अवस्थामा हावा समेत तातो हुने र यसले मानिसको स्वास्थ्य र जनजीविकामा समेत असर पार्न सक्छ । यस वर्ष नेपालगञ्जसहित भैरहवा, धनगढी लगायतका क्षेत्रमा अधिकतम तापक्रम भइरहेको उहाँको भनाइ छ ।उहाँले भन्नुभयो, “नेपालगञ्जमा मात्रै नभएर भैरहवा आसपासका क्षेत्रहरु धनगढीमा पनि ४० डिग्रीभन्दा माथि तापक्रम पुगेको छ । अघिल्लो वर्ष पनि एकदमै तापक्रम बढिरहेको अवस्था थियो र अहिले पनि तापक्रम केही समययता बढेको अवस्था छ । तराईमा मात्र नभएर पहाडमा पनि बढिरहेको छ ।”पहाडमा स्थानीय वायु र बंगालको खाडीबाट आएको जलवाष्पयुक्त वायुका कारण यो वर्ष त्यति धेरै तापक्रम बढ्ने सम्भावना नरहेको उहाँको भनाइ छ । उहाँले भन्नुभयो, “विशेषगरी, पहाडमा स्थानीय वायु र विभिन्न जलवाष्पयुक्त वायु बंगालको खाडीबाट आएको हुनाले यो वर्ष त्यति धेरै तापक्रम बढ्न पाएको अवस्था छैन । कहिलेकाही तातो दिनको अवस्था भइरहेको छ । पूर्वी तराईका क्षेत्रमा त्यति धेरै तापक्रम बढेको अवस्था देखिँदैन ।” गर्मीयाममा स्वभाविकरुपमा गर्मी बढ्ने भएता पनि मनसुनसँगै वर्षा हुने उहाँको भनाइ छ । मौसम परिवर्तनको कारण के ?नेपालको मौसम परिवर्तन एवम् न्यूनतम तापक्रम बढ्दै जानुको कारण के हो भन्ने जिज्ञासामा मौसमविद् हुमागाईँले यसको प्राकृतिक र मानवीय दुवै कारण रहेको बताउनुभयो । प्राकृतिक कारणले तत्काल एवम् द्रूत गतिमा जलवायु परिवर्तन नहुने उहाँको भनाइ छ ।उहाँले भन्नुभयो, “प्राकृतिक कारण भनेको पृथ्वी कति अक्षमा ढल्केको छ, त्यो परिवर्तन हुन्छ । त्यसपछि, सूर्यलाई कसरी घुमिरहेको छ, त्यो बाटो परिवर्तन हुन्छ, सोलार कन्स्ट्यान्ट भन्छौं हामी । सूर्यबाट कस्तो तातोपना आइरहेको छ, यो सबैमा निर्भर हुन्छ । यो एकदमै ढिला प्रक्रिया हो । यसले दू्रतगतिमा जलवायु परिवर्तन गराउँदैन ।”उहाँले जलवायु परविर्तनको अर्को कारण मानव सिर्जित समस्या रहेको बताउनुभयो । उहाँले भन्नुभयो, “मानव सिर्जित समस्या भनेको जस्तै मान्छेले गर्ने व्यवहार, गतिविधि हो । त्यसमा हामीले कार्बन उत्सर्जनलाई लिन सक्छौं । अहिले कार्बन डाओअक्साइड वायुमण्डलमा जति छ र जति बढ्दै गयो त्यति नै तातोपना बढ्दै जान्छ । वनजङ्गल, समुद्रको पानीले सीमित मात्रामा कार्बनडा ओअक्साइड सोच्न सक्छ । मान्छेले सिर्जना गरेको कार्बन डाओअक्साइड सोसेर नभ्याउने खालको छ ।” उहाँले समुद्री सतहको तापक्रमलगायत मौसमी प्रणालीका कारण जलवायु परिवर्तन हुने बताउनुभयो । उहाँले भन्नुभयो, “ऋतुगत जलवायुलाई प्रभाव पार्ने तत्वहरु हुन्छन् । जस्तै, उत्तरी गोलार्धमा हिऊँ कति पर्छ ? त्यसपछि प्रशान्त महासागर, हिन्द महासागरमा समुद्री सतहको तापक्रम कस्तो हुन्छ ? भन्ने कुराहरुले पनि ऋतुगत जलवायुलाई प्रभाव पार्छ ।”विभागले यस मनसुन ऋतुमा देशका अधिकांश स्थानमा सरदरभन्दा बढी वर्षा हुने सम्भावना रहेको बताएको छ । देशका विभिन्न स्थानमा ५५ प्रतिशतदेखि ६५ प्रतिशत, ४५ प्रतिशतदेखि ५५ प्रतिशत र ३५ प्रतिशतदेखि ४५ प्रतिशत वर्षा हुने सम्भावना रहेको आङ्कलन गरिएको छ ।",
      "link": "https://gorkhapatraonline.com/news/155928",
      "image": "https://gorkhapatraonline.com/storage/media/275229/conversions/494362203_668084923055435_9146488497513172342_n-original-thumb.jpg"
    },
    {
      "slug": "156114",
      "title": "लागु औषधको समस्या डरलाग्दो छ, नियन्त्रणमा लाग्नूस् : गृहमन्त्री",
      "timestamp": 1747958400000,
      "source": "gp",
      "content": "गृहमन्त्री रमेश लेखकले देशभर लागु औषधको समस्या डरलाग्दो रुपमा बढिरहेको बताउनुभएको छ ।जनकपुरमा शुक्रबार मधेश प्रदेशस्तरीय सुरक्षा गोष्ठीमा बोल्नुहुँदै उहाँले यस्तो बताउनुभएको हो ।",
      "longContent": "जनकपुरधाम, जेठ ९ गते । गृहमन्त्री रमेश लेखकले देशभर लागु औषधको समस्या डरलाग्दो रुपमा बढिरहेको बताउनुभएको छ । जनकपुरमा शुक्रबार मधेश प्रदेशस्तरीय सुरक्षा गोष्ठीमा बोल्नुहुँदै उहाँले यस्तो बताउनुभएको हो । गृहमन्त्री लेखकले लागु औषधको नियन्त्रण जरुरी रहेको बताउनुभयो । उहाँले सडक दुर्घटना नेपालको अर्को विकराल समस्या रहेको बताउँदै सडक दुर्घटनाबाट दैनिक झण्डै सात जनाको ज्यान जाने गरेको जानकारी दिनुभयो । उहाँले देशभर आत्महत्यका कारण दैनिक १७ जनाको ज्यान जाने गरेको र साइबर क्राइम पनि डरलाग्दो समस्याका रुपमा आएको बताउनुभयो । उहाँले लागु औषधको नियन्त्रणमा खटिएर लाग्न प्रदेशका सुरक्षा निकायहरुलाई निर्देशन दिनुभयो । ‘‘ड्रग्सको धेरै ठुलो समस्या छ । देशभर नै लागु औषधको समस्या देखिएको छ । लागु औषधको नियन्त्रण जरुरी छ । सडक दुर्घटना अर्को ठुलो समस्यका रुपमा रहेको छ । एक दिनमा झण्डै सात जना मानिस सडक दुर्घटनाबाट मृत्यु हुने गरेको छ । सडक दुर्घटनाको नियन्त्रण अर्को महत्त्वपूर्ण काम हो । आत्महत्याको अवस्था देशभर झण्डै १७ जनाले एक दिनमा आत्महत्या गरिरहेका छन् ।,’’ गृहमन्त्री लेखकले भन्नुभयो, ‘‘अर्को साइबर क्राइम छ । यो सबै कुरा एक अर्कोसँग जोडिएको छ । मानिसले लागु औषध सेवन गरेर सवारी चलाउँछ, दुर्घटना हुन्छ । लागु औषध सेवन गरेर डिप्रेसनमा जान्छ, लागु औषध सेवन गरेर परिवारमा तनाव हुन्छ, आत्महत्या गर्दछ । लागु औषधको नियन्त्रणमा खटिएर लाग्नुहोला ।’’गृहमन्त्री लेखकले शान्ति सुरक्षा देशको पहिलो शर्त र आवश्यकता भएको उल्लेख गर्नुभयो । शान्ति सुरक्षाको स्थिति कमजोर हुने वित्तिकै देश विकासका काममा अवरोध आउने बताउनुभयो ।",
      "link": "https://gorkhapatraonline.com/news/156114",
      "image": "https://gorkhapatraonline.com/storage/media/275191/conversions/1747983541-d7PcO-original-thumb.jpg"
    },
    {
      "slug": "156112",
      "title": "आर्थिक सुधार प्रतिवेदन कार्यान्वयन गर्न ४०८ बुँदे कार्ययोजना",
      "timestamp": 1747958400000,
      "source": "gp",
      "content": "सरकारले रामेश्वर खनाल नेतृत्वको उच्चस्तरीय आर्थिक सुधार आयोगको प्रतिवेदन तीन वर्षभित्र कार्यान्वयनमा लैजाने गरी ४०८ बुँदे कार्ययोजना बनाएको छ ।",
      "longContent": "काठमाडौँ, जेठ ९ गते । सरकारले रामेश्वर खनाल नेतृत्वको उच्चस्तरीय आर्थिक सुधार आयोगको प्रतिवेदन तीन वर्षभित्र कार्यान्वयनमा लैजाने गरी ४०८ बुँदे कार्ययोजना बनाएको छ ।कार्ययोजनामा तीन वर्ष भित्रै उक्त प्रतिवेदन कार्यान्वयनमा लगिने उल्लेख छ । कार्ययोजनामा आयोगले तयार गरेका विषयहरु कार्यान्वयन गर्नका लागि निकाय समेत तोकिएको छ । जसअनुसार विदेशी विनिमय सञ्चितिले वस्तु तथा सेवाको आयात धान्नसक्ने अवधि पाँचदेखि सात महिनासम्म कायम गर्न नेपाल राष्ट्र बैंक तोकिएको छ । उक्त काम राष्ट्र बैंकले गरेपछि विदेशी विनिमय सञ्चितिले पाँचदेखि सात महिनाको वस्तु तथा सेवा आयात धान्नसक्ने गरी राखिएको हुने कार्ययोजनामा राखिएको छ ।राष्ट्र बैंकले नै ब्याजदरका सन्दर्भमा उत्पादनमूलक र निर्यातमुखी क्षेत्रमा प्रवाह हुने कर्जालाई स्थिर ब्याजदरमा प्राप्त हुने व्यवस्था गर्नुपर्नेछ । यसको सहजीकरण भने अर्थ मन्त्रालयले गर्नुपर्नेछ । त्यसबाट उत्पादनमूलक निर्यातमुखी क्षेत्रमा स्थिर ब्याजदरमा कर्जा प्रवाह भएको हुनेछ ।उत्पादनमूलक उद्योग र निर्यातलाई प्रवर्धन गर्न त्यस क्षेत्रमा जाने कर्जा र स्थिर आय भएका व्यक्तिहरूले लिने पहिलो घरकर्जा निश्चित अवधिसम्म स्थिर ब्याजदरमा उपलब्ध हुने व्यवस्था राष्ट्र बैंकले गर्नुपर्नेछ, जसबाट निश्चित अवधिसम्म ब्याजदर स्थिर भएको हुने एक वर्षभित्र कर्जा र निक्षेपको ब्याजदर अन्तर कम भएको हुने आशा गरिएको छ ।बैंकिङ्ग प्रणालीको सञ्चालन लागत कम गर्न, क्षमता अभिवृद्धि गर्न र वित्तीय स्थायित्व कायम गर्न कर्जा र निक्षेपको ब्याजदर अन्तर कम गर्दै लैजाने काम नेपाल राष्ट्र बैंकले गर्नुपर्ने छ ।  त्यस्तै, निक्षेपको वास्तविक ब्याजदर धनात्मक र कर्जाको ब्याजदर एकल उच्च अङ्क वा न्युन दोहोरो अङ्कमा मात्र रहने गरी ब्याजदर नीति एक वर्ष भित्र राष्ट्र बैंकले अबलम्बन गर्नुपर्नेछ । अर्थतन्त्रमा ब्याजदर उतारचढावलाई सम्बोधन गर्न ऋणपत्र बजारको विकास नेपाल राष्ट्र बैकले गर्ने कार्ययोजनामा उल्लेख छ ।   कम ब्याजदरमा सहजै वित्तीय स्रोत उपलब्ध गराउन वैकल्पिक वित्तको व्यवस्था गर्ने काम एकै वर्ष भित्र अर्थमन्त्रालयले गर्नुपर्ने कार्ययोजनामा उल्लेख छ । यसको अनुगमन प्रधानमन्त्री तथा मन्त्रीपरिषद्बाट हुने कार्ययोजनामा उल्लेख छ । उक्त अवधिमा अर्थ मन्त्रालयले गरेको सो कार्यबाट वैकल्पिक वित्त परिचालन भएको हुने उल्लेख छ ।त्यस्तै, अर्थ मन्त्रालयले सरकारी खर्च कटौती तथा अप्रत्यक्ष करका दरहरूमा कमी ल्याउने उल्लेख छ । जसबाट सरकारी खर्च कटौती तथा अप्रत्यक्ष करका दरहरूमा कमी आएको हुने आशा गरिएको छ ।कार्ययोजनमा सम्बन्धित मन्त्रालयहरुले उत्पादन र व्यवसायिक लागत घटाउने उपाय अवलम्बन गर्ने उल्लेख छ । जसबाट उत्पादन तथा व्यावसायिक लागत घटेको हुने उल्लेख छ ।जसबाट कालोबजारी नियन्त्रण भई वस्तु तथा सेवाको आपूर्ति सुनिश्चित भएको हुने लक्ष्य लिइएको छ ।मन्त्रिपरिषद्को गत वैशाख २ को निर्णयबमोजिम प्रधानमन्त्री तथा मन्त्रिपरिषद्को कार्यालयका सचिवको संयोकत्वमा अर्थ मन्त्रालयका राजस्व सचिव र उद्योग, वाणिज्य तथा आपूर्ति मन्त्रालयका सचिव (उद्योग) सदस्य रहने गरी समिति गठन भएको थियो । उक्त समितिलाई पूर्वसचिव रामेश्वरप्रसाद खनालको अध्यक्षतामा गठित उच्चस्तरीय आर्थिक सुधार सुझाव आयोग, २०८१ को प्रतिवेदनले दिएका सुझावहरू कार्यान्वयनका लागि कार्ययोना तयार गर्ने जिम्मेवारी दिइएको थियो । सोही समितिले तयार पारेको कार्ययोजनालाई मन्त्रिपरिषद्ले स्वीकृत गरेको थियो ।",
      "link": "https://gorkhapatraonline.com/news/156112",
      "image": "https://gorkhapatraonline.com/storage/media/275186/conversions/Untitled-1-original-thumb.jpg"
    },
    {
      "slug": "156097",
      "title": "पञ्चाङ्ग यसरी बन्छ",
      "timestamp": 1747958400000,
      "source": "gp",
      "content": "नेपाली सनातन समाजमा धार्मिक, सांस्कृतिक र सामाजिक कार्यका लागि पञ्चाङ्ग प्रयोग गरिन्छ । ज्योतिषशास्त्रमा तिथि–बार–नक्षत्र–योग–करणको एकीकृत रूपलाई पञ्चाङ्ग भन्ने गरिएको छ । जसलाई बोलीचालीको भाषामा पात्रो भनिन्छ ।",
      "longContent": "नेपाली सनातन समाजमा धार्मिक, सांस्कृतिक र सामाजिक कार्यका लागि पञ्चाङ्ग प्रयोग गरिन्छ । ज्योतिषशास्त्रमा तिथि–बार–नक्षत्र–योग–करणको एकीकृत रूपलाई पञ्चाङ्ग भन्ने गरिएको छ । जसलाई बोलीचालीको भाषामा पात्रो भनिन्छ । पञ्चाङ्गमा यी पाँच पक्षको गणनाका साथै ग्रहहरूको अवस्था, चाडपर्वको निर्णय, विवाह–व्रतबन्ध–अन्नप्रासनको साइत र सूर्यचन्द्र ग्रहण आदि विभिन्न पक्ष समेटिएको हुन्छ । सनातन धर्मका चाडपर्व र साइत आदिको निर्धारण पञ्चाङ्गबाट नै हुने गर्छ । नेपालमा पात्रोको नियमन नेपाल पञ्चाङ्ग निर्णायक विकास समितिले गर्दै आएको छ । उसले देशभर पात्रो निकाल्ने पञ्चाङ्गकारलाई एकैथलोमा राखेर पञ्चाङ्गमा एकरूपता ल्याउने काम गर्छ । समितिले साउनमा पञ्चाङ्ग दर्ताका लागि आह्वान गर्दछ । त्यसका लागि एक महिना समय दिइएको हुन्छ । पात्रो गणनाको काम वैशाखदेखि नै सुरु गरिन्छ । नियमित पात्रो निकाल्दै आएकाले आगामी वर्षका लागि तयार पारेको कपी बुझाए पुग्छ तर नयाँले भने तीन वर्षको नमुना बुझाउनु पर्छ । नयाँ पञ्चाङ्गकारका लागि परीक्षणकालको प्रावधान पनि राखिएको छ । दर्ता अवधि सकिएपछि समितिले भदौमा सबै पञ्चाङ्गकारलाई बोलाउँछ । आफ्नो पात्रोको गणनासहित उपस्थित भएका ज्योतिषी सबैलाई राखेर समितिका पदाधिकारीले छलफल गर्छन् । भदौ र असोजमा सामान्य छलफल भए पनि ठूला चाडपर्वका कारण कामको गति भने मङ्सिरदेखि मात्र अघि बढ्छ । मङ्सिरदेखि प्रत्येक दिनजसो बस्ने बैठकमा सबै पञ्चाङ्गकर्ताको पात्रोको रुजु गरिन्छ । तिथि–नक्षत्र–योग–करणका घडी पला केलाइन्छ । तिनमा एकरूपता ल्याइन्छ । त्यसपछि ग्रहको अवस्था रुजु गरिन्छ । पञ्चाङ्गकर्ताले निकालेका विभिन्न साइतबारे समेत छलफल हुन्छ । चाडपर्वका सम्बन्धमा कहिलेकाहीँ समस्या पर्न सक्छ । यस्तो हुँदा यसअघि के गरिएको रहेछ भनी पुरानो पात्रो हेरिन्छ । धर्मशास्त्र–न्याय आदिका ग्रन्थ पल्टाइन्छ, विषयविज्ञ बोलाइन्छ । त्यसपछि मात्र निर्णय लिइन्छ ।समितिबाट स्वीकृति पाइसकेपछि पञ्चाङ्गकर्ताले पात्रोको शुद्धाशुद्धि र डिजाइनको पक्षमा ध्यान दिन्छन् । उनीहरू आफ्नो पात्रो कसरी जनमानसमा बढीभन्दा बढी पु¥याउने भन्ने ध्येयमा लाग्छन् । २०८२ सालका लागि १८ वटा पात्रोले समितिबाट स्वीकृति पाए । तीमध्ये १४ वटा पुराना हुन् भने चार वटा नयाँ छन् । अहिले १९४६ सालदेखि छापिइरहेको तोयनाथ पञ्चाङ्ग, बाबुराम पञ्चाङ्ग, नरनाथ पञ्चाङ्ग र सूर्य पञ्चाङ्ग बढी प्रचलनमा छन् । कतिपयले भने समितिबाट स्वीकृति नलिई आफूखुसी पात्रो निकाल्ने गरेको पाइन्छ । त्यसो त मूल वैदिक परम्पराको अनुयायीका लागि भनेर स्वाद्ध्यायशालाले काठमाडौँबाट ‘वैदिक तिथिपत्रम्’ प्रकाशन गर्ने गरेको छ ।सौर–चान्द्रमानमा आधारितसनातन धर्मकर्म चान्द्रयुक्त सौरमासमा गर्नुपर्ने मान्यता छ । नेपालमा धार्मिक एवं सांस्कृतिक कार्य सौरमानको विक्रम संवत् र चान्द्रमानको शालिवाहनीय शाके (६० संवत्सरयुक्त) पात्रोका आधारमा चल्ने गरेको छ । चान्द्रगणना अनुसार चैत्र शुक्ल (यो वर्ष २०८१ चैत १७ गते) प्रतिपदामा नयाँ वर्ष लाग्छ र सौरमान अनुसार वैशाख १ गते । शालिवाहन शाके १९४७ हो भने विक्रम संवत् २०८२ ।पञ्चाङ्गको इतिहासपहिले पहिले गाउँ गाउँमै नेपाली कागजलाई मोडेर पात्रो बनाइन्थ्यो । यसलाई ‘मुडे’ पात्रो भनिन्थ्यो । त्यस्ता मुडेपात्रोमा प्रायः तिथि, नक्षत्र योग र बार मात्रै लेखिन्थ्यो, गते हुँदैनथ्यो । ज्योतिषीहरू एक दुई महिनाको पात्रो गन्ने गर्थे । अर्कोतिर केही ज्योतिषीले पात्रो बनाएर हुनेखानेलाई उपलब्ध गराउँथे । सर्वसाधारणले तिथिपर्व हेर्नु पर्दा हुनेखानेका घरमा गएर हेर्थे ।१९४१ सालदेखि भने छापाको पात्रो प्रकाशित हुन थालेको इतिहास छ । छापाको पहिलो पात्रो ज्योतिषी जीवनाथको नाममा निस्किएको थियो ।   –युवामञ्च",
      "link": "https://gorkhapatraonline.com/news/156097",
      "image": "https://gorkhapatraonline.com/storage/media/275167/conversions/Untitled-1-original-thumb.jpg"
    },
    {
      "slug": "156069",
      "title": "‘समाज कल्याण परिषद्को भूमिका खुम्च्याउनु हुन्न’",
      "timestamp": 1747958400000,
      "source": "gp",
      "content": "मुलुकभर करिब ५६ हजारको हाराहारीमा गैरसरकारी संस्था समाज कल्याण परिषद्सँग आबद्ध छन् ।",
      "longContent": "मुलुकभर करिब ५६ हजारको हाराहारीमा गैरसरकारी संस्था समाज कल्याण परिषद्सँग आबद्ध छन् । तीमध्ये भन्डै १० हजार जति मात्रै सक्रिय भूमिकामा छन् । ती सबै संस्थाको नियमित मूल्याङ्कन, सुपरिवेक्षण तथा अनुगमनको काम परिषद्ले गर्दै आइरहेको छ । त्यसबाहेक परिषद्ले पछिल्लो समय संस्थागत सुशासन तथा संस्थालाई आर्थिक रूपमा सबल बनाउन विभिन्न प्रयास पनि गर्दै आइरहेको छ । यसै सेरोफेरोमा रहेर परिषद्का सदस्यसचिव मनोज भट्टसँग गोरखापत्र दैनिकका लागि सूर्यप्रसाद पाण्डेले गरेको कुराकानीको सम्पादित अंश :  समाज कल्याण परिषद्ले राष्ट्रिय तथा अन्तर्राष्ट्रिय गैरसरकारी संस्थाको नियमनको काम कसरी गरिरहेको छ ?नेपालको संविधान २०७२ को धारा ५१ को ञ (१४) ले समाज कल्याण परिषद्को कार्य प्रकृति र जिम्मेवारीलाई स्पष्ट पारेको छ । सामुदायिक तथा राष्ट्रिय वा अन्तर्राष्ट्रिय गैरसरकारी सङ्घ संस्थाको लगानी र भूमिकालाई जवाफदेशी र पादर्शी बनाउँदै त्यस्ता संस्थाको स्थापना, स्वीकृति, सञ्चालन, नियमन र व्यवस्थापनका लागि एकद्वार प्रणाली अपनाउने र राष्ट्रिय आवश्यकता र प्राथमिकताका क्षेत्रमा मात्र त्यस्ता सङ्घ संस्थालाई संलग्न गराउने भन्ने संवैधानिक व्यवस्था छ । हामीले सोही व्यवस्था अनुसार समाज कल्याण ऐन, २०४९ भित्र रही जिम्मेवारी वहन गर्दै आएका छौँ । सामुदायिक, राष्ट्रिय वा अन्तर्राष्ट्रिय गैरसरकारी सङ्घ संस्थाको स्वीकृति, नियमलगायतका काम एकद्वार प्रणालीमार्फत परिषद्ले गर्ने जिम्मेवारी संविधानले नै दिएको रहेछ । यो व्यवस्था व्यवहारमा कार्यान्वयन भएको छ त ?परिषद् मूलतः समाज कल्याण परिषद् ऐन, २०४९ तथा त्यसको आधारमा बनेका अन्य कानुनको आधारमा सञ्चालित छ । त्यसबाहेक २०७२ सालको संविधानले समेत हाम्रो जिम्मेवारी स्पष्ट किटान गरेको छ । संवैधानिक व्यवस्था अनुसार हामीले पूर्णत जिम्मेवारी वहन गर्न पाएका छैनौँ । अहिले पनि धेरै कार्यक्रम तथा परियोजना परिषद्बाहेक अन्य मन्त्रालयबाट धेरै स्वीकृत तथा कार्यान्वयन भइरहेको अवस्था छ । अन्य मन्त्रालयसँगको सम्झौतामा कार्यान्वयन हुने कार्यक्रम तथा परियोजनाको हिस्सा हाम्रो स्वीकृति तथा सम्झौताबाट हुने कार्यक्रम भन्दा धेरै गुणा बढी हुने गरेको छ । जुन संविधानको भावनाविपरीत हो र समाज कल्याण ऐन विपरीत छ भन्ने हाम्रो बुझाइ छ । अहिले परिषद्ले स्वीकृत नदिएको परियोजनाको जवाफदेही पनि हामी हुनु परेको छ । त्यस्ता संस्था हाम्रो दायरामा आउन दिएका छैनौँ ।  संविधानले नै स्पष्ट किटान गरेको विषय किन कार्यान्वयन नभएको होला ? यसमा परिषद्को पनि कमजोरी छ कि ? अन्य मन्त्रालय जस्तै हामी पनि सरकारको एक अङ्ग हौ । हाम्रा पनि निश्चित दायरा तथा सीमा छन् । हामी पनि सरकारको नीति तथा कार्यक्रम अनुसार नै चल्ने हो । हामीलाई संविधान र समाज कल्याण ऐनले दिएकोे अधिकार हनन भयो भने विषय विगतमा पनि पटक पटक सार्वजनिक बहसमा आएका थिए । हामीले पनि विभिन्न मञ्चमा यो विषय उठाइरहेका छौँ । संसद्को दिगो विकास तथा सुशासन समितिले पनि विगतमा एकद्वार प्रणाली अनुसार समाज कल्याण परिषद्बाट विषयत र भौगोलिक प्राथमिकता तोकी गैरसरकारी संस्थाको परियोजना सञ्चालनसम्बन्धी कार्यविधि बनाई कार्यान्वयनको व्यवस्था गर्न नेपाल सरकारलाई निर्देशन दिएको थियो । अझै पनि कार्यान्वयन भएको छैन । साथै, समितिले अर्थ मन्त्रालय, परराष्ट्र मन्त्रालय र विकास साझेदार संस्थाबिच हुने पार्टनरसिप फ्रेमवर्क एग्रिमेन्ट अन्तर्गत सञ्चालित आयोजनाका विषयमा पनि प्रश्न उठाएको थियो । यी व्यवस्था कार्यान्वयन भएको भए सरकारको आवधिक योजना तथा नीतिलाई सहयोग पुग्ने थियो ।विकास साझेदार संस्थाहरूबाट अन्तर्राष्ट्रिय गैरसरकारी संस्थालाई सिधै सहायता उपलब्ध गराउँदा के समस्या आउने रहेछ ? यस्ता संस्थाबाट प्राप्त हुने सहायता तथा परियोजना परिषद्को स्वीकृतिमा सञ्चालन गर्नुपर्ने भन्ने स्पष्ट कानुनी व्यवस्था छ । हाम्रो चाहना भएको कानुनी व्यवस्था कार्यान्वयन होस् भन्ने हो । हामीले स्थानीय तहको सिफारिसमा मात्र परियोजना सञ्चालनको स्वीकृति दिने मात्रै हो । हामीसँग सम्झौता भए अनुसार कार्यक्रम सञ्चालन भएको छ कि छैन भनेर अनुगमन तथा मूल्याङ्कन गर्ने मात्रै हो ।परिषद्बाहेक अन्य निकायबाट कार्यक्रम कार्यान्वयन हुँदा राष्ट्रिय प्राथमिकता तथा आवश्यकताका क्षेत्रमा लगानी एवं परिचालन भए नभएको यकिन हुन सकेका भन्ने प्रश्न उठ्ने गरेको पाइन्छ, जसको अपजस समाज कल्याण परिषद्ले लिनु परेको छ । खर्चको पारदर्शिता, कार्यान्वयनको प्रभावकारिता तथा वित्तीय सुशासनमा पनि समय समयमा प्रश्न उठ्ने गरेको छ । यी सबै अपजसको भागीदार भने हामी हुनु परेको छ । यो विरोधाभासपूर्ण अवस्थाको अन्त्य होस् भन्ने हाम्रो चाहना हो । एकद्वार प्रणालीमार्फत अनुभव भएको परिषद्लाई थप जिम्मेवार बनाउँदै स्वायत्त निकायका रूपमा अघि बढाउँदा सङ्घ संस्थामार्फत विकासमा महìवपूर्ण भूमिका खेल्न सकिन्छ । समाज कल्याण ऐन, २०४९ को दफा ९ (ञ), १२ र १६ अनुसार सङ्घ संस्थाद्वारा सञ्चालित कार्यक्रम नियमानुसार कार्यान्वयन हुन नसकेको कारण हाल देखिएको विकृति विसङ्गति र सङ्घ संस्थामार्फत र परिषद् माथि लाग्ने गरेको आरोपले गर्दा भ्रम सिर्जना भएको छ । यस्ता परियोजना परिषद्सँग सम्झौता नगरी अन्य निकायबाटै परिचालन हुँदा कसलाई कति फाइदा हुने रहेछ ?  समाज कल्याण ऐन, २०४९ को दफा ९ (ञ), १२ र १६ अनुसार सङ्घ संस्थाद्वारा सञ्चालित कार्यक्रम नियम अनुसार कार्यान्वयन हुन नसकेको कारण हाल देखिएको विकृति विसङ्गति र सङ्घ संस्थामार्फत र समाज कल्याण परिषद् माथि लाग्ने गरेको आरोपले गर्दा भ्रम सिर्जना भएको छ । अन्तर्राष्ट्रिय विकास सहायता नीति २०७६ मा राष्ट्रिय तथा अन्तर्राष्ट्रिय गैरसरकारी संस्थाले आफ्नै प्रयासम विकास सहायताको परिचालन गर्दा प्रचलित कानुनबमोजिम समाज कल्याण परिषद्मार्फत हुने छ भन्ने उल्लेख गरिएको छ । साथै त्यस्तो सहायतालाई व्यवस्थापन सूचना प्रणालीमा प्रविष्ट गर्नुपर्ने छ भन्ने व्यवस्था पूर्ण कार्यान्वयन होस भन्ने पनि हाम्रो चाहना हो । यसले समग्रमा मुलुककै हित गर्ने हो । पछिल्लो समय समाज कल्याण परिषद्को भूमिका प्रभावकारी भएन भन्ने गुनासो पनि सुन्ने गरिएको छ । अझै परिषद्को विकल्पमा अर्को संरचना बनाउने प्रयास भएको पनि चर्चा थियो । के यो आवश्यक छ ?हामी संविधानको धारा ५१ र समाज कल्याण ऐन, २०४९ ले निर्दिष्ट गरेको व्यवस्था अनुसार सञ्चालनमा छौँ । यी कानुनले हाम्रो भूमिका स्पष्ट पारिदिएका कारण हामीलाई काम गर्न नीतिगत समस्या छैन । हामीलाई जिटुजी गर्नेसम्मको अधिकार कानुनले दिएको छ । हाम्रो विषयलाई विविध भ्रममा पार्ने गरिएको छ । मैले संसदीय समितिमा पनि यो कुरा भनिसकेको छु । भ्रममा परेर होइन, तथ्य पत्ता लगाऔँ । सानो समूह बनाएर यसको तथ्य पत्ता लगाऔँ । जुन कुरा बाहिर आएको छ, त्यो सत्य होइन । सामजिक क्षेत्रमा काम गरेको हामीसँग लामो अनुभव छ । परिषद् बोर्डमा उच्च स्तरीय व्यक्ति हुनुहुन्छ । यति उच्च व्यक्ति हुँदाहुँदै पनि अर्को कुनै संस्था आएर राम्रो काम हुन्छ, जस्तो लाग्दैन । समाज कल्याणमार्फत आउने सबै रकमको राज्यलाई एक पैसा पनि दायित्व पर्दैन । समाज कल्याणले पैसा बाँडेको छ भन्ने भ्रम छ । हामीले स्वीकृत दिने मात्रै हो । राजनीतिक तहमा समेत स्पष्टता हुनु जरुरी छ । सञ्चार माध्यम पनि स्पष्ट हुनु जरुरी छ । यसलाई व्यवस्थित गर्न छोडेर अर्को संस्था बनाउन खोज्नु राम्रो होइन । बर्सौंदेखिको अनुभव भएको संरचनालाई बलियो र समय सापेक्ष बनाउनु राम्रो हुन्छ । नयाँ संरचनामा जाँदा गैरसरकारी संस्था र नागरिक समाजको संविघान प्रदत्त अधिकारलाई खुम्च्याउनु हुँदैन । यो दिशातर्फ जाँदा नयाँ संरचनालाई पनि अभ्यास गर्न मात्र बर्सौं लाग्ने भएकाले व्यावहारिक र वैज्ञानिक हुँदैन ।परिषद्लाई राज्यले एक पैसा पनि सहयोग गरेको छैन भन्नुभयो, त्यसो भए यस संस्थाको आम्दानीको स्रोत के हो त ?विगतमा कुनै बेला परिषद्लाई राज्यले नियमित रकम उपलब्ध गराउँथ्यो । अहिले परिषद्मा राज्यको लगानी शून्य छ । तीन वर्षअघि म परिषद्मा सदस्यसचिव भएर आउँदा परिषद् अस्तव्यस्त अवस्थामा थियो । कर्मचारीले तलब खान नपाउने अवस्था थियो । कर्मचारी सेवानिवृत्त हुँदा उपदान नपाउने अवस्था थियो । पछिल्लो समय मन्त्रीस्तरीय निर्णय अनुसार भृकटीमण्डपलाई व्यवस्थापन गरियो । अहिले वार्षिक १७ करोड रुपियाँको हाराहारीमा आम्दानी हुन्छ । जसबाट सङ्घ संस्था कार्यक्रम स्वीकृत गरी गरिब, निमुखा र पछाडि परेका वर्गका सङ्घ संस्थामार्फत वैदेशिक अर्बौं रकम परिचालन गराइएको छ । अहिले कल्याणको मुख्य आम्दानीको स्रोत त्यही बनेको छ । राज्यले संस्थागत सुधार तथा परिषद्को व्यवस्थापनका लागि सहयोग गरिदिने हो भने हामी अझै प्रभावकारी रूपमा काम गर्न सक्छौँ ।  परिषद् सुधारका लागि तपाईंले नेतृत्व समालेपछि के के काम भयो त ? हामीले परियोजना अनुगमन मूल्याङ्कन तेस्रो पक्षबाट हुने गरी निर्देशिका संशोधन गरेका छौँ । सम्पत्ति शुद्धीकरण निवारणसम्बन्धी गैरनाफामूलक संस्थाबाट हुने वित्तीय कारोबार तथा पारदर्शिताका लागि आवश्यक पर्ने निर्देशिका र मसौदा तयार भएको छ । परिषद्को डिजिटलाइजेसनको कार्य अगाडि बढाइएको छ । भृकुटीमण्डपको आम्दानी झन्डै तीन गुनाले वृद्धि भयो । सङ्घ संस्थाले स्वीकृति लिनेको सङ्ख्या १२ सयको हाराहारीमा थियो । हाल २५ सय पुगेको छ ।  परिषद् सुधारका लागि सरकारबाट के अपेक्षा गर्नुभएको छ ? समाज कल्याण ऐन, २०४९ लाई थप बलियो बनाउँदै समयसपेक्ष बनाउनुपर्ने भूमिकामा सरकारको सहयोग चाहिन्छ ।  पछिल्लो समय प्रदर्शनीमार्गस्थित भृकुटीमण्डपको जग्गा, त्यहाँ बनेका संरचना भाडामा लगाएबापत रकम उठाउन नसकिएको विषय के होला ?भृकुटीमण्डपको जग्गा तथा संरचना भोगचलन गर्न दिने विषयमा आजभन्दा २०/२५ वर्षअघि सम्झौता भएको थियो । सम्झौता गर्ने भाडा नदिने प्रवृत्ति पनि त्यतिबेलादेखि नै रहेछ । अहिले पनि त्यतिबेलादेखिकै बक्यौता छ । उक्त बक्यौता उठाउन अख्तियार दुरुपयोग अनुसन्धान आयोगले निर्देशन पनि दिइसकेको थियो । बक्यौता नउठेपछि महालेखा परीक्षकको कार्यालयले पनि हाम्रो नाममा बेरुजु निकालेको छ । असुलउपर गर्न सम्बन्धित निकायलाई पत्राचार पनि गरेका छौँ । प्रहरीलाई पत्राचार पनि गरेका छौँ । नतिर्नेलाई ठाउँ छोड्न पनि पत्राचार गरेका छौँ । सबै लब्ध प्रतिष्ठित व्यक्ति छन् । पैसा नतिर्नेलाई हामीले जबर्जस्ती गर्न भने सक्दैनौँ । यो उहाँहरूको नैतिकताको प्रश्न पनि हो । असुलउपर गर्न मन्त्रीस्तरीय निर्णय गरेर प्रक्रिया अघि बढाएका हौँ । सार्वजनिक सूचना पनि निकालिसकेका छौँ । बक्यौता असुलीका लागि कानुनी प्रव्रिmयामा गइसकेका छौँ । सम्बन्धित मन्त्रालयमार्फत अनामनगरस्थित तहसिलका कार्यालयमा पठाएका छौँ । हामीले गर्ने अधिकतम कानुनी प्रक्रिया त्यही हो ।",
      "link": "https://gorkhapatraonline.com/news/156069",
      "image": "https://gorkhapatraonline.com/storage/media/275132/conversions/223-original-thumb.jpg"
    },
    {
      "slug": "156058",
      "title": "‘अर्थतन्त्र चलायमान बनाउन राष्ट्र बैङ्कले भूमिका खेल्छ’",
      "timestamp": 1747958400000,
      "source": "gp",
      "content": "नेपाल राष्ट्र बैङ्कका नवनियुक्त गभर्नर डा. विश्वनाथ पौडेलले नीतिगत स्थायित्व र सरोकारवालासँगको छलफलका आधारमा मौद्रिकलगायत केन्द्रीय बैङ्कका नीति तय गरिने बताउनुभएको छ ।",
      "longContent": "गोरखापत्र समाचारदाताकाठमाडौँ, जेठ ९ गते । नेपाल राष्ट्र बैङ्कका नवनियुक्त गभर्नर डा. विश्वनाथ पौडेलले नीतिगत स्थायित्व र सरोकारवालासँगको छलफलका आधारमा मौद्रिकलगायत केन्द्रीय बैङ्कका नीति तय गरिने बताउनुभएको छ ।नेपाल उद्योग वाणिज्य महासङ्घको प्रतिनिधिमण्डलसँग गभर्नर डा. पौडेलले केन्द्रीय बैङ्कका निर्णय पूर्वानूमानयोग्य हुने बताउनुभयो । “निजी क्षेत्र अर्थतन्त्रको संवाहक हो । अर्थतन्त्र चलायमान हुन स्थायित्व आवश्यक छ । निर्णय पूर्वानूमानयोग्य हुनु पर्दछ । बैङ्किङ क्षेत्रमा आकस्मिक कुनै निर्णय गर्नुभन्दा सरोकारवालासँग बसेर छलफल गरेर अगाडि बढ्दा नै नीतिगत स्थायित्व कायम गर्न सकिन्छ भन्ने मेरो धारणा हा,” उहाँले भन्नुभयो । गभर्नर पौडेलले राष्ट्र बैङ्कले अर्थतन्त्र चलायमान बनाउन भूमिका खेल्ने बताउनुभयो ।नवनियुक्त गभर्नरलाई बधाई तथा शुभकामना दिँदै महासङ्घका अध्यक्ष चन्द्रप्रसाद ढकालले केन्द्रीय बैङ्कलाई लगानीमैत्री र मनोबल बढाउने कार्यक्रम ल्याउन सुझाव दिनुभयो । उहाँले राष्ट्र बैङ्कले लगानीमैत्री वातावरण निर्माण गर्दै देशको आर्थिक समृद्धिका लागि भूमिका खेल्नुपर्ने बताउनुभयो । “चालु आवमा कर्जाको ब्याजदर न्यून हुँदासमेत कर्जा विस्तार हुन नसकेको सन्दर्भमा निजी क्षेत्रको मनोबल बढाउन मौद्रिक र गैरमौद्रिक उपाय अवलम्बन गर्नुपर्ने देखिन्छ । नीतिगत अस्थिरता लगानीको मुख्य बाधक रहेको सन्दर्भमा हामीले लगानी दशक घोषणा गर्दै एकीकृत नीति र १० वर्षसम्म स्थिर नीतिको माग गरिरहेका छौँ । केन्द्रीय बैङ्कका नीति पनि स्थिर हुन आवश्यक छ,” अध्यक्ष ढकालले भन्नुभयो ।उहाँले देशको समग्र अर्थतन्त्र चलायमान हुन ग्रामीण अर्थतन्त्र चलायमान हुनुपर्ने उल्लेख गर्दै विप्रेषण आप्रवाह खुला र सहज बनाउनुपर्ने सुझाव दिनुभयो । अध्यक्ष ढकालले बजार चलायमान हुन नसक्नुको अर्को मुख्य कारण चालु पुँजी कर्जासम्बन्धी मार्गदर्शन रहेको हुँदा यसलाई क्षेत्र हेरी सहज बनाउनुपर्ने बताउनुभयो ।महासङ्घले विगत वर्षमा उच्च ब्याजदरका कारण व्यवसायी एवं सर्वसाधारणसमेतले कर्जाको किस्ता तिर्न नसक्दा खराब कर्जा बढ्दै गएको उल्लेख गर्दै कर्जाको पुनर्तालिकीकरण तथा पुनर्संरचना गर्न पाउने व्यवस्था गर्नुपर्ने सुझाव गर्भनरलाई दिएको छ ।सो अवसरमा महासङ्घका निवर्तमान अध्यक्ष शेखर गोल्छाले अर्थतन्त्रका अधिकांश सूचक सकारात्मक हँुदा पनि देशको समग्र अर्थतन्त्र चलायमान हुन नसकेको उल्लेख गर्दै समग्र अर्थतन्त्र चलायमान हुने गरी केन्द्रीय बैङ्कले भूमिका निर्वाह गर्नुपर्ने बताउनुभयो ।यस्तै वरिष्ठ उपाध्यक्ष अन्जन श्रेष्ठले बैङ्कमा रहेको तरलतालाई उत्पादनमूलक क्षेत्रमा लगानी गर्ने तथा उद्योग र व्यापारलाई दिइने कर्जाको ब्याजमा अन्तर गर्नुपर्ने सुझाव दिनुभयो । सो अवसरमा महासङ्घका उपाध्यक्षहरू हेमराज ढकाल, ज्योत्सना श्रेष्ठ र कोषाध्यक्ष भरतराज आचार्यले केन्द्रीय बैङ्कले अवलम्बन गर्ने मौद्रिक उपकरण बजारमा माग सिर्जना गर्न लक्षित हुनुपर्ने सुझाव दिनुभयो ।प्रतिनिधिमण्डलले गभर्नर  पौडेललाई सरकारले बजेट वक्तव्यमा उल्लेख गरेको उत्पादनमूलक उद्योगलाई अन्य व्यवसायभन्दा कम ब्याजदरमा कर्जा प्रवाह गरिने व्यवस्थालाई कार्यविधि बनाई तत्काल लागु गर्नुपर्ने, साना तथा मझौला उद्यमीलाई पुनर्कर्जा उपलब्ध गराउने व्यवस्था गर्नुपर्ने तथा परियोजनाको सम्भाव्यताका आधारमा परियोजना कर्जा उपलब्ध गराउनुपर्ने व्यवस्था हुनुपर्नेलगायतका सुझाव दिएको छ ।",
      "link": "https://gorkhapatraonline.com/news/156058",
      "image": "https://gorkhapatraonline.com/storage/media/275119/conversions/FNCCI-PHOTO-New-original-thumb.jpg"
    },
    {
      "slug": "156051",
      "title": "हल्लाप्रति नेपाली कांग्रेसको आपत्ति",
      "timestamp": 1747958400000,
      "source": "gp",
      "content": "नेपाली कांग्रेसले पार्टी सभापति शेरबहादुर देउवाको धारणा भनी राजसंस्थाबारे प्रकाशित भएको भ्रामक र कपोलकल्पित समाचारप्रति गम्भीर ध्यानाकृष्ट भएको जनाएको छ । पार्टी केन्द्रीय कार्यालयका मुख्य सचिव कृष्णप्रसाद पौडेलले बिहीबार प्रेस विज्ञप्ति जारी गर्दै पार्टीको गम्भीर ध्यानाकृष्ट भएको बताउनुभयो ।",
      "longContent": "गोरखापत्र समाचारदाताकाठमाडौँ, जेठ ९ गते । नेपाली कांग्रेसले पार्टी सभापति शेरबहादुर देउवाको धारणा भनी राजसंस्थाबारे प्रकाशित भएको भ्रामक र कपोलकल्पित समाचारप्रति गम्भीर ध्यानाकृष्ट भएको जनाएको छ । पार्टी केन्द्रीय कार्यालयका मुख्य सचिव कृष्णप्रसाद पौडेलले बिहीबार प्रेस विज्ञप्ति जारी गर्दै पार्टीको गम्भीर ध्यानाकृष्ट भएको बताउनुभयो ।विज्ञप्तिमा उल्लेख छ, “कसैले क्षणिक स्वार्थ पूर्ति गर्न राजसंस्थाबारे उहाँको धारणा भनी सञ्चार माध्यममा गलत सूचना सम्प्रेषण गर्नु अनैतिक र घोर आपत्तिजनक कार्य हो । पार्टी सभापतिले कहीँ कतै नबोलेको, नभनेको र नसोचेको कुरालाई मनगढन्ते ढङ्गले आम सञ्चारको माध्यमलाई दुरुपयोग गर्दै प्रचारमा ल्याउनु पत्रकारिताको मर्म र भावना विपरीत हो।”“जो सुकैले यस्तो कार्य गरेको भए पनि यस्ता भ्रामक र कपोलकल्पित समाचारको नेपाली कांग्रेस घोर निन्दा र भत्र्सना गर्दछ,” विज्ञप्तिमा भनिएको छ, “नेपाली कांग्रेस सबै आन्दोलनबाट प्राप्त उपलब्धिलाई रक्षा गर्न प्रतिबद्ध रहेको दोहो¥याउँदै यस्ता समाचारप्रति विश्वास नगर्न आमनागरिकलाई अपिल गर्दै अव्यक्त कुरा सञ्चार माध्यममा सम्प्रेषण नगर्न सञ्चारकर्मी मित्रहरूलाई आग्रह गर्दछ ।”ऐतिहासिक जनआन्दोलन २०६२/६३ मा नेपाली जनताको अभूतपूर्व त्याग र वलिदानबाट प्राप्त उपलब्धि सङ्घीय समावेशी लोकतान्त्रिक गणतन्त्र नेपालको संविधानको संरक्षण र संवर्धन गर्दै नागरिकलाई पूर्ण स्वतन्त्रता, समानता र सामाजिक न्यायसहितको लोकतान्त्रिक व्यवस्थाका लागि सभापति देउवाले सदैव नेतृत्वदायी भूमिका निर्वाह गर्दै आइरहनुभएको विज्ञप्तिमा जनाइएको छ ।",
      "link": "https://gorkhapatraonline.com/news/156051",
      "image": "https://gorkhapatraonline.com/storage/media/275112/conversions/nc-original-thumb.jpg"
    },
    {
      "slug": "156045",
      "title": "समृद्धिको आधार जलविद्युत",
      "timestamp": 1747958400000,
      "source": "gp",
      "content": "नेपालमा अहिले तीन हजार ५०० मेगावाट विद्युत उत्पादन क्षमता विकास भएको छ । आन्तरिक उपभोगसहित नेपालले विद्युत् निर्यात आगामी दस वर्षमा २८ हजार ५०० मेगावाट गर्ने महत्वाकाङ्क्षी लक्ष्य लिएको छ तर ऊर्जा उत्पादनको यो आयाम एकाएक विकास भएको होइन । नेपालको विद्युत् विकासको ऐतिहासिक शृङ्खला विसं १९६८ जेठ ९ गते सुरु भएको हो ।",
      "longContent": "काठमाडौँ, जेठ ९ गते । नेपालमा अहिले तीन हजार ५०० मेगावाट विद्युत उत्पादन क्षमता विकास भएको छ । आन्तरिक उपभोगसहित नेपालले विद्युत् निर्यात आगामी दस वर्षमा २८ हजार ५०० मेगावाट गर्ने महत्वाकाङ्क्षी लक्ष्य लिएको छ तर ऊर्जा उत्पादनको यो आयाम एकाएक विकास भएको होइन । नेपालको विद्युत् विकासको ऐतिहासिक शृङ्खला विसं १९६८ जेठ ९ गते सुरु भएको हो । नेपालको पहिलो र दक्षिण एसियाकै दोस्रो जलविद्युत् परियोजना फर्पिङ जलविद्युत् केन्द्र निर्माण भएको आज (शुक्रबार) ११४ वर्ष पूरा गरी ११५ औँ वर्षमा प्रवेश गरेको छ तर यो केन्द्रबाट अहिले विद्युत् उत्पादन गरिएको छैन । २०७२ सालको विनाशकारी भूकम्पपछि यस केन्द्रमा विद्युत् उत्पादन स्थगित गरिएको फर्पिङ जलविद्युत् केन्द्रका इन्चार्ज भीमसेन लामाले जानकारी दिनुभयो । उहाँले भन्नुभयो, “२०६२/६३ मा ‘ओभर हलिङ’ अर्थात् बृहत् मर्मतसम्भार गरेपछि २०६७ सालसम्म ३० देखि ५० किलोवाटसम्म बिजुली उत्पादन गरिएको थियो । २०७२ सालको भूकम्पअघिसम्म पनि मेसिन चलाउने गरिएको थियो तर भूकम्पले केन्द्रको भवन चर्किएपछि मेसिन चलाइएको छैन ।”रूपान्तरणकारी परियोजना सरकारले ऊर्जा उत्पादनका क्षेत्रमा क्रान्ति ल्याउने गरी योजनाबद्ध रूपमा जलविद्युत् उत्पादनलाई प्राथमिकताका साथ अघि बढाइरहेको छ । राणाशासनकै बेला सुरु भएको नेपालको जलविद्युत् उत्पादन गौरवमय इतिहासको जगमा चुनौतीपूर्ण वर्तमानका बिच समृद्ध भविष्यको यात्रामा छ । नेपालमा अहिले जलविद्युत् उत्पादनमा तीव्र गतिमा काम अघि बढाउँदै गर्दा यसको श्रेय फर्पिङ जलविद्युत् केन्द्रलाई जान्छ । ऊर्जा, जलस्रोत तथा सिँचाइ मन्त्रालयका सचिव सुरेश आचार्य, नेपाल विद्युत् प्राधिकरणका उपकार्यकारी निर्देशक मदन तिम्सिना र साना जलविद्युत् विकास सङ्घ नेपालका अध्यक्ष एवं वरिष्ठ जलविद्युत् अभियन्ता कृष्णप्रसाद भण्डारी फर्पिङ जलविद्युत् आयोजनाले नेपालको जलविद्युत्को विकासका लागि ढोका खोलेको बताउनु हुन्छ । सचिव आचार्यले फर्पिङ जलविद्युत् आयोजनाबाट अहिले विद्युत् उत्पादन नभए पनि एउटा ऐतिहासिक निधिका रूपमा यसको संरक्षण गर्नुपर्ने बताउनुभयो । उहाँले भन्नुभयो, “फर्पिङ जलविद्युत् परियोजना राणाकालमै जलविद्युत् उत्पादन गरेर काठमाडौँमा विद्युत् वितरण आरम्भ भयो भन्ने प्रमाण हो । केन्द्रको सञ्चालन व्यवस्थापन नेपाल सरकारले आफ्नै ढङ्गले गर्नु पर्छ । त्यसलाई मर्मतसम्भार गरेर पहिलाकै अवस्थामा उत्पादन गर्न त नसकिएला । त्यसका मेसिनरीले काम नगर्ने हुन पनि सक्छ तर जीर्णोद्धार गरेर बचाएर राख्नु पर्छ ।”उपकार्यकारी निर्देशक तिम्सिनाले राणा प्रधानमन्त्री चन्द्रशमशेर विसं १९६४ ताका बेलायतबाट फर्किएपछि फर्पिङ जलविद्युत् केन्द्रको खाका बनेको दस्ताबेजहरूबाट पुष्टि हुने बताउनुभयो । उहाँका अनुसार चीनमा सन् १९११ मा २४० किलोवाट र सन् १८९७ भारतमा १३० किलोवाटका जलविद्युत् केन्द्र निर्माण भए । उहाँले भन्नुभयो, “ऊर्जा उत्पादनको इतिहासलाई दृष्टिगत गर्दा फर्पिङ नै नेपालको जलविद्युत् विकासको प्रस्थानविन्दु हो ।”जलविद्युत् अभियन्ता भण्डारीले फर्पिङ जलविद्युत् केन्द्र निर्माण भएको केही समयपछि बेलायतकै सहयोगमा सुन्दरीजलमा पनि विद्युत् केन्द्र बनेको स्मरण गर्दै यसको ऐतिहासिक पक्ष गरिमामय रहेको बताउनुभयो । उहाँले नेपालको जलविद्युत् उत्पादन क्षमताको तीन प्रतिशत मात्रै उत्पादन भइरहेकाले अब द्रुत गतिमा निर्माण र उत्पादन वृद्धि गर्नुपर्ने बताउनुभयो । उहाँले भन्नुभयो, “त्यो इतिहास हेर्दा जलविद्युत् निर्माणमा ढिलाइ भएकै हो भन्न अप्ठ्यारो मान्नु पर्दैन । नेपालमा अहिलेसम्ममा ३० देखि ४० हजार मेघावाट जलविद्युत् उत्पादन गर्नुपथ्र्यो । राणाशासकले नै जलविद्युत् विकास गर्नु पर्छ भनेर काम सुरु गर्दा अहिले कुल उत्पादन क्षमता अनुसार न्यून छ । फर्पिङ जलविद्युत् केन्द्र ऐतिहासिक उदाहरण हो, त्यसलाई सम्झेर ऊर्जा क्षेत्रलाई द्रुतगतिमा अघि बढाउनु पर्छ ।”समुन्नतिको सूत्र स्वच्छ ऊर्जा सरकारले समृद्धि र समुन्नतिका लागि हरित र स्वच्छ ऊर्जा उत्पादन वृद्धि गर्ने योजनाको घोषणा गरेको छ । राष्ट्रको समग्र अर्थतन्त्रको रूपान्तरण र विकासका लागि जलविद्युत् नै महत्वपूर्ण हुन्छ ।  सरकारले सन् २०३५ अर्थात् विसं २०९२ सम्म ऊर्जा क्षेत्रमा आमूल क्रान्ति गर्ने र २८ हजार ५०० मेगावाट जलविद्युत् उत्पादन गर्ने लक्ष्य राखेर काम अघि बढाएको छ । हाल तीन हजार पाँच सय मेगावाट विद्युत् उत्पादन भएको छ भने बाँकी २५ हजार मेगावाट विद्युत् उत्पादन गर्न तथा प्रसारण लाइनलगायत पूर्वाधार निर्माणका लागि करिब ६० खर्ब रुपियाँ आवश्यक पर्छ । यो रकम जुटाउन पनि चुनौतीपूर्ण छ ।   सचिव आचार्यका अनुसार २८ हजार ५०० मेगावाट उत्पादन गरेर १० हजार मेगावाट भारतलाई र पाँच हजार मेगावाट बङ्गलादेश निर्यात गर्ने लक्ष्य छ । उहाँले भन्नुभयो, “बाँकी १३ हजार ५०० मेघावाटलाई आन्तरिक खपत वृद्धि गरी देशमा विद्युत् र विद्युत्सँग जोडिएका उद्योगलाई प्रवर्धन गर्ने, ऊर्जा खपत गर्ने उद्योग स्थापना गर्ने, अन्तरसहरमा विद्युतीय सवारीसाधन प्रवेश गराउने र घर घरमा विद्युत् उपयोग गर्ने गरी योजनाबद्ध काम अघि बढाइएको छ । उहाँले सन् २०३५ सम्ममा २८ हजार पाँच सय मेगावाट उत्पादन गर्ने लक्ष्य सरकार एक्लैको प्रयासले सम्भव नहुने बताउँदै निजी क्षेत्रलाई सहभागी गराउनुपर्ने निष्कर्ष सुनाउनुभयो । उहाँले भन्नुभयो, “परम्परागत वित्तीय व्यवस्थापनबाट ठुलो आयोजना निर्माण गर्नु पर्छ । जलवायु परिवर्तनका कारण नदीहरूबाट उत्पादन हुने विद्युत् घट्दो छ । हिउँदमा पानी कम हुनासाथ उत्पादन घट्छ । ऊर्जा सुरक्षाका लागि जलाशययुक्त आयोजनालाई प्राथमिकतामा राखेर काम अघि बढाउनु पर्छ ।”प्राधिकरणका उपकार्यकारी निर्देशक मदन तिम्सिनाले अहिले बर्खायाममा एक हजारदेखि एक हजार २०० मेगावाटसम्म निर्यात गर्न सकिने र हिउँद तथा सुक्खायाममा छदेखि सात सय मेगावाटसम्म आयात गर्नुपर्ने बताउनुभयो । उहाँका अनुसार नेपालमा जडित विद्युत् क्षमता तीन हजार ५२० मेगावाट रहेको बताउनुभयो । उहाँले २८२ आयोजना निर्माणका विभिन्न चरणमा रहेको र निर्माण सम्पन्न भएपछि १२ हजार मेगावाट विद्युत् उत्पादन गर्ने छ । यी आयोजना नेपाल विद्युत् प्राधिकरणकै सहायक कम्पनी र देशभित्रकै निजी क्षेत्रबाट निर्माणाधीन रहेको बताउनुभयो । उहाँले भन्नुभयो, “जलविद्युत्को तीव्रतर विकासले देशको समृद्धि र अर्थतन्त्रमा रूपान्तरण हुने प्रस्ट छ । अझै दृढ सङ्कल्पका साथ जलविद्युत् उत्पादनलाई निरन्तरता दिनु पर्छ ।”",
      "link": "https://gorkhapatraonline.com/news/156045",
      "image": "https://gorkhapatraonline.com/storage/media/275107/conversions/pharping-_hydropower-_ADHIKARI-KABIN00002-original-thumb.jpg"
    },
    {
      "slug": "156043",
      "title": "काठमाडौँमा ‘फायर हाइड्रेन्ट’ सञ्चालनमा",
      "timestamp": 1747958400000,
      "source": "gp",
      "content": "आगलागी नियन्त्रण, दैवी प्रकोप तथा विपत् व्यवस्थापनका लागि सहज र उपयोगी हुने ‘फायर हाइड्रेन्ट’ सञ्चालनमा आएको छ ।",
      "longContent": "काठमाडौँ, जेठ ९ गते । आगलागी नियन्त्रण, दैवी प्रकोप तथा विपत् व्यवस्थापनका लागि सहज र उपयोगी हुने ‘फायर हाइड्रेन्ट’ सञ्चालनमा आएको छ । मेलम्चीको पानी वितरणसँगै आगलागी नियन्त्रण, दैवी प्रकोप तथा विपत् व्यवस्थापनका लागि सहज र उपयोगी हुने भन्दै काठमाडौँ उपत्यकाका सडक किनारामा ‘फायर हाइड्रेन्ट’ ठड्याइएको थियो । ठड्याइएको पाँच वर्षपछि ‘फायर हाइड्रेन्ट’ सञ्चालनमा आएको हो । ‘फायर हाइड्रेन्ट’ सञ्चालनमा आएसँगै आगलागीका घटना भएमा दमकललाई पानी खोज्दै पानी भण्डारण केन्द्र र खोलातिर जानुपर्ने बाध्यताको अन्त्य हुने विश्वास गरिएको छ ।मेलम्ची खानेपानी आयोजना कार्यान्वयन निर्देशनालयका निर्देशक टीकाबहादुर चौधरीले राजधानीमा बढ्दै गएको आगलागीको जोखिमलाई ध्यान दिँदै पानी वितरण सञ्जालको निर्माणसँगै जडान गरिएको ‘फायर हाइड्रेन्ट’ सञ्चालनमा आएको जानकारी दिनुभयो । उहाँले भन्नुभयो, “काठमाडौँको चक्रपथभित्र रहेका ‘फायर हाइड्रेन्ट’ हरूको सफल  परीक्षण गरिएको छ । तिनीहरू दमकललाई पानी दिन तयारी अवस्थामा छन् । जुन बेला पनि सेवा लिन सकिन्छ ।” उहाँका अनुसार चक्रपथभित्र ३४८ वटा ‘फायर हाइड्रेन्ट’ जडान गरिएको छ । यी सबै ‘फायर हाइड्रेन्ट’ अहिले प्रयोग गर्न योग्य छन् । निर्देशक चौधरीले भन्नुभयो, “अहिले मेलम्ची खानेपानी आयोजनाबाट हरेक ठाउँमा चौबिसै घण्टा पानी वितरण नभई तालिका अनुसार वितरण भइरहेको हुनाले दमकललाई पानी चाहिएको क्षेत्र र समयमा यदि पानी वितरणको तालिका परेको छैन भने त्यस्तो अवस्थामा दमकलले महाराजगन्ज पानीपोखरीस्थित पानी वितरण नियन्त्रण कक्षमा फोन गर्नु पर्छ । फोन गरेको दस मिनेटभित्र सम्बन्धित ठाउँको ‘फायर हाइड्रेन्ट’ मा पानी प्रवाह भइहाल्छ । त्यहाँबाट दमकलले पानी लिएर आगलागीलगायतका विपत्मा काम गर्न सक्छ ।”मेलम्चीको पानी चौबिसै घण्टा वितरण सुरु भएमा जुनसुकै समयमा ‘फायर हाइड्रेन्ट’ बाट पानी भर्न सकिने उहाँले बताउनुभयो । उहाँका अनुसार काठमाडौँमा मेलम्चीको ५१ करोड लिटर पानी वितरण सुरु भइसकेपछि ‘फायर हाइड्रेन्ट’ हरूमा चौबिसै घण्टा पानी उपलब्ध हुने छ । अहिले मेलम्चीको १७ करोड लिटर पानी मात्र वितरण हुँदै आएको छ ।‘फायर हाइड्रेन्ट’ अन्तर्राष्ट्रिय रूपमै प्रभावकारीसहरी खानेपानी तथा सरसफाइ आयोजनाका निर्देशक राजेन्द्रप्रसाद सापकोटाले सहरी क्षेत्रमा आगलागीको जोखिम नियन्त्रण तथा व्यवस्थापनका लागि ‘फायर हाइड्रेन्ट’ प्रविधि अन्तर्राष्ट्रिय रूपमा नै प्रभावकारी रहेको बताउनुभयो । तापमानमा भइरहेको वृद्धि र आगलागीको जोखिम बढ्दै गइरहेको अहिलेको अवस्थामा काठमाडौँ जस्तो घाना बस्ती रहेको सहरमा ‘फायर हाइड्रेन्ट’ सञ्चालनमा आउनु खुसीको कुरा भएको उहाँको भनाइ छ ।‘फायर हाइड्रेन्ट’ लाई प्रयोगमा ल्याउनका लागि खानेपानी पाइपलाइनसँग जडान गर्नुका साथै मुखसमेत बन्द राख्नु पर्छ । आगलागी हुँदा दमकलले ‘फायर हाइड्रेन्ट’ मा पाइप जडान गरी पानी भर्न पाउँछ । आपत्कालीन अवस्थामा पानी भर्नका लागि ‘फायर हाइड्रेन्ट’ लाई ‘प्रेसरराइज’ गरी तयारी अवस्थामा राख्नु पर्छ । प्रयोग गर्न मिल्ने भएपछि आगलागीका समयमा दमकललाई पानी खोज्ने समस्या नरहने निर्देशक सापकोटाको भनाइ छ ।पालिकाहरूलाई प्रशिक्षणयसैबिच ‘फायर हाइड्रेन्ट’ प्रयोगबारे काठमाडौँ र ललितपुर महानगरपालिकालाई प्रशिक्षण दिइएको छ । काठमाडौँ उपत्यका खानेपानी व्यवस्थापन बोर्ड र मेलम्ची खानेपानी आयोजना कार्यान्वयन निर्देशनालयले बिहीबार पालिकाहरूलाई ‘फायर हाइड्रेन्ट’ प्रयोगबारे प्रशिक्षण दिइएको निर्देशनालयका निर्देशक चौधरीले जानकारी दिनुभयो ।",
      "link": "https://gorkhapatraonline.com/news/156043",
      "image": "https://gorkhapatraonline.com/storage/media/275102/conversions/Untitled-1-original-thumb.jpg"
    },
    {
      "slug": "156042",
      "title": "‘कुलिङ पिरियड’ हटाउन ‘लबिङ’",
      "timestamp": 1747958400000,
      "source": "gp",
      "content": "निजामती सेवाबाट अवकाश पाएपछि संवैधानिक एवं सरकारी नियुक्तिका लागि दुई वर्षको कुलिङ पिरियड राख्ने संसदीय समितिको प्रस्ताव हटाउन उच्च प्रशासकहरूले राजनीतिक लबिङ गरेका छन् ।",
      "longContent": "काठमाडौँ, जेठ ९ गते  । निजामती सेवाबाट अवकाश पाएपछि संवैधानिक एवं सरकारी नियुक्तिका लागि दुई वर्षको कुलिङ पिरियड राख्ने संसदीय समितिको प्रस्ताव हटाउन उच्च प्रशासकहरूले राजनीतिक लबिङ गरेका छन् । सङ्घीय निजामती सेवा विधेयकमा राज्य व्यवस्था तथा सुशासन समितिले तयार पारेको प्रतिवेदनमा भएको उक्त सहमति सच्याउन माग गर्दै मुख्य सचिव, संसद्का महासचिव तथा सरकारका विशिष्ट श्रेणीका कर्मचारीले राजनीतिक भेटघाट बढाएका हुन् । समितिले निजामती सेवाबाट अवकाश पाएको दुई वर्षसम्म संवैधानिक तथा सरकारी नियुक्ति लिन नमिल्ने गरी व्यवस्था गरेको छ । समितिको प्रतिवेदन तयार भइसके पनि प्रशासकको लबिङका कारण प्रतिनिधि सभामा पेस भएको छैन ।मुख्य सचिव एकनारायण अर्याल, संसद्का महासचिव पद्मप्रसाद पाण्डेयलगायतका विशिष्ट कर्मचारीको टोलीले बिहीबार प्रतिनिधि सभाका सभामुख देवराज घिमिरे र राष्ट्रिय सभाका अध्यक्ष नारायणप्रसाद दाहाललाई भेट गरेर आफ्ना धारणा सुनाएका छन् । यसअघि प्रशासकको टोलीले प्रधानमन्त्री केपी शर्मा ओली र सत्ता साझेदार दल नेपाली कांग्रेसका सभापति शेरबहादुर देउवालाई भेटेर ध्यानाकर्षण गराइसकेका छन् । घिमिरे र दाहालले समिति सभापति र सदस्यहरूसँग आवश्यक परामर्शको आश्वासन दिनुभएको छ । भेटपछि संसद्का महासचिव पाण्डेले कुलिङ पिरियडबारे नै ध्यानाकर्षण गराइएको बताउनुभयो । पाण्डेयले भन्नुभयो, “पदमा रहँदासम्म योग्य तर अवकाशपछि अयोग्य हुने गरी कानुन बन्न लागेको विषयमा ध्यानाकर्षण गरायौँ । संवैधानिक निकायमा नियुक्तिका लागि संविधान र तत्तत् कानुनमा अयोग्यताको व्यवस्था गर्नु पर्छ भनेर हामीले भन्यौँ । सम्बन्धित कानुनमा उल्लेख हुनुपर्ने विषय यसमा समावेश नगर्नका लागि हामीले ध्यानाकर्षण गराएका छौँ । त्यस्तो हुँदा संविधानविपरीत हुन्छ भनेर ध्यानाकर्षण गराएका छौँ ।” राज्य व्यवस्था तथा सुशासन समिति सभापति रामहरि खतिवडाले संसद्ले बनाएको कानुन संविधानविपरीत हो, होइन भन्ने निकाय फरक रहेको टिप्पणी गर्नुभयो । समितिले तयार पारेको मस्यौदा संविधानविपरीत हुने ध्यानाकर्षण पदाधिकारीलाई प्रशासकहरूले गरेसँगै प्रतिक्रिया दिँदै खतिवडाले भन्नुभयो, “समितिले सर्वसम्मत रूपमा कुलिङ पिरियडको विषयलाई प्रतिवेदनमा समावेश गरेको हो । समितिले कुनै गल्ती गरेमा फुल हाउसले सच्याउला । संविधानविपरीत बनेमा निक्र्योल गर्ने निकाय अरू नै छन् ।”प्रशासकको दबाबकै कारण कुलिङ पिरियडको व्यवस्था उपसमिति र समितिमा पटक पटक परिमार्जन भइसकेको छ । कांग्रेस सांसद दिलेन्द्र बडू नेतृत्वको उपसमितिले तयार पारेको प्रतिवेदनमा कूटनीतिक र न्यायाधीश नियुक्तिमा उक्त व्यवस्था लागु नहुने उल्लेख थियो तर प्रशासन समूहका कर्मचारीले समितिमै विरोध जनाएपछि निजामती र अन्य सरकारी सेवासमेत शब्द राखेर सबैका लागि समान व्यवस्था गरिएको थियो । सो व्यवस्था हटाउन अहिले मुख्य सचिवकै नेतृत्वमा लबिङ सुरु भएको हो । अवकाशलगत्तै स्वार्थ बाझिने जिम्मेवारीमा समेत जाने प्रचलन बढेको भन्दै विचाराधीन विधेयकमा कुलिङ पिरियडको व्यवस्था प्रस्ताव गरिएको थियो । सरकारले गरेको प्रस्तावमा पूर्वस्वीकृत लिएमा नियुक्ति लिन पाइने व्यवस्था थियो तर संसदीय समितिले दुई वर्षसम्म कुनै पनि नियुक्ति लिन नपाउने गरी प्रतिवेदन तयार पारेको थियो । विधेयकमा मुख्य विवाद रहेकामध्ये अवकाशको मोडालिटीमा पनि प्रशासकहरूले पुनः चासो देखाएका छन् । समितिले अन्तिम रूप दिइसकेको विषयमा नयाँ विषय समावेशको प्रयास भइरहेको समिति स्रोत बताउँछ । हालको अवकाश उमेरलाई ५८ बाट ६० वर्ष पुर्‍याउन सहमति भए पनि मोडालिटीमा फरक धारणा थिए । जसमा समितिले कानुन कार्यान्वयन आएको वर्ष ५८ र त्यसपछि क्रमशः एक/एक वर्षको अवधि राख्नेमा सहमति गरेको थियो । उक्त सहमतिलाई पनि परिमार्जनको प्रयासमा कर्मचारी रहेका छन् । राष्ट्रपतिबाट विधेयक प्रमाणीकरण भएको ३५ दिनपछि लागु हुने गरी व्यवस्था गर्ने पक्षमा प्रशासकको लबिङ छ । सो व्यवस्थासँगै कानुन कार्यान्वयनमा आएको वर्ष ५८ वर्षको उमेरहदमा अवकाशको व्यवस्थालाई ३५ दिनको अवधिबाट खण्डित गराउने उद्देश्यसहित अन्तिम प्रतिवेदन परिमार्जनको प्रयास भइरहेको समिति स्रोतको दाबी छ । उक्त अवधि राखेर ऐन कार्यान्वयनमा आएको आर्थिक वर्षमा अवकाशमा जाने कर्मचारीको पनि एक वर्ष अवधि लम्ब्याउने उद्देश्यमा प्रतिवेदन परिमार्जनको प्रयास भएको हो । उक्त व्यवस्था भएमा उमेरका कारणले अवकाशमा जान लागेका कर्मचारीको अवधि थप हुने छ । कर्मचारीको यो मागमा सरकारका तर्फबाट विधेयक छलफलको अख्तियारी पाउनुभएको शिक्षा विज्ञान तथा प्रविधिमन्त्री रघुजी पन्तको समेत सहमति छ ।",
      "link": "https://gorkhapatraonline.com/news/156042",
      "image": "https://gorkhapatraonline.com/storage/media/275101/conversions/nijamati-bidhek-original-thumb.jpg"
    }
  ]
}