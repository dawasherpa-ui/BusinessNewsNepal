{
  "date": "2026-01-02T21:41:34.267Z",
  "news": [
    {
      "slug": "186328",
      "title": "सुनचाँदीको मूल्यमा सामान्य वृद्धि",
      "timestamp": 1767312000000,
      "source": "gp",
      "content": "पछिल्ला केही दिनयता स्थानीय बजारमा सुनचाँदीको मूल्यमा सामान्य गिरावट आएकामा आज दुवै धातुको मोल केही बढेको छ ।",
      "longContent": "काठमाडौँ,  पुस १८ गते ।  पछिल्ला केही दिनयता स्थानीय बजारमा सुनचाँदीको मूल्यमा सामान्य गिरावट आएकामा आज दुवै धातुको मोल केही बढेको छ । आज छापावाल सुन प्रतितोला  दुई लाख ६२ हजार ५०० र त्यति नै चाँदीको मोल चार हजार ५२५ कायम भएको नेपाल सुनचाँदी व्यवसायी महासङ्घले जनाएको छ ।बिहीबार छापावाल सुनको मूल्य प्रतितोला दुई लाख ५९ हजार ६०० र त्यति नै चाँदीको मोल चार हजार ४१५ कायम भएको थियो । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ३७२ र त्यति नै चाँदी ७३ अमेरिकी डलरमा खरिदबिक्री भइरहेको छ । रासस",
      "link": "https://gorkhapatraonline.com/news/186328",
      "image": "https://gorkhapatraonline.com/storage/media/327709/conversions/_gold-original-thumb.jpg"
    },
    {
      "slug": "186293",
      "title": "यस्तो छ आजका लागि कृषिउपजको थोक मूल्य",
      "timestamp": 1767312000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, पुस १८  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठुलो (नेपाली) प्रतिकिलो रु १२०, गोलभेँडा ठुलो (भारतीय) प्रतिकिलो रु १२०, गोलभेँडा सानो (लोकल) प्रतिकिलो रु ९०, गोलभेँडा सानो (टनेल) प्रतिकिलो रु ९०, गोलभेँडा सानो (भारतीय) प्रतिकिलो रु १००, गोलभेँडा सानो (तराई) प्रतिकिलो रु १००, आलु रातो प्रतिकिलो रु ३२, आलु रातो (भारतीय) प्रतिकिलो रु २७, प्याज सुकेको (भारतीय) प्रतिकिलो रु ५५ रहेको छ । यस्तै, गाजर (लोकल) प्रतिकिलो रु ८०, गाजर (तराई) प्रतिकिलो  ७०, बन्दा (लोकल) प्रतिकिलो ४५, बन्दा (तराई) प्रतिकिलो रु ३५, बन्दा (नरिबल) प्रतिकिलो रु ४०, काउली स्थानीय प्रतिकिलो रु ७०, काउली स्थानीय (ज्यापू) प्रतिकिलो रु ८०, काउली तराई प्रतिकिलो रु ५५, रातो मूला प्रतिकिलो रु ४०, सेतो मूला (लोकल) प्रतिकिलो रु २५, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ६०, भन्टा डल्लो प्रतिकिलो रु ७०, मकै बोडी प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु ९०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो ९०, घिउ सिमी (राजमा) प्रतिकिलो १५०, टाटे सिमी प्रतिकिलो रु ७०, तिते करेला प्रतिकिलो रु ११०, लौका प्रतिकिलो रु ७०, परबर (तराई) प्रतिकिलो रु १६०, घिरौँला प्रतिकिलो रु ११०, फर्सी पाकेको प्रतिकिलो रु ४०, हरियो फर्सी (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ४०, सलगम प्रतिकिलो ९०, भिन्डी प्रतिकिलो ११०, सखरखण्ड प्रतिकिलो ८०, बरेला प्रतिकिलो रु ६०, पिँडालु प्रतिकिलो रु ९० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ५०, पालुङ्गो प्रतिकेजी रु ७०, चमसुर प्रतिकिलो रु ८०, तोरीको साग प्रतिकिलो रु ५०, मेथीको साग प्रतिकिलो रु १००, हरियो प्याज प्रतिकिलो रु ६०, बकुला प्रतिकिलो रु ११०, तरुल प्रतिकिलो रु ७०, च्याउ (कन्य) प्रतिकिलो रु १२०, च्याउ (डल्ले) प्रतिकिलो रु ३५० र कुरिलो प्रतिकिलो रु २,२०० निर्धारण गरिएको छ ।ब्रोकाउली प्रतिकिलो रु १२०, चुकुन्दर प्रतिकिलो रु ८०, रातो बन्दा प्रतिकिलो रु २००, जिरीको साग प्रतिकिलो रु १५०, गाँठकोभी प्रतिकिलो रु ८५, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु ९०, पुदिना प्रतिकिलो रु ५००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु २००, कागती प्रतिकिलो रु ९०, अनार प्रतिकिलो रु ३५०, सुन्तला (नेपाली) प्रतिकिलो रु ११०, तरबुजा हरियो प्रतिकिलो रु १००, मौसम प्रतिकिलो रु ११०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो रु ४०, निबुवा प्रतिकिलो रु ७०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, लप्सी प्रतिकिलो रु ७५, स्ट्रबेरी प्रतिकिलो रु ५००, किबी प्रतिकिलो रु ३५०, सरिफा प्रतिकिलो रु २०० र एभोकाडो प्रतिकिलो रु ३५० निर्धारण गरिएको छ यसैगरी, अमला प्रतिकिलो रु ७५, अदुवा प्रतिकिलो रु ८०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु ११०, खुर्सानी हरियो (बुलेट) प्रतिकिलो रु ११०, खुर्सानी हरियो (माछे) प्रतिकिलो रु १००, भेडे खुर्सानी प्रतिकिलो रु ९०, हरियो लसुन प्रतिकिलो रु ८०, हरियो धनियाँ प्रतिकिलो रु १२०, लसुन सुकेको (चाइनिज) प्रतिकिलो रु ५००, लसुन सुकेको (नेपाली) प्रतिकिलो रु २८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १८०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकिलो रु १,००० निर्धारण गरिएको छ ।  रासस",
      "link": "https://gorkhapatraonline.com/news/186293",
      "image": "https://gorkhapatraonline.com/storage/media/327603/conversions/adrhs-original-thumb.jpg"
    },
    {
      "slug": "186264",
      "title": "साढे पाँच अर्ब रुपियाँ बिमा दाबी भुक्तानी",
      "timestamp": 1767312000000,
      "source": "gp",
      "content": "गत भदौमा जेनजी आन्दोलनका क्रममा भएका भौतिक तथा अन्य क्षतिको साढे पाँच अर्ब रुपियाँ दाबी रकम बिमितलाई भुक्तानी गरिएको छ । क्षतिको निर्जीवन बिमा कम्पनीमा परेका तीन हजार ३१६ वटा बिमा दाबीको करिब २३ अर्ब ४७ करोड रुपियाँ दाबी रकममध्ये हालसम्ममा अग्रिम भुक्तानीसमेत गरी करिब पाँच अर्ब ४८ करोड २५ लाख बिमितलाई भुक्तानी गरिएको नेपाल बिमा प्राधिकरणले जनाएको छ ।",
      "longContent": "गोरखापत्र समाचारदाताकाठमाडौँ, पुस १८ गते । गत भदौमा जेनजी आन्दोलनका क्रममा भएका भौतिक तथा अन्य क्षतिको साढे पाँच अर्ब रुपियाँ दाबी रकम बिमितलाई भुक्तानी गरिएको छ । क्षतिको निर्जीवन बिमा कम्पनीमा परेका तीन हजार ३१६ वटा बिमा दाबीको करिब २३ अर्ब ४७ करोड रुपियाँ दाबी रकममध्ये हालसम्ममा अग्रिम भुक्तानीसमेत गरी करिब पाँच अर्ब ४८ करोड २५ लाख बिमितलाई भुक्तानी गरिएको नेपाल बिमा प्राधिकरणले जनाएको छ ।प्राधिकरणमा १४ निर्जीवन बिमा कम्पनी र चार लघु निर्जीवन बिमा कम्पनीबाट प्राप्त अद्यावधिक तथ्याङ्क अनुसार अग्रिम भुक्तानीसमेत गरी भुक्तानी भएको कुल दाबी रकममध्ये सम्पत्ति बिमातर्फ ७१२ वटा बिमा दाबीको करिब १९ अर्ब पाँच करोडमध्ये करिब तीन अर्ब ९३ करोड ५९ लाख र मोटर बिमातर्फ दुई हजार ३२१ वटा बिमा दाबीको करिब तीन अर्ब ४६ करोड १६ लाखमध्ये करिब एक अर्ब ३९ करोड २५ लाख रुपियाँ भुक्तानी भएको छ ।यसै गरी इन्जिनियरिङ तथा ठेक्का जोखिम बिमातर्फ २२६ वटा बिमा दाबीको करिब ५५ करोड ३९ लाखमध्ये करिब आठ करोड ३६ लाख, परिवहन बिमातर्फ १२ वटा बिमा दाबीको करिब एक करोड ६९ लाखमध्ये करिब एक करोड ५५ लाख र अन्य बिमातर्फ ४५ वटा बिमा दाबीको करिब ३८ करोड ४० लाखमध्ये करिब पाँच करोड रुपियाँ अग्रिम भुक्तानीसमेत गरी दाबी रकम भुक्तानी भएको प्राधिकरणले जनाएको छ ।पुनर्बिमाको करिब तीन अर्ब दुई करोड भुक्तानीजेनजी आन्दोलनका क्रममा भएका भौतिक तथा अन्य क्षतिको बिमा दाबी भुक्तानीका लागि नेपाल पुनर्बिमा कम्पनीले निर्जीवन बिमा कम्पनीहरूलाई करिब तीन अर्ब दुई करोड अग्रिम भुक्तानीसहित पुनर्बिमा दाबी भुक्तानी गरेको छ ।नेपाल पुनर्बिमा कम्पनीमा विभिन्न १४ निर्जीवन बिमा कम्पनीबाट परेका दुई हजार ८६३ वटा पुनर्बिमा दाबीको कुल दाबी रकम करिब १६ अर्ब ६२ करोड ६६ लाख रुपियाँ रहेको प्राधिकरणले जनाएको छ ।बाढीपहिरोको १९ करोड ६४ लाखगत असोज १८ गतेयताको अविरल वर्षा तथा बाढीपहिरोका कारण भएको भौतिक तथा अन्य क्षतिको हालसम्ममा १९ करोड ६४ लाख रुपियाँ बिमितलाई भुक्तानी भएको छ ।निर्जीवन बिमा कम्पनीमा परेका ७९९ वटा प्रारम्भिक बिमा दाबीको करिब चार अर्ब १९ करोड प्रारम्भिक दाबी रकममध्ये हालसम्ममा २०९ वटा दाबीको उक्त रकम भुक्तानी भएको प्राधिकरणले जनाएको छ ।विभिन्न १३ निर्जीवन बिमा कम्पनी र दुई लघु निर्जीवन बिमा कम्पनीबाट प्राप्त अद्यावधिक तथ्याङ्क अनुसार निर्जीवन बिमा कम्पनीबाट सम्पत्ति बिमातर्फ ४१९ वटा प्रारम्भिक दाबीको प्रारम्भिक दाबी रकम करिब तीन अर्ब ५८ करोड ५४ लाखमध्ये ५३ वटा बिमा दाबीको १६ करोड ४४ लाख रुपियाँ र इन्जिनियरिङ तथा ठेक्का जोखिम बिमातर्फ १०७ वटा बिमा दाबीको करिब ५२ करोड ३० लाखमध्ये नौ वटा दाबीको करिब एक करोड ४० लाख भुक्तानी भएको छ ।यसै गरी कृषि तथा बाली बिमातर्फ २१७ वटा प्रारम्भिक बिमा दाबीको करिब चार करोड १७ लाख प्रारम्भिक बिमा दाबीमध्ये १२७ वटा दाबीको करिब ५० लाख, मोटर बिमा (निजी) तर्फ ४० वटा दाबीको करिब दुई करोड ८२ लाख दाबी रकममध्ये १७ वटा दाबीको करिब एक करोड २७ लाख र सामुद्रिक बिमातर्फ चार वटा प्रारम्भिक बिमा दाबीको करिब १० लाख ६५ हजार प्रारम्भिक बिमा दाबी रकममध्ये तीन वटा दाबीको करिब तीन लाख २७ हजार दाबी रकम बिमितलाई भुक्तानी भएको छ ।यस्तै मोटर बिमा (सार्वजनिक) तर्फ १० वटा दाबीको करिब एक करोड १९ लाख र लघुबिमातर्फ दुई वटा प्रारम्भिक दाबीको करिब १२ लाख रुपियाँ प्रारम्भिक बिमा दाबी रकम भुक्तानी हुन बाँकी रहेको छ ।",
      "link": "https://gorkhapatraonline.com/news/186264",
      "image": "https://gorkhapatraonline.com/storage/media/327564/conversions/hotel-and-business-on-fire_sagar_SGR4421-original-thumb.jpg"
    },
    {
      "slug": "186262",
      "title": "जङ्गली जनावरबाट जोगाउन च्याउ खेती",
      "timestamp": 1767312000000,
      "source": "gp",
      "content": "जङ्गली जनावर बँदेल र बाँदरले अन्नबाली सखाप पारेर हैरान भएका किसानलाई च्याउ खेती वरदान हुने सम्भावना देखिएको छ ।   पछिल्ला वर्षमा व्यावसायिक रूपमा च्याउ खेतीतर्फ किसानको आकर्षण बढ्दै गएको कृषि ज्ञान केन्द्र डडेलधुराले जनाएको छ । डडेलधुरामा उत्पादित च्याउ सुदूरपश्चिमका पहाडी जिल्लासँगै तराईका जिल्ला कैलाली, कञ्चनपुरमा निर्यात गरिँदा किसानले मनग्गे आम्दानी गर्न सफल भएका छन् ।",
      "longContent": "अमरगढी समाचारदाताडडेलधुरा, पुस १८ गते ।  जङ्गली जनावर बँदेल र बाँदरले अन्नबाली सखाप पारेर हैरान भएका किसानलाई च्याउ खेती वरदान हुने सम्भावना देखिएको छ । पछिल्ला वर्षमा व्यावसायिक रूपमा च्याउ खेतीतर्फ किसानको आकर्षण बढ्दै गएको कृषि ज्ञान केन्द्र डडेलधुराले जनाएको छ । डडेलधुरामा उत्पादित च्याउ सुदूरपश्चिमका पहाडी जिल्लासँगै तराईका जिल्ला कैलाली, कञ्चनपुरमा निर्यात गरिँदा किसानले मनग्गे आम्दानी गर्न सफल भएका छन् । जिल्ला समन्वय समितिका प्रमुख गगनसिंह भण्डारीले आफूले च्याउ खेतीबारे बुझेको बताउँदै जङ्गली जनावरले सताएका किसानका लागि च्याउ खेती राम्रो सम्भावना भएको उल्लेख गर्नुभयो । थोरै जमिनमा टनेल निर्माण गरी राम्रो उत्पादनसँगै मनग्गे आम्दानी गर्न सकिने भएकाले जङ्गली जनावरको हैरानीबाट समेत किसानले मुक्ति पाउने उहाँको भनाइ छ ।  हाल नेपालका ७० जिल्लामा च्याउको व्यावसायिक खेती गरिँदै आएको र वार्षिक १४ हजार मेट्रिक टन उत्पादन हुने गरेको तथ्याङ्क रहेको उहाँले बताउनुभयो ।केही वर्षयता डडेलधुराका ११ किसानले च्याउको व्यावसायिक उत्पादन गर्दै आएको कृषि ज्ञान केन्द्र प्रमुख नरेन्द्र पनेरूले जानकारी दिनुभयो । उहाँका अनुसार डडेलधुरामा वार्षिक छ हजार सात सय किलोग्राम च्याउ उत्पादन हुने गरेको छ । बजारको समस्या नहुने भएकाले च्याउ खेतीतर्फ किसानको आकर्षण बढ्दै गएको उहाँले बताउनुभयो । प्रतिकेजी चार सय रुपियाँसम्म किसानले पाउने भएकाले आम्दानीको राम्रो स्रोत च्याउ बन्दै गएको उहाँको भनाइ छ । हाल डडेलधुरामा ठुलो मात्रामा कन्ये प्रजाति र केही मात्रामा सिताके प्रजातिको च्याउ उत्पादन भइरहेको उहाँले जानकारी दिनुभयो ।",
      "link": "https://gorkhapatraonline.com/news/186262",
      "image": "https://gorkhapatraonline.com/storage/media/327561/conversions/chyau-kheti-original-thumb.jpg"
    },
    {
      "slug": "186261",
      "title": "आन्तरिक राजस्वको काम स्थानीय तहबाट",
      "timestamp": 1767312000000,
      "source": "gp",
      "content": "आन्तरिक राजस्व कार्यालयले दिने सेवा बिहीबारदेखि स्थानीय तहबाट सुरु भएको छ । बिहीबार टीकापुर नगरपालिकाबाट स्थायी लेखा नम्बर जारी गरी सेवा सुरु गरिएको हो । यसअघि आन्तरिक राजस्व कार्यालय करदाता सेवा कार्यालय लम्कीले दिइरहेको सेवा अब टीकापुर नगरपालिकाको आन्तरिक राजस्व शाखाबाट दिइने छ ।",
      "longContent": "टीकापुर समाचारदाताटीकापुर, पुस १८ गते । आन्तरिक राजस्व कार्यालयले दिने सेवा बिहीबारदेखि स्थानीय तहबाट सुरु भएको छ । बिहीबार टीकापुर नगरपालिकाबाट स्थायी लेखा नम्बर जारी गरी सेवा सुरु गरिएको हो । यसअघि आन्तरिक राजस्व कार्यालय करदाता सेवा कार्यालय लम्कीले दिइरहेको सेवा अब टीकापुर नगरपालिकाको आन्तरिक राजस्व शाखाबाट दिइने छ । स्थायी लेखा नम्बर जारी गर्ने टीकापुर नगरपालिका सुदूरपश्चिममा पहिलो पालिका भएको छ । पहिले धनगढी पुगेर गर्ने काम करदाता सेवा कार्यालय लम्कीसम्म आएको र त्यो सेवा अब स्थानीय तहमा आउँदा नागरिकलाई धेरै सजिलो भएको स्थानीय व्यापारी नारायण न्यौपानेले बताउनुभयो ।सेवाको सुरुवात गर्दै टीकापुर नगरपालिकाका प्रमुख रामलाल डगौरा थारूले लम्कीमा पुगेर घन्टौँ लाइन लाग्नुपर्ने अवस्था अन्त्य भएको र यहाँका व्यवसायी, संस्था र व्यक्तिलाई सहज हुने बताउनुभयो । मङ्सिर २८ देखि एक हप्ताको तालिम दिएर व्यक्तिगत र व्यावसायिक स्थायी लेखा नम्बर जारी गर्न र संशोधन गर्न सिकाइएको र त्यही अनुसार पहिलो दिन दुई वटा स्थायी लेखा नम्बर जारी गरेको नगरपालिकाको राजस्व शाखाका कर्मचारी वृन्दा उपाध्यायले बताउनुभयो ।आन्तरिक राजस्व कार्यालय धनगढीका प्रमुख अधिकृत भीमप्रसाद काफ्लेले अब सेवाग्राहीले नजिक सेवा पाउने तथा स्थानीय तह र सङ्घीय सरकारको राजस्व पनि बढ्ने गरी प्रशासनिक र वित्तीय सङ्घीयता कार्यान्वयन भएको उल्लेख गर्नुभयो ।प्रमुख प्रशासकीय अधिकृत सुमन धितालले नागरिकलाई सेवा पुग्ने भएकाले भएको स्रोतसाधनको उच्च प्रयोग गर्दै स्थानीय तहले सेवा दिन लागेको बताउनुभयो । करदाता सेवा कार्यालय खारेज गरी सो काम स्थानीय तहबाटै गर्ने नेपाल सरकारको २०८२ कात्तिक १७ गतेको निर्णय अनुसार आन्तरिक राजस्वको काम स्थानीय तहबाट सुरु गरिएको हो ।",
      "link": "https://gorkhapatraonline.com/news/186261",
      "image": "https://gorkhapatraonline.com/storage/media/327560/conversions/Tikapur-आन्तरिक-राजश्व-कार्यालयबाट-टीकापुर-नगरपालिकालाई-सेवा-हस्तान्तरण-original-thumb.jpg"
    },
    {
      "slug": "186258",
      "title": "भेटिन्छ विषादी हुँदैन कारबाही",
      "timestamp": 1767312000000,
      "source": "gp",
      "content": "सरकारी निकायबिच समन्वय नहुँदा तरकारीमा प्रयोग हुने विषादी परीक्षणको प्रभावकारी परिणाम आउन सकेको छैन । कृषि तथा पशुपन्छी विकास मन्त्रालय अन्तर्गत रहेको केन्द्रीय कृषि प्रयोगशालाले केही निश्चित समूहका विषादी तरकारीमा भए वा नभएको परीक्षण गर्ने गरेको छ तर त्यसको नतिजा हेर्दा प्रभाव देखाउन नभएर दबाबमा गरिएको स्पष्ट बुझ्न सकिन्छ । जसको प्रत्यक्ष मारमा आमउपभोक्ता परेका छन् ।",
      "longContent": "काठमाडौँ, पुस १८ गते । सरकारी निकायबिच समन्वय नहुँदा तरकारीमा प्रयोग हुने विषादी परीक्षणको प्रभावकारी परिणाम आउन सकेको छैन । कृषि तथा पशुपन्छी विकास मन्त्रालय अन्तर्गत रहेको केन्द्रीय कृषि प्रयोगशालाले केही निश्चित समूहका विषादी तरकारीमा भए वा नभएको परीक्षण गर्ने गरेको छ तर त्यसको नतिजा हेर्दा प्रभाव देखाउन नभएर दबाबमा गरिएको स्पष्ट बुझ्न सकिन्छ । जसको प्रत्यक्ष मारमा आमउपभोक्ता परेका छन् ।सो प्रयोगशाला अन्तर्गत काठमाडौँको कालीमाटी तरकारी बजारमा रहेको विषादी अवशेष द्रुत विश्लेषण एकाइले देशभरबाट आउने तरकारीमध्ये केहीको नमुना लिएर अर्गानोफस्फेट र कार्बामेन्ट दुई समूहका विषादी तरकारीमा प्रयोग भए/नभएको परीक्षण गर्दै आएको छ । परीक्षणका लागि लिएका नमुनामध्ये केहीमा खान अयोग्य वा उच्च विषादी भेटियो भने तरकारी नष्ट गर्ने त छँदै छ । त्यस्तो तरकारी कहाँ उत्पादन भएर कुन बजार, पसल र उपभोक्तासम्म आएकोबारे स्पष्ट जानकारी दिने जिम्मेवारी कालीमाटीका हकमा कृषि मन्त्रालय अन्तर्गतको कालीमाटी फलफूल तथा तरकारी बजार विकास समितिको हो । समितिका कार्यकारी निर्देशक प्रद्युम्नराज पाण्डेले कालीमाटी बजारमा भित्रिएका तरकारीमा विषादी परीक्षण गर्दा उच्च देखियो भने तुरुन्तै तरकारी नष्ट गर्ने र पसलेमार्फत तरकारी उत्पादक किसानको विवरण लिएर कारबाही प्रक्रिया अगाडि बढाउन सम्बन्धित कृषि विकास कार्यालयलाई पत्राचार गर्ने गरेको बताउनुभयो । कृषि कार्यालयमा पत्र पठाउँदा उपलब्ध भएसम्म किसानको नाम, फार्मको नाम र सम्पर्क नम्बरसहित परीक्षण गर्दा भेटिएको विषादीको मात्रा उल्लेख गरेर आवश्यक कारबाही प्रक्रिया अगाडि बढाउन पत्रमार्फत आग्रह गर्ने गरेको पनि उहाँले जानकारी दिनुभयो । समितिका अनुसार कालीमाटीमा पुस ८ गते काठमाडौँको नागार्जुन नगरपालिका र ११ गते काठमाडौँकै चन्द्रागिरि नगरपालिकाबाट आएको रायोको सागमा उच्च विषादी भेटिएपछि सम्बन्धित पालिकाका किसानलाई आवश्यक कारबाहीका लागि ललितपुर कृषि विकास कार्यालयमा पत्राचार गरिएको छ । ललितपुर कृषि विकास कार्यालयले कालीमाटी फलफूल तथा तरकारी बजार विकास समितिबाट पछिल्लो पटक काठमाडौँको दुई स्थानमा उत्पादित रायोको सागमा उच्च विषादी भेटिएको जानकारीसहितको पत्र प्राप्त चाहिँ भएको तर त्यसबारेमा कुनै कदम नचालेको जनाएको छ । सो कार्यालयका सूचना अधिकारी क्रान्ति राईले कालीमाटी समितिबाट तरकारीमा उच्च विषादी भेटिएको भनेर आएको पत्रको कुनै कारबाही अगाडि नबढेको स्वीकार गर्नुभयो । उहाँले भन्नुभयो, “समितिले पठाएको पत्रका आधारमा मात्रै सम्बन्धित किसानको फार्म ट्र्याकिङ गरेर खोज्ने काम सहज देखिएन, एउटाको नाम पठाएको हुन्छ, खोज्दा १० जनासम्मको नाम जुध्छ । त्यसकारण पछिल्लो समयमा कार्यालयले पत्रको कारबाहीमा पछाडि लाग्न छोडेको छ ।” यस्तै धादिङ कृषि विकास कार्यालयका सूचना अधिकारी जयराम अधिकारीले तरकारीमा उच्च विषादी भेटिएपछि आउने पत्रका आधारमा कारबाही गर्न नसकेको स्वीकार गर्नुभयो । उहाँका अनुसार धादिङमा उत्पादन भएको तरकारी एउटा सहकारीमा सङ्कलन भएर कालीमाटी बजारमा जान्छ भने अर्को किसानबाट सिधै कालीमाटी बजारका व्यापारीसम्म पुग्छ । किसानबाट सिधै व्यापारीसम्म पुग्ने तरकारीमा विषादी भेटियो भने पहिचान गरेर सचेत गराउने गरेको तर सहकारीमार्फत सङ्कलन भएर जाने तरकारी कसको भन्ने पत्ता लगाउनै गाह्रो हुने भएकाले हेरेर मात्रै छोड्ने गरेको सूचना अधिकारी जयरामले स्वीकार गर्नुभयो ।व्यावसायिक रूपमा तरकारी उत्पादन गर्ने किसानलाई विषादी प्रयोगबारे चेतना कम नभएको दाबी गर्दै उहाँले भन्नुभयो, “व्यावसायिक किसानलाई तरकारीमा कुन र कति विषादी प्रयोग गर्ने ? विषादी प्रयोग गरेको कति दिनमा तरकारी टिपेर बजार पठाउने ? भन्ने सबै जानकारी छ तर उहाँहरूको छोटो समयमा धेरै कमाउने महत्वाकाङ्क्षा राख्नुहुन्छ अनि यस्ता समस्या आउँछन् ।”  केन्द्रीय कृषि प्रयोगशाला अन्तर्गतका प्रयोगशालाले विषादी अवशेष द्रुत विश्लेषण एकाइ (आरबिपिआर) विधिबाट कालीमाटीसहित देशका १२ स्थानमा तरकारीमा कार्बामेन्ट र अर्गानोफस्फेट समूहका विषादी परीक्षण गर्छ । सो प्रयोगशालाका अनुसार चालु आव २०८२/८३ को मङ्सिरसम्म देशभरका १२ वटा प्रयोगशालामार्फत १३ हजार ९३२ नमुना परीक्षण गराउँदा ८२ वटा खान अयोग्य वा उच्च विषादी भेटिएको छ । सो अवधिमा काठमाडौँको प्रयोगशालाले एक हजार ९७२ नमुना परीक्षण गर्दा २० वटामा उच्च विषादी भेटिएको केन्द्रीय कृषि प्रयोगशालाका प्रमुख डा. शान्ता कार्कीले जानकारी दिनुभयो । उहाँका अनुसार सो अवधिमा कास्कीमा एक हजार ३१० नमुना परीक्षण गर्दा २१ वटामा खान नहुने विषादी भेटिएको छ भने दुई वटा केही दिन पर्खेर पुनः परीक्षण गरेर मात्रै खानयोग्य भए खाने मिल्ने भनिएको छ । यस्तै नवलपरासी (कावासोती) मा रहेको एकाइमा ७६४ नमुना परीक्षण गरिएकामा १२ वटामा खान नहुने विषादी भेटिएको छ भने १० वटामा केही दिन पर्खेर पुनः परीक्षण गर्दा योग्य भए खान मिल्ने विषादीको मात्रा भेटिएको छ । त्यसै गरी कैलालीको अत्तरियामा एक हजार २९८ वटा परीक्षण गर्दा नौ वटामा उच्च विषादी भेटिएको छ । बाँकेको नेपालगन्जमा पाँच, धनुषाको ढल्केबरमा चार, झापाको बिर्तामोडमा तीन, सुर्खेतको वीरेन्द्रनगरमा दुई र सुनसरीको धरान, सर्लाहीको लालबन्दी, सिन्धुलीको सिन्धुलीमाडी, रुपन्देहीको बुटवलको प्रयोगशालामा एक/एक नमुनामा उच्च विषादी भेटिएको केन्द्रीय प्रयोगशालाले जनाएको छ ।",
      "link": "https://gorkhapatraonline.com/news/186258",
      "image": "https://gorkhapatraonline.com/storage/media/327557/conversions/Bisadi-tarkari-original-thumb.jpg"
    },
    {
      "slug": "186257",
      "title": "राजनीतिक उथलपुथलपछि पनि बढे पर्यटक",
      "timestamp": 1767312000000,
      "source": "gp",
      "content": "गत भदौको जेनजी आन्दोलनका कारण नेपाल भित्रने पर्यटक घट्न सक्ने अनुमानविपरीत विदेशी पर्यटकको सङ्ख्या भने बढेको छ ।  नेपाल पर्यटन बोर्डले बिहीबार सार्वजनिक गरेको पर्यटक आगमनसम्बन्धी विश्लेषणात्मक तथ्याङ्क अनुसार सन् २०२५ मा ११ लाख ५८ हजार ४५९ विदेशी पर्यटकले नेपाल भ्रमण गरेका छन् । जुन त्यसअघिको सन् २०२४ को तुलनामा करिब ११ हजारले बढी हो । सो वर्ष ११ लाख ४७ हजार ५४८ विदेशी पर्यटक नेपाल भित्रिएका थिए ।",
      "longContent": "गोरखापत्र समाचारदाताकाठमाडौँ, पुस १८ गते । गत भदौको जेनजी आन्दोलनका कारण नेपाल भित्रने पर्यटक घट्न सक्ने अनुमानविपरीत विदेशी पर्यटकको सङ्ख्या भने बढेको छ ।नेपाल पर्यटन बोर्डले बिहीबार सार्वजनिक गरेको पर्यटक आगमनसम्बन्धी विश्लेषणात्मक तथ्याङ्क अनुसार सन् २०२५ मा ११ लाख ५८ हजार ४५९ विदेशी पर्यटकले नेपाल भ्रमण गरेका छन् । जुन त्यसअघिको सन् २०२४ को तुलनामा करिब ११ हजारले बढी हो । सो वर्ष ११ लाख ४७ हजार ५४८ विदेशी पर्यटक नेपाल भित्रिएका थिए । रोचक तथ्याङ्क के छ भने जेनजी आन्दोलनपछि नेपाल भित्रिने पर्यटक अघिल्लो वर्षको तुलनामा उल्लेख्य रूपमा बढेका छन् । जेनजी आन्दोलन भएको सेप्टेम्बरपछिका तीन महिनामा पर्यटक आगमन बढेको बोर्डको तथ्याङ्कले देखाउँछ ।  बोर्डका अनुसार अक्टोबरमा एक लाख २८ हजार ४४३ पर्यटक भित्रिएका थिए जबकि त्यसअघि २०२४ को अक्टोबरमा एक लाख २४ हजार ३९३ पर्यटक नेपाल आएका थिए । त्यस्तै नोभेम्बरमा एक लाख १६ हजार ५५३ पर्यटक भित्रिँदा २०२४ को नोभेम्बरमा एक लाख १४ हजार ४९६ जना नेपाल आएको तथ्याङ्क छ । डिसेम्बरमा पनि पर्यटकको सङ्ख्या त्यसअघिको वर्षको तुलनामा बढेको छ । गत डिसेम्बरमा ९८ हजार १९० पर्यटक नेपाल आएकोमा सन् २०२४ को सोही महिनामा ९२ हजार मात्रै आएका थिए ।पछिल्ला केही वर्षयता नेपाल भित्रिने समग्र पर्यटकको सङ्ख्या पनि निरन्तर वृद्धि देखिन्छ । सन् २०२३ मा १० लाख १४ हजार ८८२ पर्यटक नेपाल आएकोमा सन् २०२४ मा एक लाख ४० हजारभन्दा बढी पर्यटकको सङ्ख्या बढेको तथ्याङ्कले देखाउँछ । नेपाल घुम्नेमा भारतीय बढीनेपाल भ्रमणमा आउनेमा सबैभन्दा धेरै भारतीय पर्यटक रहेका छन् । बोर्डका अनुसार सन् २०२५ मा दुई लाख ९२ हजार भारतीय पर्यटक नेपाल भ्रमणमा आएका छन् । यो त्रिभुवन अन्तर्राष्ट्रिय विमानस्थल हुँदै नेपाल आउने पर्यटकको मात्र सङ्ख्या हो । भारतपछि सबैभन्दा धेरै संयुक्त राज्य अमेरिकाका पर्यटकले नेपाल भ्रमण गरेका छन् । गत वर्ष एक लाख १२ हजार ३१६ अमेरिकी पर्यटक नेपाल आएको बोर्डले जनाएको छ । त्यसअघि सन् २०२४ मा एक लाख ११ हजार २१७ अमेरिकी पर्यटक नेपाल आएका थिए । अमेरिकापछि धेरै पर्यटक आउने सूचीमा चीन रहेको छ । बोर्डका अनुसार ९५ हजार ४८० चिनियाँ पर्यटकले नेपाल भ्रमण गरेका थिए । त्यसपछि ५७ हजार ५४५ जना बङ्गलादेशका पर्यटक नेपाल आएका छन् । एसियाली मुलुकमध्ये थाइल्यान्ड, जापान, दक्षिण कोरिया, मलेसियाबाट पनि नेपालमा उल्लेख्य सङ्ख्यामा पर्यटक आएको तथ्याङ्कले देखाउँछ । युरोपेली मुलुकबाट नेपाल भ्रमणमा आउने पर्यटकको सङ्ख्या सन् २०२४ को तुलनामा सात हजारले बढेर सन् २०२५ मा दुई लाख २१ हजार पुगेको छ । युरोेपेली मुलुकमध्ये संयुक्त अधिराज्यबाट ५८ हजार ६८४ पर्यटक नेपाल आएका छन् । त्यसपछि जर्मनी, फ्रान्स, रसिया, इटाली, स्पेनलगायत मुलुक रहेका छन् । आसियान क्षेत्रमा अस्टे«ेलियाबाट आउने पर्यटक पनि बढेका छन् । सन् २०२४ को तुलनामा पाँच हजार बढेर ४९ हजार ३५७ जना अस्टे«लियाका पर्यटकले नेपाल भ्रमण गरेको बोर्डको तथ्याङ्क छ । अफ्रिकाबाट नेपाल घुम्न आउनेको सङ्ख्या भने सामान्य घटेको छ । सन् २०२५ मा चार हजार ३२० जना अफ्रिका महादेशका पर्यटक नेपाल भ्रमण आएका छन् । त्यसअघि सन् २०२४ मा चार हजार ४५६ पर्यटक नेपाल आएका थिए । मध्यपूर्वको चासोमा नेपालपहिले खासै नेपाललाई गन्तव्य नबनाउने मध्यपूर्वका पर्यटकको रोजाइमा नेपाल पनि पर्न थालेको तथ्याङ्कले देखाउँछ । पछिल्लो समय पदयात्रा तथा हिमाल आरोहणमा समेत सो क्षेत्रका पर्यटकको चासो बढ्न थालेपछि त्यसको लाभ नेपालले पाएको छ । बोर्डका अनुसार सन् २०२५ मा २० हजार पाँच सय जना सो क्षेत्रका पर्यटक नेपाल आएका छन् जबकि सन् २०२४ मा १६ हजार छ सय जना सो क्षेत्रका पर्यटक नेपाल आएका थिए । मध्यपूर्व क्षेत्रमध्ये सबैभन्दा धेरै इजरायलबाट ११ हजार आठ सय पर्यटक आएका छन् । त्यसपछि टर्की, संयुक्त अरब इमिरेट्स, साउदी अरबलगायतका मुलुकका छन् ।",
      "link": "https://gorkhapatraonline.com/news/186257",
      "image": "https://gorkhapatraonline.com/storage/media/327556/conversions/2111-original-thumb.jpg"
    },
    {
      "slug": "186256",
      "title": "क्रिप्टो कारोबारमा युवा संलग्नता बढी",
      "timestamp": 1767312000000,
      "source": "gp",
      "content": "कानुनी प्रतिबन्ध हुँदाहुँदै पनि नेपालमा प्रविधि प्रयोगमार्फत अभौतिक सम्पत्तिको कारोबार गर्ने क्रम व्यापक भएको नेपाल राष्ट्र बैङ्कको एक अध्ययन प्रतिवेदनले औँल्याएको छ । नेपालमा अभौतिक सम्पत्ति कारोबारबारे राष्ट्र बैङ्कको वित्तीय जानकारी एकाइले सार्वजनिक गरेको रणनीतिक विश्लेषण प्रतिवेदनले क्रिप्टोकरेन्सी जस्ता अभौतिक सम्पत्तिको कारोबारमा युवापुस्ता धेरै संलग्न रहेको औँल्याएको छ ।",
      "longContent": "गोरखापत्र समाचारदाताकाठमाडौँ, पुस १८ गते । कानुनी प्रतिबन्ध हुँदाहुँदै पनि नेपालमा प्रविधि प्रयोगमार्फत अभौतिक सम्पत्तिको कारोबार गर्ने क्रम व्यापक भएको नेपाल राष्ट्र बैङ्कको एक अध्ययन प्रतिवेदनले औँल्याएको छ । नेपालमा अभौतिक सम्पत्ति कारोबारबारे राष्ट्र बैङ्कको वित्तीय जानकारी एकाइले सार्वजनिक गरेको रणनीतिक विश्लेषण प्रतिवेदनले क्रिप्टोकरेन्सी जस्ता अभौतिक सम्पत्तिको कारोबारमा युवापुस्ता धेरै संलग्न रहेको औँल्याएको छ ।प्रतिवेदन अनुसार पछिल्ला चार वर्षमा अभौतिक सम्पत्ति कारोबार भएकोबारे कुल ६५८ वटा कारोबारको जानकारी प्राप्त भएको छ । सन् २०२१ मा १३ वटा कारोबार रिपोर्ट भएकामा २०२२ मा १७३ पुगेका छन् भने सन् २०२४ मा २५२ वटा यस्ता कारोबार घटना रिपोर्ट भएको देखिएको छ । सन् २०२५ को मध्य जुलाईसम्म ८२ वटा यस्ता घटना रेकर्ड भएको छ । प्रतिवेदनले अवैध अभौतिक सम्पत्ति कारोबारमा २१ देखि ४० वर्ष उमेर समूहका व्यक्तिको संलग्नता बढी देखिएको छ । अभौतिक सम्पत्तिको कारोबारपछिको भुक्तानी वाणिज्य बैङ्कमार्फत नै बढी हुने गरेका कारण यस्तो शङ्कास्पद कारोबारको रिपोर्ट पनि वाणिज्य बैङ्कहरूबाट सबैभन्दा धेरै प्राप्त भएको प्रतिवेदनमा उल्लेख छ । प्रतिवेदन अनुसार अध्ययन सन् २०२१ जनवरी १ देखि २०२५ जुलाई १५ सम्म वाणिज्य बैङ्कहरूबाट छ सय वटा शङ्कास्पद कारोबार रिपोर्ट राष्ट्र बैङ्कमा प्राप्त भएका थिए । त्यसपछि विकास बैङ्कबाट ४८ वटा उजुरी विकास बैङ्कबाट प्राप्त भएका छन् ।  प्रतिवेदनले विशेष गरी युवापुस्ताका विद्यार्थी यस्तो कारोबारमा बढी संलग्न रहेको पाइएको औँल्याएको छ । प्रतिवेदन अनुसार शङ्कास्पद कारोबारमा संलग्नमध्ये २१ देखि ४० वर्षका युवाको हिस्सा ९२ प्रतिशत छ । अझ २६ देखि ३० वर्षसम्मका मात्रै ३५ प्रतिशत रहेको देखिन्छ । पेसागत रूपमा २९ प्रतिशत विद्यार्थी छन् भने २१ प्रतिशत कर्मचारी छन् । यसले क्रिप्टो, बेटिङ जस्ता अवैध र अभौतिक कारोबारमा युवा संलग्न हुने र रकम भुक्तानीका लागि बैङ्किङ प्रणाली र हुन्डीको प्रयोग हुने गरेको प्रतिवेदनले औँल्याएको छ ।",
      "link": "https://gorkhapatraonline.com/news/186256",
      "image": "https://gorkhapatraonline.com/storage/media/327554/conversions/Kripto-original-thumb.jpg"
    },
    {
      "slug": "186254",
      "title": "राज्यलाई बहुपक्षीय भार",
      "timestamp": 1767312000000,
      "source": "gp",
      "content": "मुलुकमा केही वर्षयता पूर्वाधार विकास आयोजनाहरू निर्धारित समयमा सम्पन्न हुँदैनन् भन्ने भाष्य स्थापित भइसकेको छ । आयोजनालाई निर्धारित समयमा सम्पन्न गर्नुभन्दा त्यसलाई लम्ब्याएर सम्बद्ध पक्षहरूले फाइदा लिने प्रवृत्ति हाबी हुँदै गएको देखिन्छ ।",
      "longContent": "काठमाडौँ, पुस १८ गते । मुलुकमा केही वर्षयता पूर्वाधार विकास आयोजनाहरू निर्धारित समयमा सम्पन्न हुँदैनन् भन्ने भाष्य स्थापित भइसकेको छ । आयोजनालाई निर्धारित समयमा सम्पन्न गर्नुभन्दा त्यसलाई लम्ब्याएर सम्बद्ध पक्षहरूले फाइदा लिने प्रवृत्ति हाबी हुँदै गएको देखिन्छ ।प्रायः विदेशी ऋणबाट विकास आयोजनाहरू निर्माण गर्नुपर्ने अहिलेको अवस्थामा निर्धारित समयमा काम सम्पन्न नहुँदा राज्यलाई बर्सेनि ठुलो आर्थिक भार परेको देखिन्छ । समयमा काम सम्पन्न हुन नसक्दा एकातिर हरेक वर्ष आयोजनाको लागत बढ्दै जानु र अर्कोतिर ती आयोजनाबाट लक्षित प्रतिफल प्राप्त हुन नसक्दा राज्यलाई आर्थिक मात्र होइन, बहुपक्षीय भार परिरहेको अवस्था छ । त्यसै गरी आयोजनाहरू समयमा सम्पन्न हुन नसक्दा आमनागरिकमा सरकार, राज्य संयन्त्र र राजनीतिक नेतृत्वप्रतिसमेत आक्रोश र निराशा बढ्दै गएको अवस्था छ । आयोजनाहरू ढिलो हुने प्रवृत्तिले स्रोत व्यवस्थापन गर्ने सरकारको क्षमतालाई घटाउनुका साथै राज्यप्रति जनताको विश्वासलाई समेत घटाएको छ । पूर्वसचिव ई. अर्जुनजङ्ग थापाले ऋण काढेर पूर्वाधार विकास गर्नु परेको अहिलेको अवस्थामा आयोजनाहरू निर्धारित समयमा सम्पन्न हुन नसक्दा बढ्दै गएको महँगीसँगै बर्सेनि आयोजनाको लागत बढ्दै गएको बताउनुहुन्छ । त्यसै गरी एकातिर आयोजनाबाट आशा गरिएको प्रतिफल प्राप्त हुन नसक्नु र अर्कोतिर निर्माण लागत बढ्दै गइरहेकाले राज्य दोहोरो मारमा परिरहेको उहाँको भनाइ छ ।उहाँ भन्नुहुन्छ, “आयोजनाहरू ढिलो हुँदा राज्यले त्यसमा गरेको लगानीको प्रतिफल प्राप्त गर्न सक्दैन । जनताले समेत त्यसलाई उपभोग गर्न नपाउँदा सर्वसाधारणमार्फत विभिन्न माध्यमबाट प्राप्त हुने कर राज्यले प्राप्त गर्न सक्दैन । यस्तो अवस्थामा सरकारले गर्ने खर्चको उपादेयता हुँदैन । यसरी खर्च हुनु तर प्रतिफल प्राप्त नहुने अवस्थाका कारण राज्यले ठुलो क्षति बेहोर्नु परेको अवस्था छ ।”आयोजनाहरूको काम समयमा सम्पन्न नगर्नु र विभिन्न दबाब, प्रभाव तथा मिलोमतोमा म्याद थप्दै बर्सेनि आयोजनाको लागत बढाउँदै जानु पनि ठुलो भ्रष्टाचार रहेको उहाँको भनाइ छ ।काठमाडौँ–तराई/मधेश द्रुतमार्ग आयोजनाको उदाहरण दिँदै पूर्वसचिव थापा भन्नुहुन्छ, “यस आयोजनामा अहिलेसम्म ९० अर्ब रुपियाँभन्दा बढी खर्च भइसकेको छ । यति पैसा लगानी हुँदा प्रतिफलका रूपमा राज्य र जनताले केही पनि पाउन सकेका छैनन् । उल्टै लागत बढ्दै गएको अवस्था छ । समयमा सम्पन्न भएको भए अहिलेसम्म राज्य र जनताले प्रतिफल पाइरहेको अवस्था हुन्थ्यो ।”उहाँ भन्नुहुन्छ, “यस आयोजनामा राज्यले दुई सय अर्ब रुपियाँ नै खर्च गरे पनि यदि खोकनाको समस्या समाधान भई त्यहाँ द्रुतमार्ग निर्माण हुन सक्दैन भने त्यो खर्चको कुनै अर्थ हुने छैन । जनताले तिरेको कर र विदेशी निकायबाट लिइएको ऋणको रकम त्यतिकै खेर जाने देखिन्छ । राज्य र जनताले केही पाउने छैनन् ।” निर्धारित समयमा सम्पन्न हुन नसकेको पूर्व–पश्चिम राजमार्ग अन्तर्गतको नारायणगढ–बुटवल खण्डको उदाहरण दिँदै उहाँ भन्नुहुन्छ, “यो राजमार्ग खण्ड निर्माण हुन नसक्दा सो क्षेत्रको आयात निर्यातका साथै राजस्व सङ्कलनमा समेत असर परेको छ । सवारीसाधन र मानिसको आवागमन कम हुँदा व्यापार व्यवसाय घटेको छ । सो राजमार्ग क्षेत्रका होटल व्यवसाय चौपट भएका छन्, त्यहाँका मानिसको स्वास्थ्यमा समेत असर परेको छ ।” समाजका हरेक क्षेत्रमा यसले असर पारेको उहाँको निष्कर्ष छ ।१०/१५ मिनेटको दुरी रहेको दाउन्ने क्षेत्रमा अहिले १०/१२ घण्टासम्म यात्रीले सास्ती भोग्नु परेको छ । उहाँ भन्नुहुन्छ, “सो खण्डको काम निर्धारित समयमा सम्पन्न भएको भए यात्रीले त्यहाँ बिताउनुपर्ने समय कुनै उत्पादनमूलक काममा लगाउँथे कि ?”आयोजनाहरू निर्धारित समयमा सम्पन्न हुन नसक्नुमा कतिपय अवस्थामा सरकार, राजनीतिक दल, सम्बद्ध निकायहरू दोषी रहेको पूर्वसचिव थापाको बुझाइ छ । कहिलेकाहीँ सरकारलाई असफल बनाउन, फलानाका पालामा किन काम सम्पन्न हुन दिने ? भन्ने सोच, हुलहुज्जतको भरमा आयोजनाबाट गलत फाइदा लिनेलगायत प्रवृत्तिका कारण आयोजनाहरू समयमा सम्पन्न हुन नसक्ने उहाँको भनाइ छ ।  आयोजनाहरू समयमा सम्पन्न हुन नसक्नुमा भ्रष्टाचार र कर्मचारीतन्त्र तथा निर्माण व्यवसायीको अक्षमता अर्को चुनौतीका रूपमा देखिएको छ । त्यसै गरी आयोजनाहरूको अवधारणा आएदेखि ठेक्का सम्झौतासम्म हुने गरेको भ्रष्ट अभ्यासहरूले समेत विकास आयोजनालाई पछाडि धकेलेको उहाँको भनाइ छ । ढिलो भएर पनि सम्पन्न भएका आयोजनाहरूको काम अपुरो र गुणस्तरहीन हुने गरेको उहाँले बताउनुभयो ।पूर्वतयारी नगरी नै आयोजनाको ठेक्कापट्टा लगाउने गरिएकाले पनि आयोजनाहरू समयमा सम्पन्न हुन नसक्नुका कारणमध्ये एक रहेको पूर्वसचिव ई. किशोर थापाको भनाइ छ । आयोजनाको काम सुरु गर्नुभन्दा अघि गरिने तयारी पूरा गरेर मात्र ठेक्कापट्टा लगाउनुपर्ने उहाँको धारणा छ ।ई. थापा भन्नुहुन्छ, “आयोजनाको पूर्वतयारीको लागि जति समय दिनुपर्ने हो, त्यति दिँदैनौँ । पूर्वतयारी बिना नै ठेक्का लगाउन र शिलान्यास गर्न हतार हुन्छ । ठेक्का लागिसकेपछि मात्र पूर्वतयारीका काम– जग्गा अधिग्रहण, मुआब्जा निर्धारण, वातावरणीय प्रभाव मूल्याङ्कन, रुख कटान, बिजुलीका खम्बा, पानी र ढलका पाइप हटाउनुपर्ने, आयोजना प्रभावित स्थानीयसँगको छलफलगायत प्रक्रिया अगाडि बढाइन्छ, जसले गर्दा दुई वर्षमा सम्पन्न गर्ने गरी गरिएका ठेक्का सम्झौताको काम दुई दशकमा पनि सम्पन्न हुँदैनन् ।”पूर्वतयारीबिना निर्माण सम्झौता गरिएपछि जुन कामका लागि ठेक्का गरिएको हुन्छ, त्यो नभएर निर्माण सुरु गर्नुअघिका काम गर्दैमा म्याद सकिने र निर्धारित समयमा आयोजना सम्पन्न नहुने गरेको उहाँको भनाइ छ ।",
      "link": "https://gorkhapatraonline.com/news/186254",
      "image": "https://gorkhapatraonline.com/storage/media/327551/conversions/4F_1-original-thumb.jpg"
    },
    {
      "slug": "186229",
      "title": "मेटलाइफले गर्‍यो पुनर्निर्माण कोषमा २५ लाख सहयोग",
      "timestamp": 1767225600000,
      "source": "gp",
      "content": "मेटलाइफ नेपालले जेनजी आन्दोलनमा क्षतिग्रस्त भौतिक संरचनाको पुनर्निमाणका लागि २५ लाख रुपियाँ आर्थिक सहयोग गरेको छ।",
      "longContent": "काठमाडौँ, पुस १७ गते। मेटलाइफ नेपालले जेनजी आन्दोलनमा क्षतिग्रस्त भौतिक संरचनाको पुनर्निमाणका लागि २५ लाख रुपियाँ आर्थिक सहयोग गरेको छ। बिहीबार अर्थमन्त्री रामेश्वर खनाललाई भेटेर संस्थागत सामाजिक उत्तरदायित्व अन्तर्गत मेटलाइभका कार्यकारी निर्देशक निर्मलकाजी श्रेष्ठले २५ लाख नगद प्रदान गर्नुभएका अर्थमन्त्रालयका प्रवक्ता सहसचिव टङ्कप्रसाद पाण्डेयले जानकारी दिनुभयो। कोषमा योगदान पुर्‍याएकोमा नेपाल सरकारको तर्फबाट अर्थमन्त्री खनालले मेटलाइफ नेपाललाई धन्यवाद दिनुभएको छ।अर्थ मन्त्रालयका अनुसार आजको मितिसम्म भौतिक पूर्वाधार पुनर्निर्माण कोषमा कुल १२ करोड ३३ लाख ६५ हजार रुपियाँ जम्मा भएको छ।",
      "link": "https://gorkhapatraonline.com/news/186229",
      "image": "https://gorkhapatraonline.com/storage/media/327504/conversions/80b8b6f9-52d0-4ddb-b447-264e452355b5-original-thumb.jpg"
    },
    {
      "slug": "186173",
      "title": "सुनचाँदीको मूल्य घट्यो",
      "timestamp": 1767225600000,
      "source": "gp",
      "content": "पछिल्ला केही दिनयता स्थानीय बजारमा सुनचाँदीको मूल्य लगातार बढिरहेकामा आज पनि दुवै धातुको मूल्य घटेको छ ।",
      "longContent": "काठमाडौँ,  पुस १७ गते ।  पछिल्ला केही दिनयता स्थानीय बजारमा सुनचाँदीको मूल्य लगातार बढिरहेकामा आज पनि दुवै धातुको मूल्य घटेको छ । आज छापावाल सुनको मूल्य प्रतितोला रु. दुई लाख ५९ हजार ६०० र त्यति नै चाँदीको मोल रु. चार हजार ४१५ कायम भएको नेपाल सुनचाँदी व्यवसायी महासङ्घले जनाएको छ ।बुधबार छापावाल सुन प्रतितोला रु. दुई लाख ६१ हजार र त्यति नै चाँदीको मोल रु. चार हजार ४७० मा कारोबार भएको थियो । रासस",
      "link": "https://gorkhapatraonline.com/news/186173",
      "image": "https://gorkhapatraonline.com/storage/media/327386/conversions/gold1616-original-thumb.jpg"
    },
    {
      "slug": "186122",
      "title": "अमेरिकाले दिएको भन्सार छुुट सुविधा समाप्त",
      "timestamp": 1767225600000,
      "source": "gp",
      "content": "अमेरिकाले नेपाललाई ७७ स्वदेशी वस्तुु निर्यातमा दिएको भन्सार छुट सुविधाको अवधि बुुधबार (नेपालको र अमेरिकाको समय अन्तरले) सकिँदै छ । २०७२ सालको भूकम्पपछिको आर्थिक पुनस्र्था",
      "longContent": "काठमाडौँ, पुुस १७ गते । अमेरिकाले नेपाललाई ७७ स्वदेशी वस्तुु निर्यातमा दिएको भन्सार छुट सुविधाको अवधि बुुधबार (नेपालको र अमेरिकाको समय अन्तरले) सकिँदै छ । २०७२ सालको भूकम्पपछिको आर्थिक पुनस्र्थापना गर्ने उद्देश्यले अमेरिकाले नेपाललाई सन् २०१५ देखि २०२५ सम्म लागुु हुुने गरी ७७ वस्तुु निर्यातमा शून्य भन्सारको सुविधा उपलब्ध गराएको थियो । सुुविधा पाएका वस्तुको निर्यातको अवस्था भने न्यून रहेको तथ्याङ्कले देखाएको छ । फागुन २०७२ मा अमेरिकाले भूकम्पबाट प्रभावित नेपालको अर्थतन्त्रको पुनरुत्थानमा सघाउन भन्दै नेपाल ट्रेड प्रिफेरेन्स प्रोग्राम अन्तर्गत व्यापार ग्राह्यता सुुविधा दिएको थियो । अमेरिका सरकारले कानुन बनाएरै नेपाललाई शून्य भन्सारमा ७७ वस्तुु निर्यात सुविधा उपलब्ध गराए पनि नौ वर्षको अवधिमा २९ वटा वस्तु मात्र निर्यात भएको र बाँकी ४८ वस्तुुको निर्यात भने शून्य रहेको व्यापार प्रवर्धन तथा निकासी केन्द्रको तथ्याङ्कले देखाएको छ । अमेरिकाका राष्ट्रपति डोनाल्ड ट्रम्पले गत अप्रिलदेखि छुुट सुविधा हटाएर नेपालबाट निर्यात हुुने वस्तुमा १० प्रतिशत अतिरिक्त भन्सार महसुुल लगाउनुभएको छ । त्यसअघि भने ७७ वस्तुु निर्यातमा शून्य भन्सार सुविधा रहेको थियो । निर्यात पनि घट्दोव्यापार प्रवर्धन तथा निकासी केन्द्रका अनुसार आर्थिक वर्ष २०७३÷७४ मा ८७ करोड ४४ लाख १२ हजार रुपियाँको सामान निर्यात भएकामा आव २०७४÷७५ मा घटेर ७६ करोड ६९ लाख ८९ हजार रुपियाँ बराबरको र आव २०७५/७६ मा अरू घटेर ६७ करोड १२ लाख तीन हजार रुपियाँको वस्तु निर्यात भएको छ । यस्तै आव २०७६/७७ मा भने थोरै बढेर ६८ करोड ४८ लाख १८ हजार रुपियाँको निर्यात भएकोमा आव २०७७/७८ मा घटेर ६० करोड ६१ लाख ९७ हजार रुपियाँको निर्यात भएको छ । पछिल्लो तीन वर्षमा भने निर्यातमा वृद्धि भएको तथ्याङ्कले देखाएको छ । आव २०७८/७९ मा भने बढेर एक अर्ब १३ करोड २६ लाख ३६ हजारको निर्यात भएकोमा आव २०७९/८० सालमा अरू बढेर एक अर्ब ६० करोड रुपियाँ निर्यात भएको छ तर आव २०८०/८१ मा घटेर एक अर्ब २५ करोड ८६ लाख ४४ हजार आव २०८१/८२ मा थोरै बढेर एक अर्ब २६ करोड ८४ लाख ६३ हजार रुपियाँको निर्यात भएको तथ्याङ्क छ । अमेरिकाले नौ समूहका ७७ वस्तुुलाई भन्सार सुुविधा दिएको थियो, जसमा छाला, कटन, वनस्पतिबाट बनेको लगेज, सुुटकेस, हेडब्यान्ड, निडल व्रmाफ्ट, पन्जा, सल, गलबन्दी, कार्र्पेट, ट्राभल ब्याग, पर्स, ब्ल्याङ्केट, खाद्यान्न बोक्ने झोला, रेसाका उत्पादन तथा शिरपोसका सामान रहेका छन् । निर्यातमा छुट सुविधा पाए पनि १० वर्षको अवधिमा निर्यात नभएका वस्तुुमा व्यावसायिक झोला, लेदर प्लास्टिकको पर्स, हाते झोला, डिम्बा, हेडक्याप, ओछ्याउने दरी, ट्राभल्स ब्याग, पन्जा, गल्फ झोला, टेक्स्टाइलका सामान र टोपीलगायत छन् । नेपालबाट निर्यात भएका वस्तुमा छाला, कटन, वनस्पतिबाट बनेको लगेज, ब्यागेज प्रयोजनका उत्पादन, फ्लोर कभरिङका सामान, हातले बुुनेको गलबन्दी, सल, हेडब्यान्ड, राडीपाखी, खेलाडीले बोक्ने झोला, खाद्यान्न बोक्ने झोला, सल ब्ल्याङ्केट, विभिन्न रेसाका उत्पादन तथा शिरपोसका सामान छन् ।भन्सार छुट सुविधा पाएका वस्तुुमा गाउँघरमा महिलाले हातले तयार पार्ने साना साना घरेलुु सामान पनि रहेका छन् ।उद्योग, वाणिज्य तथा आपूर्ति मन्त्रालयका वाणिज्यतर्फका सचिव डा. रामप्रसाद घिमिरेले अमेरिकी बजारको माग अनुसार गुुणस्तरयुुक्त वस्तुको उत्पादन नहुुँदा निर्यात गर्न नसकेको जानकारी दिनुुभयो । “अमेरिकाले ७७ वस्तुु निर्यातमा भन्सार सुविधा दिए पनि जति निर्यात गर्नुुपर्ने थियो हुुन सकेन,” सचिव घिमिरेले भन्नुुभयो, “भन्सार सुविधालाई थप गरी नवीकरण गर्ने भनेर नेपालका तर्फबाट प्रस्ताव पेस गरिएको छ ।” नयाँ कानुुन बनाएर सुविधालाई निरन्तरता दिनुुपर्ने व्यवस्था भएकाले अमेरिकाको संसद्सम्म प्रस्ताव पेस भएको र यस विषयमा अमेरिकी सरकार सकारात्मक रहेको उहाँले जानकारी दिनुुभयो । व्यापारविज्ञ रविशङ्कर सैजुले सरकार र निजी क्षेत्रको कमजोरीका कारण अमेरिकाले निर्यातमा भन्सार सुविधा उपलब्ध गराए पनि ती सामानको निर्यात बढाउन नसकिएको जानकारी दिनुुभयो । “भूकम्पपछिको आर्थिक पुुनस्र्थापनका लागि घरेलुु उत्पादनलाई छुट सुविधा उपलब्ध गराइएको थियो,” उहाँले भन्नुुभयो, “उद्यमीलाई क्षमता अभिवृद्धिको तालिम दिएर ठुुलो स्केलमा उत्पादन गर्न नसक्दा निर्यात बढाउन सकिएन ।” किन भएन निर्यात ?छुुट सुविधामा निर्यातयोग्य वस्तुु छनोटमा नपर्नुु, ठुुलो स्केलमा उत्पादन नहुनु, छुट सुविधाबारे जानकारी नहुनु, कुुन एचएस कोडको वस्तुलाई सुविधा छ भनेर व्यवसायीलाई जानकारी नहुुनुु, सुविधाका लागि आवश्यक कागजपत्र पुु-याउन नसक्नु, साना उद्यमीको पहुुँच नहुुनुलगायतका कारणले अमेरिकाले दिएका छुट सुविधा उपयोग गर्न नसकिएको हो । नेपाल घरेलु तथा साना उद्योग महासङ्घका अध्यक्ष उमेशप्रसाद सिंहले छुट सुविधाबारे घरेलु तथा लघु उद्यमीलाई जानकारी नभएको बताउनुभयो । अमेरिकी बजारमा स्वदेशी वस्तुको माग भए पनि झन्झटिलो प्रव्रिmया र ठुुलो स्केलमा उत्पादन नहुुँदा निर्यात गर्न नसकिएको जानकारी दिनुुभयो । स्वदेशी वस्तुुको निर्यात बढाएर अमेरिकाको बढ्दो व्यापार घाटा कम गर्न छुुट सुविधालाई निरन्तरता दिनुुपर्ने उहाँको भनाइ छ । नेपाल निर्यात परिषद्का अध्यक्ष नरेशलाल श्रेष्ठले छुुट दिएका वस्तु निर्यातयोग्य नभएकाले पनि निर्यात बढ्न नसकेको जानकारी दिनुुभयो । कार्पेट, गार्मेन्ट, चिया, कफी निर्यातमा छुुट सुविधा दिएको भए ठुलो परिणाममा निर्यात गर्न सकिने उहाँको भनाइ छ । व्यापार प्रवर्धन तथा निकासी केन्द्रका प्रमुुख कार्यकारी निर्देशक शरदविक्रम राणाले अमेरिकाले ७७ वस्तुु छनोट गर्न नदिई आफ्नै तरिको छुुट सुविधा दिएकाले ती वस्तुुको निर्यात बढ्न नसकेको दाबी गर्नुभयो ।",
      "link": "https://gorkhapatraonline.com/news/186122",
      "image": "https://gorkhapatraonline.com/storage/media/327323/conversions/Untitled-1-original-thumb.jpg"
    },
    {
      "slug": "186120",
      "title": "हवाई सुरक्षामा ध्यान दिन निर्देशन",
      "timestamp": 1767225600000,
      "source": "gp",
      "content": "संस्कृति, पर्यटन तथा नागरिक उड्डयनमन्त्री अनिलकुमार सिन्हाले देशभरका विमानस्थलबाट प्रवाह हुने सेवा सुविधामा सुधार ल्याउन निर्देशन दिनुभएको छ ।   नेपाल नागरिक उड्डयन प्रा",
      "longContent": "गोरखापत्र समाचारदाताकाठमाडौँ, पुस १७ गते । संस्कृति, पर्यटन तथा नागरिक उड्डयनमन्त्री अनिलकुमार सिन्हाले देशभरका विमानस्थलबाट प्रवाह हुने सेवा सुविधामा सुधार ल्याउन निर्देशन दिनुभएको छ । नेपाल नागरिक उड्डयन प्राधिकरणको वार्षिकोत्सव समारोहलाई बुधबार सम्बोधन गर्दै उहाँले काठमाडौँसहितका विमानस्थलबाट प्रवाह हुँदै आएको सेवा सुविधामा सुधारसँगै हवाई सुरक्षामा पनि विशेष ध्यान दिन निर्देशन दिनुभएको हो ।उहाँले भन्नुभयो, “म आफँैले त्रिभुवन अन्तर्राष्ट्रिय विमानस्थलबाट यात्रा गर्दा अनुभव सुखद रहेन । एउटा सामान्य यात्रु र पर्यटकको दृष्टिकोणबाट विमानस्थलको सेवा सुविधा अनुभव गर्दा ससाना तर महìवपूर्ण विषयलाई सम्बोधन गर्न आवश्यक देखिन्छ । अबको दुई महिनाभित्र विमानस्थलको सेवा सुविधामा ठोस परिवर्तन ल्याउन प्राधिकरणको ध्यान जान आवश्यक छ ।”उहाँले देशको समग्र हवाई सुरक्षामा सुधार ल्याउँदै सर्वसाधारणले अनुभूति गर्ने गरी सुधारका काम गरेर निर्वाचनपछि आउने नयाँ सरकारलाई हस्तान्तरण गरेर देखाउन प्राधिकरणलाई आग्रह गर्नुभयो ।मन्त्री सिन्हाले प्राधिकरणको लेखा व्यवस्थापन र सम्पत्ति अभिलेख, युरोपेली सङ्घको कालो सूचीबाट मुक्त हुने योजनामा समेत अपेक्षित प्रगति नदेखिएको बताउँदै गौतम बुद्ध र पोखराका अन्तर्राष्ट्रिय विमानस्थलबाट नियमित अन्तर्राष्ट्रिय उडान सम्भावना खोज्न अग्रसर हुन निर्देशन दिनुभयो ।त्यस्तै गरी नेपाल पर्यटन बोर्डको स्थापना दिवसको अवसरमा आयोजित कार्यव्रmममा उहाँले निजी क्षेत्र र सरकार मिलेर पर्यटन विकास गर्नुपर्नेमा जोड दिनुभयो ।उहाँले भन्नुभयो, “सरकार र निजी क्षेत्र मिलेर पर्यटन क्षेत्रको विकास र प्रवर्धनका लागि दुवै निकायबिच सहकार्य, समन्वय र पारस्परिक विश्वासमार्फत अघि बढ्नु पर्छ । नेपालका अनुपम प्राकृतिक दृश्य, सांस्कृतिक सम्पदा तथा विश्वव्यापी रूपमा बढ्दो पर्यटन आकाङ्क्षालाई प्रभावकारी ढङ्गले अगाडि बढाउँदै पर्यटन क्षेत्रको विकासमा जोड दिनु पर्छ ।”संस्कृति, पर्यटन तथा नागरिक उड्डयन मन्त्रालयका सचिव मुकुन्द निरौलाले पर्यटनलाई गुणात्मक, समावेशी र दिगो दिशातर्फ अगाडि बढाउन बोर्ड तिनै तहको सरकारसँग जोडिनु जरुरी रहेको औँल्याउनुभयो । बोर्डका कार्यकारी निर्देशक दीपकराज जोशीले सन् २०२५ मा करिब तीन प्रतिशतले पर्यटक वृद्धि भएको बताउँदै पर्यटन प्रवर्धनका लागि सन् २०२५ भित्र ३१ वटा टुरिजम मार्ट, १२ वटा ब्रान्डिङ तथा कर्पोरेट गतिविधि, २० भन्दा बढी ‘माइस’ (व्यावसायिक गतिविधिसम्बन्धी) कार्यव्रmम सम्पन्न भएको जनाउनुभयोे ।",
      "link": "https://gorkhapatraonline.com/news/186120",
      "image": "https://gorkhapatraonline.com/storage/media/327321/conversions/Untitled-1-original-thumb.jpg"
    },
    {
      "slug": "186110",
      "title": "सौर्य ऊर्जामय बन्दै  कोरिडोरका उद्योग",
      "timestamp": 1767225600000,
      "source": "gp",
      "content": "सुनसरी–मोरङ औद्योगिक कोरिडोरमा सञ्चालित नुडल्स उद्योग एसियन थाई फुड्सको छाना अहिले सोलारका प्यानलले छोपिएको छ । उद्योगको ‘रुफ टप’ सोलार प्लानल जडान गरेर हेर्दै आकर्षक देखिन्छ ।",
      "longContent": "नवराज कट्टेलविराटनगर, पुस १७ गते  । सुनसरी–मोरङ औद्योगिक कोरिडोरमा सञ्चालित नुडल्स उद्योग एसियन थाई फुड्सको छाना अहिले सोलारका प्यानलले छोपिएको छ । उद्योगको ‘रुफ टप’ सोलार प्लानल जडान गरेर हेर्दै आकर्षक देखिन्छ । सञ्चालक उद्योगी महेश जाजुका अनुसार अहिले दुई मेगावाट क्षमताको विद्युत् उत्पादन गर्ने सोलार प्लान्टको काम धमाधम छ । एक महिनाभित्र उद्योगले दिनभरका लागि आफ्नै उत्पादनको ऊर्जा खपत गर्ने छ । उद्योगी जाजुले सुक्खायाममा विद्युत् न्यून भोल्टेज, घटबढ अनि गार्हस्थ फिडरको जरुरी पूर्ति गर्न औद्योगिक फिडरको लाइन काट्ने समस्या टार्न विकल्पमा सौर्य ऊर्जा अपनाएको बताउनुभयो । नेपालका उद्योगले सौर्य ऊर्जा जडान गर्दा नेपालको विद्युत् निर्यातमा समेत सहयोग पुग्ने उहाँको भनाइ छ । यहाँ सौर्य ऊर्जा जडान गरिरहेको प्राइम रिन्युएबल कम्पनीका बजार प्रवर्धक अमितकुमार दाहालका अनुसार एसियनसँगै सुनसरी–मोरङ औद्योगिक कोरिडोरका चार वटा उद्योगमा सौर्य ऊर्जा जडान गर्ने काम भइरहेको छ । जसमा अरिहन्त मल्टिफाइबर, अरिहन्त पोलिप्याक, प्रिमियर वायर छन् । एसियन थाई फुड्समा अबका १५ दिनमा सौर्य ऊर्जा प्लान्ट स्थापना भइसक्छ । काम जारी रहेका बाँकी उद्योगमा ढेड महिना लाग्ने दाहालले जानकारी दिनुभयो ।  त्यसपछि कोरिडोरका स्वस्तिक रोलिङ, स्वस्तिक पोलिमर, स्वस्तिक राइस एन्ड दाल, लेमिनार इन्डस्ट्रिज, पशुपति आइरन एन्ड स्टिललगायतका उद्योगमा काम बुकिङ भइसकेको छ । कम्पनीका व्यवस्थापक सञ्जयकुमार साहका अनुसार एक मेगावाट क्षमताको सौर्य ऊर्जा जडान गर्दा मूल्य अभिवृद्धि करबाहेक तीन करोड ८० लाखदेखि चार करोड रुपियाँसम्म पर्छ । उद्योग व्यापार सङ्घका सचिव एवं विराटनगरमा जारी विराट ट्रेड एक्स्पोका संयोजकका अमित शारडाका अनुसार अहिले व्यापार मेलामा आकर्षक भनेको सौर्य ऊर्जा नै रहेको छ । सौर्य ऊर्जामा ‘ब्लक बुकिङ’ को कुरा भइरहेको जानकारी दिनुभयो । उहाँले अहिलेसम्म उद्योगीहरूले छ मेगावाटको प्लान्ट लगाउने कुरा भइरहेको छ । हालसम्म १२ वटा उद्योगले रुफ टप सोलार लगाउने भएको हो । उहाँले आफ्ना चार उद्योगमध्ये दुई वटामा सौर्य ऊर्जा जडान गरिएको जानकारी दिनुभयो । बाँकी दुई उद्योगमा अब जडान गर्ने तयारी भइरहेको शारडाले जानकारी दिनुभयो । उद्योगी शारडाले प्रिमियर अर्गानिक्स र न्युट्री फुड्समा रहेको जानकारी दिनुभयो । माग बढी भएका कारण एक्स्पोमा अहिले उद्योगीका लागि सौर्य ऊर्जा नै प्राथमिकतामा रहेको उहाँको दाबी छ । विराटनगरमा चार वर्षअघि नै उद्योगी सुयस प्याकुरेल सञ्चालक रहेको एमएम प्लास्टिक उद्योगले सौर्य ऊर्जा खपत गरिरहेको छ । उद्योगका सञ्चालक प्याकुरेलले सौर्य ऊर्जा प्लान्ट स्थापना गरेपछि विद्युत् हुँदासमेत पहिले आफ्नै उत्पादन खपत हुने बताउनुभयो । यसो गर्दा उद्योगको लागत कम पर्छ । सुक्खा मौसममा जलस्रोत घट्दा सौर्य ऊर्जा उपयोगी वैकल्पिक स्रोत बनेको छ । अर्को चाँहि नेपाल विद्युत् प्राधिकरणले औद्योगिक रुफ टप परियोजनालाई नेट मिटरिङ सुविधा उपलब्ध गराएको छ । उद्योगी प्याकुरेलका अनुसार उद्योगलाई चाहिनेभन्दा बढी विद्युत् राष्ट्रिय ग्रिडमा पठाउन सक्ने व्यवस्थासमेत छ । उद्योगमा अहिलेसम्म सौर्य प्यानलबाट उत्पादन भएको विद्युत् भण्डारण नगरी ग्रिडमा लाने प्रणाली छ । यो ग्रिड कनेक्टेड प्रविधि मात्रै रहेको छ । सौर्य प्यानलबाट उत्पादन भएको विद्युत् ब्याट्रीमा भण्डारण गर्ने प्रविधिलाई आइसोलेटेड प्रणाली भनिन्छ । उद्योग सङ्गठन मोरङका महाप्रबन्धक चूडामणि भट्टराईले पछिल्लो समय सुक्खायामको विकल्प मात्रै नभई ग्रिड कनेक्टेड प्रणालीमा जाने मनस्थितिसमेत विकास भएको जानकारी दिनुभयो । उहाँले आवश्यक पर्ने आफैँलाई खपत गर्ने बढी भएमा ग्रिडमा पठाएर पैसा लिन सक्ने सुविधाले दोहोरो फाइदा लिन सकिन्छ ।",
      "link": "https://gorkhapatraonline.com/news/186110",
      "image": "https://gorkhapatraonline.com/storage/media/327312/conversions/Untitled-1-original-thumb.jpg"
    },
    {
      "slug": "186086",
      "title": "निजी क्षेत्र अझै लगानीका लागि ढुक्क छैन : अध्यक्ष ढकाल",
      "timestamp": 1767139200000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्र अझैपनि ढुक्क भएर लगानी गर्नसक्ने अवस्थामा नरहेको प्रष्ट पार्नुभएको छ ।",
      "longContent": "काठमाडौँ, पुस १६ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्र अझैपनि ढुक्क भएर लगानी गर्नसक्ने अवस्थामा नरहेको प्रष्ट पार्नुभएको छ । बुधवार नेपाल उद्योग वाणिज्य महासङ्घले आयोजना गरेको शान्ति स्थायित्व र समृद्धिका लागि सहकार्य, सामुहिक पहल कार्यक्रममा उहाँले लगानीको वातावरण नबनेको भन्दै सरकारलाई वातावरण बनाउन आग्रह गर्नुभयो । उहाँका अनुसार समृद्धिका लागि निजी क्षेत्रको संरक्षणको विषय भने अझै पनि ओझेलमा परेको छ । निजी क्षेत्रले निर्वाध रुपमा काम गर्न पाउने वातावरणको ग्यारेन्टी अझै पनि हुन नसकेको सकेको छैन । ढकालले गलत काम गर्नेहरुमाथि कारबाही नहुँदा दण्डहीनता मौलाउँदै जाने हो कि भन्ने आशङ्का बढेको बताउनुभयो । उहाँका अनुसार उद्यमी र उद्यमशीलता विकासका लागि सहज नीतिगत व्यवस्था, निजी क्षेत्रको सम्मान, निर्वाध पेशा व्यवसाय गर्न पाउने सुनिश्चितता र सम्पत्तिको सुरक्षा महसुस नगर्दासम्म मुलुकमा लगानी हुँदैन । लगानी नभइ रोजगारी हुँदैन । रोजगारी नभइ आयस्तरमा सुधार हुँदैन । आयस्तर बढ्न सकेन भने मानव विकासमा अपेक्षाकृत सुधार पनि हुन सक्दैन । शिक्षा र स्वास्थ्य सर्वसुलभ बनाउन राजस्व बढ्नुपर्छ । राजस्व बढ्न निजी क्षेत्रले काम गर्न पाउने वातावरण र काम गर्न प्रोत्साहित गरिने नीति आवश्यक छ । अध्यक्ष ढकालले भन्नुभयो, ‘‘पछिल्लो डेढ वर्षदेखि सरकार करिब डेढ खर्ब रुपियाँले घाटामा छ । बैंकहरु करिब ११ खर्ब रुपियाँ लगानी गर्न तयार छन् । निजी क्षेत्र रकम लिएर उद्यम गर्न चाहँदैन । त्यसैले राजश्वको रकमले कर्मचारीको तलब भत्ता पनि नपुग्ने अवस्था आएको छ । पूर्वाधारमा लगानी हुन सकेको छैन । निजी क्षेत्रले निर्माण गर्ने पूर्वाधारमा पनि विभिन्न बहाना बनाएर अवरोध हुने गरेको छ । पूर्वाधार निर्माण र उद्योग कल कारखाना भएनन् भने रोजगारी कसरी सम्भव होला ? स्वदेशमै रोजगारी दिने कल्पना कसरी सम्भव होला ?’’ सरकारले वर्षको ३ हजारदेखि ३५ सय जनालाई मात्रै रोजगारी दिनसकेको छ । निजी क्षेत्र सङ्कुचित हुँदा त्यहाँ पनि अवसर छैन । त्यसैले युवाहरु विदेशिन बाध्य छन् । विदेशमा पुगेर निजी व्यवसायमा युवाहरु काम गर्न हुने हो भने नेपालमै निजी उद्योग तथा प्रतिष्ठानमा काम गर्न किन नहुने ? उहाँले भन्नुभयो, ‘‘समस्या एउटै छ, यहाँ निजी क्षेत्रले काम गर्न पाएको छैन । नीतिगत अवरोध छ । प्रक्रियाहरु झन्झटिला छन् । व्यवसायी मैत्री वातावरण बन्न सकेको छैन । सर्वसाधारणमा समेत निजी क्षेत्रप्रति नकारात्मक भावना छ । पछिल्लो समयको आगजनी र तोडफोडले थप निराश बनाएको छ ।  त्यसैले नेपाल उद्योग वाणिज्य महासङ्घले शान्ति, स्थायित्व र समृद्धिका लागि सामुहिक पहल आवश्यक भएको महसुस गर्यो । र, आज समाजका सबै सरोकारवालालाई यहाँ आमन्त्रित गरेका हौँ । यही र यस्तै सार्वजनिक कार्यक्रममार्फत हामीले अर्थतन्त्रमा ८१ प्रतिशत तथा रोजगारीमा ८६ प्रतिशत योगदान दिइरहेको निजी क्षेत्रप्रतिको यहाँहरुको दृष्टिकोण जान्न खोजेका हौँ ।’’अध्यक्ष ढकालले आफूहरुले राजनीति प्रतिबद्धता चाहेको बताउनु भयो । राजनीतिक स्थायित्वका लागि निर्वाचन गरी लोकतन्त्र संस्थागत गर्न जरुरी रहेको बताउनु भयो । उहाँका अनुसार निजी क्षेत्रलाई सुरक्षित र सम्मानित भै काम गर्न नदिए सफल हुन सकिँदैन । निजी क्षेत्र असफल भए त्यो असफलतामा मात्रै सीमित नरहेर आउने पुस्तामा पनि असफलतामा जानेछ । ढकालले नेपालको राजनीतिमा ७५ वर्षमा आधा दर्जन बढी निर्णायक र परिवर्तनकारी राजनीतिक आन्दोलन भए पनि समयानुकूल सर्वसाधारणको जीविकामा अपेक्षाकृत सुधार हुन नसकेको बताउनुभयो ।   अध्यक्ष ढकालले भन्नुभयो, ‘‘देशका रोजगारदाता, सेवा प्रदायक, पूर्वाधार निर्माणकर्ता, राजस्व सङ्कलनमा योगदान एवं सम्पत्ति निर्माण गर्ने उद्यमी व्यवसायीको मनोबल उच्च राखी लगानी बढाउन निर्बाध पेशा व्यवसाय गर्न पाउने र सम्पत्तिको हकसम्बन्धी नैसर्गिक अधिकारको सम्मान हुने गरी उद्योग व्यवसाय क्षेत्रलाई प्राथमिक महत्वको क्षेत्रका रुपमा नेपाल सरकार (मन्त्रिपरिषद्) बाट पारित गरी निजी क्षेत्र संरक्षण एवं प्रवर्धन रणनीति लागू गरियोस् भन्ने हाम्रो माग हो । यो रणनीति निर्माण गरी लागू गर्नु आजको आवश्यकता हो ।’’अध्यक्ष ढकालले निर्धारित समयमै निर्वाचन होस् र स्थायित्व कायम होस् भन्ने निजी क्षेत्रको चाहना रहेको बताउनुभयो । उहाँका अनुसार यो वा त्यो बहानामा आगामी दिनमा निजी क्षेत्रमाथि आक्रमण हुने वातावरण कहीँ कतैबाट सिर्जना हुनुहुँदैन । मुुलुकमा दण्डहीनताले प्रश्रय पाउनु हुँदैन । निर्बाध पेशा व्यवसाय गरी खान पाउने सबैको नैसर्गिक अधिकार भएकाे उहाँको भनाइ छ । –न्युज एजेन्सी नेपाल",
      "link": "https://gorkhapatraonline.com/news/186086",
      "image": "https://gorkhapatraonline.com/storage/media/327287/conversions/bb-09-original-thumb.jpg"
    },
    {
      "slug": "186059",
      "title": "भारतबाट ६५४ मेगावाट विद्युत आयात अनुमति नवीकरण",
      "timestamp": 1767139200000,
      "source": "gp",
      "content": "भारतले ६५४ मेगावाट विद्युत भारतीय इनर्जी एक्सचेन्ज (आइएक्स)को प्रतिस्पर्धी दरमा आयातका लागि नेपाललाई दिइएको अनुमति नवीकरण गरेको छ ।",
      "longContent": "काठमाडौँ, पुस १६ गते । भारतले ६५४ मेगावाट विद्युत् भारतीय इनर्जी एक्सचेन्ज (आइएक्स)को प्रतिस्पर्धी दरमा आयातका लागि नेपाललाई दिइएको अनुमति नवीकरण गरेको छ ।  भारतको विद्युत मन्त्रालय अन्तर्गतको केन्द्रीय विद्युत् प्राधिकरणले आइएक्सको डे अहेड र रियल टाइम मार्केटबाट ६५४ मेगावाट विद्युत चौविसै घण्टा (अरटिसी) आयात गर्न अनुमति नवीकरण गरेको हो । यसअघि दिइएको अनुमतिको म्याद बुधबार सकिँदै थियो । नेपाल विद्युत् प्राधिकरणले ढल्केवर–मुजफफ्पुर ४०० केभी प्रसारण लाइनमार्फत ६०० सय टनकपुर–महेन्द्रनगरबाट ५४ मेगावाट गरी ६५४ मेगावाट विद्युत् प्रतिस्पर्धी दरमा आयात गर्न अनुमति पाएको हो ।  १७ पुसबाट १७ चैत (१ जनवरी–३१ मार्च २०२६) सम्म विद्युत् आयातको अनुमति पाएको हो । १८ चैतबाट १५ भदौ  (१ अप्रिल–३१ अगस्ट २०२६) सम्म्को नवीकरण भने पछि गरिने प्राधिकरणले जनाएको छ । ऊर्जा, जलस्रोत तथा सिँचाइ, भौतिक पूर्वाधार तथा यातायात र सहरी विकास मन्त्री कुलमान घिसिङले मङ्गलबार विद्युत् मन्त्रालयका अधिकारीलाई टेलिफोन गरी आरटिसी मोडमा विद्युत् आयात गर्न पाउने गरी अनुमति नवीकरण गरिदिन आग्रह गर्नु भएको थियो । उहाँले आरटिसी मोडमा विद्युत् आयात गर्न अनुमति पाएकाले हिउँदयामको विद्युत् माग र आपूर्तिको माग व्यवस्थापन गर्न सहज हुने बताउनु भयो ।",
      "link": "https://gorkhapatraonline.com/news/186059",
      "image": "https://gorkhapatraonline.com/storage/media/327217/conversions/elect-original-thumb.jpg"
    },
    {
      "slug": "185975",
      "title": "रैथाने उपजलाई ‘मूल्यवान्’ ब्रान्ड",
      "timestamp": 1767139200000,
      "source": "gp",
      "content": "कर्णाली प्रदेशमा उत्पादन हुने रैथाने तथा जडीबुटीजन्य उपजलाई प्रदेश सरकारले ‘मूल्यवान्’ नामकरण गरेको छ । मह, फापर, बेसार, अदुवा, टिम्मुरलगायत रैथाने र जडीबुटीजन्य उपजलाई",
      "longContent": "ललित बसेलसुर्खेत, पुस १६ गते ।  कर्णाली प्रदेशमा उत्पादन हुने रैथाने तथा जडीबुटीजन्य उपजलाई प्रदेश सरकारले ‘मूल्यवान्’ नामकरण गरेको छ । मह, फापर, बेसार, अदुवा, टिम्मुरलगायत रैथाने र जडीबुटीजन्य उपजलाई कर्णाली प्रदेश सरकारको भूमि व्यवस्था, कृषि तथा सहकारी मन्त्रालयले ‘मूल्यवान्’ ब्रान्ड भन्दै लोगो प्रदान गरेको हो । यी उत्पादनमा मूल्यवान् लोगो लगाएर बिक्रीवितरण गरिएको छ । पहिलो चरणमा रैथाने र जडीबुटीजन्य उत्पादन गर्ने कर्णालीका पाँच जिल्लाका २७ जटा उत्पादक समूहलाई सो लोगो प्रयोग गर्ने अधिकार दिइएको छ । कर्णाली प्रदेशका सुर्खेत, जुम्ला, सल्यान, जाजरकोट र रुकुमपश्चिमका २७ वटा फर्म, समूह र सहकारीलाई मूल्यवान् लोगो दिइएको मन्त्रालयले जनाएको छ । मन्त्रालयका वरिष्ठ कृषि विकास अधिकृत तिलकप्रसाद पाण्डेले २०७८ साल जेठ २० गतेको मन्त्रीपरिषद् बैठकले मूल्यवान् लोगो प्रयोग गर्ने स्वीकृति दिएको बताउनुभयो । त्यसयता कर्णालीका पाँच जिल्लाका २७ वटा रैथाने तथा जडीबुटीजन्य उत्पादन गरेका फर्म, समूह र कृषकलाई मूल्यवान् लोगो प्रदान गरिएको जानकारी उहाँले दिनुभयो । मूल्यवान् लोगो प्राप्तिका लागि कर्णाली प्रदेशमा उत्पादन हुनुपर्ने, रैथाने बाली हुनुपर्ने, रासायनिक विषादीको प्रयोग नहुनुपर्ने, जडीबुटीजन्य उत्पादन हुनुपर्ने प्रावधान छ । सुरुमा छ महिना परीक्षणका लागि लोगो प्रदान गरिने र त्यसपछि वार्षिक रूपमा मापदण्डभित्र रहेर नवीकरण गर्नुपर्ने जानकारी मन्त्रालयका वरिष्ठ कृषि विकास अधिकृत पाण्डेले दिनुभयो । मूल्यवान् लोगो लिएका कृषकले वार्षिक २० लाखभन्दा बढी आम्दानी गर्न सफल भएको उहाँको भनाइ छ । आगामी दिनमा कर्णालीमा रैथाने र जडीबुटीजन्य उत्पादन गर्ने अन्य उपजलाई पनि मूल्यवान् लोगो प्रदान गर्दै जाने पाण्डेले बताउनुभयो । यस वर्ष कर्णालीमा १९ हजार ४६४ मेट्रिक टन रैथाने बाली खरिद गर्ने लक्ष्य लिइएको छ । उक्त रैथाने बाली खाद्य व्यापार तथा कम्पनीले खरिद गरी बिक्री गर्ने योजना बनाएको र प्रदेश राजधानी सुर्खेतमा प्रशोधन मिल स्थापना गर्ने तयारी भइरहेको उहाँले बताउनुभयो । सरकारले नै रैथाने बाली खरिद गर्दा कृषक उत्साहित हुने, बिक्रीका लागि बजारको चिन्ता नहुने जस्ता फाइदा हुने छ । कर्णाली प्रदेशका भूमि व्यवस्था, कृषि तथा सहकारीमन्त्री विनोदकुमार शाहले २०७४ फागुन ६ गते कर्णाली प्रदेशको पहिलो मन्त्रीपरिषद् बैठकले कर्णालीलाई प्राङ्गारिक प्रदेशका रूपमा अगाडि बढाउने निर्णय गरेको थियो । सोही अनुसार कर्णालीको कृषि रैथाने बाली तथा जडीबुटीजन्य उपजलाई अर्गानिक बनाउने प्रयासमा लागेको बताउनुहुन्छ । उहाँले कर्णालीका खास रैथाने र जडीबुटीजन्य उत्पादनलाई मूल्यवान् लोगो प्रदान गरेर प्राङ्गारिकतर्फ अग्रसर भएको पाइएको जनाउनुभयो । कर्णाली प्रदेशमा लिवर्ड, दिगो कृषि तथा जैविका स्रोतका लागि एसियाली नेटवर्क (एन्साब) लगायतका निकायले प्राङ्गारिक मिसन कार्यक्रम सञ्चालन गरेका छन् । एन्साबका कार्यकारी निर्देशक डा. भीष्मप्रसाद सुवेदीले कर्णाली प्रदेश सरकारले दिएको मूल्यवान् लोगोले रैथाने र जडीबुटीजन्य अर्गानिक उत्पादन गर्न कृषकलाई हौसला मिलेको उल्लेख गर्नुभयो । लिवर्डका कार्यक्रम प्रमुख रिता गुरुङले एक वर्षदेखि कर्णालीका पाँच स्थानीय तहमा रैथाने बाली र जडीबुटीजन्य प्राङ्गारिक उत्पादन बढाउन पर्यावरणीय कृषिमा आधारित स्थानीय खाद्य प्रणाली रूपान्तरण परियोजना लागु भएको बताउनुभयो । सुर्खेतको वीरेन्द्रनगर नगरपालिका र बराहताल गाउँपालिका, दैलेखको दुल्लु नगरपालिका र आठबिस नगरपालिका तथा जुम्लाको तातोपानी गाउँपालिकामा सो कार्यक्रममा प्राङ्गारिक उत्पादनलाई बढावा दिइएको छ ।",
      "link": "https://gorkhapatraonline.com/news/185975",
      "image": "https://gorkhapatraonline.com/storage/media/327079/conversions/Untitled-1-original-thumb.jpg"
    },
    {
      "slug": "185972",
      "title": "विदेशी लगानी नीति खुकुलो लगानीकर्तालाई राहत",
      "timestamp": 1767139200000,
      "source": "gp",
      "content": "विदेशी लगानी ल्याउन र फिर्ता लैजान अब राष्ट्र बैङ्कको अनुमति नचाहिने भएको छ । लगानीमैत्री वातावरण बनाउने लक्ष्यसहित नेपाल राष्ट्र बैङ्कले विदेशी लगानी नीति थप खुकुलो बनाएको हो ।",
      "longContent": "गोरखापत्र समाचारदाताकाठमाडौँ, पुस १६ गते ।  विदेशी लगानी ल्याउन र फिर्ता लैजान अब राष्ट्र बैङ्कको अनुमति नचाहिने भएको छ । लगानीमैत्री वातावरण बनाउने लक्ष्यसहित नेपाल राष्ट्र बैङ्कले विदेशी लगानी नीति थप खुकुलो बनाएको हो ।राष्ट्र बैङ्कले विदेशी लगानी तथा विदेशी ऋण व्यवस्थापन विनियमावली, २०७८ पाँचौँ पटक संशोधन गर्दै अब विदेशी लगानी ल्याउन र फिर्ता लैजान राष्ट्र बैङ्कको अनुमति नचाहिने व्यवस्था गराएको हो । संशोधनले कालो सूचीमा रहेका कम्पनीलाई पनि विदेशी लगानी भिœयाउने अधिकार दिएको छ भने विदेशी लगानीकर्ताले नेपालमा गरेको लगानीबाट आर्जित लाभांश, सेयर बिक्रीको रकम, रोयल्टी तथा लिज वा भाडा अब वाणिज्य बैङ्कमार्फत सहजै फिर्ता लैजान सक्ने भएका छन् । नयाँ व्यवस्थाले वैदेशिक लगानीको वातावरण थप अनुकूल बन्ने अपेक्षा गरिएको छ ।राष्ट्र बैङ्कले सोमबार विदेशी विनिमय व्यवस्थापन विभागमार्फत बैङ्क तथा वित्तीय संस्था र सम्बन्धित निकायका लागि यस्तो व्यवस्थासहितको उक्त परिपत्र जारी गरेको हो ।संशोधित व्यवस्था अनुसार अब विदेशी लगानी हुने कम्पनी वा उद्योगमा सम्भाव्यता अध्ययन, कम्पनी तथा उद्योग दर्ता र पूर्वसञ्चालन खर्चका लागि विदेशी लगानीकर्ताले विदेशी मुद्रा बैङ्किङ प्रणालीमार्फत सहजै नेपाल भित्र्याउन सक्ने छन् ।यस्ता खर्चबापत भित्रिएको रकम लेखा परीक्षकबाट खर्च प्रमाणित गरिएमा कम्पनी वा उद्योगको कायम हुने चुक्ता पुँजीको अधिकतम तीन प्रतिशतसम्म विदेशी लगानीमा गणना गर्न सकिने व्यवस्था गरिएको छ ।विदेशी लगानी हुन नसकेको अवस्थामा वा गणना गरिएको रकमभन्दा बढी रकम भएमा त्यस्तो रकम फिर्ता पठाउन नपाइने व्यवस्था संशोधित विनियमावलीमा गरिएको छ ।भित्रिएको रकम बैङ्क तथा वित्तीय संस्थाले इच्छुक विदेशी लगानीकर्ता वा निजको आधिकारिक स्थानीय प्रतिनिधिको खातामा जम्मा गरिदिन सक्ने छन् । विदेशी लगानी स्वीकृति गर्ने निकायबाट स्वीकृति प्राप्त गरिसकेपछि विदेशी मुद्रा भिœयाउनुअघि सम्बन्धित एकाइमा लिखित जानकारी भने दिनुपर्ने नयाँ व्यवस्थामा उल्लेख छ । नयाँ व्यवस्थाले विदेशमा लगानी गर्न प्रतिबन्ध लगाउने ऐन अनुसार छुट प्राप्त उद्योगले विदेशमा लगानीका लागि आवश्यक विदेशी मुद्राको सटही सुविधा पनि राष्ट्र बैङ्कबाट प्राप्त गर्न सक्ने भएका छन् । औद्योगिक व्यवसायसम्बन्धी प्रचलित कानुन अनुसार सूचना प्रविधि उद्योगले आफ्नो चुक्ता पुँजीको सीमाभित्र रही सूचना प्रविधि क्षेत्रमै विदेशमा लगानी गर्न विदेशी मुद्राको सटही सुविधा पाउने व्यवस्था गरिएको छ ।यस्ता उद्योगले पछिल्ला तीन आवमा सूचना प्रविधिसम्बन्धी सेवा निर्यात गरी विदेशी मुद्रा आर्जन गरेको हुनुपर्ने नयाँ व्यवस्थामा उल्लेख छ । त्यस्ता उद्योगले विदेशमा लगानीका लागि पाउने विदेशी मुद्राको अधिकतम सीमा पछिल्ला तीन आवको औसत विदेशी मुद्रा आर्जनको ५० प्रतिशत वा अमेरिकी डलर १० लाख वा सो बराबर (दुईमध्ये जुन कम हुन्छ) सम्म तोकिएको छ । अमेरिकी डलर २० हजार वा सो बराबरको विदेशमा लगानीका लागि भने यी सीमाले बाधा नपु-याउने व्यवस्था गरिएको छ ।",
      "link": "https://gorkhapatraonline.com/news/185972",
      "image": "https://gorkhapatraonline.com/storage/media/327076/conversions/Untitled-1-original-thumb.jpg"
    },
    {
      "slug": "185940",
      "title": "भारत चौथो ठुलो अर्थतन्त्रमा, जर्मनीमाथि आँखा",
      "timestamp": 1767052800000,
      "source": "gp",
      "content": "भारतले जापानलाई पार गर्दै विश्वको चौथो ठुलो अर्थतन्त्रका रूपमा उभिन पुगेको छ । अधिकारीले तीन वर्षभित्र जर्मनीलाई पनि उछिन्ने अपेक्षा व्यक्त गरेका छन् । सरकारको वर्षको अन्त्यको आर्थिक समीक्षाले यस वृद्धिलाई पुष्टि गरेको छ ।",
      "longContent": "नयाँदिल्ली, पुस १५ गते । भारतले जापानलाई पार गर्दै विश्वको चौथो ठुलो अर्थतन्त्रका रूपमा उभिन पुगेको छ । अधिकारीले तीन वर्षभित्र जर्मनीलाई पनि उछिन्ने अपेक्षा व्यक्त गरेका छन् । सरकारको वर्षको अन्त्यको आर्थिक समीक्षाले यस वृद्धिलाई पुष्टि गरेको छ ।अहिलेको आधिकारिक स्थिति सन् २०२६ मा वार्षिक कुल गार्हस्थ्य उत्पादन (जिडिपी) तथ्याङ्क सार्वजनिक भएपछि मात्र पक्का हुने छ । अन्तर्राष्ट्रिय मुद्रा कोष (आइएमएफ)ले पनि भारतको अर्थतन्त्रले अर्को वर्ष जापानलाई पार गर्ने अनुमान गरेको छ । सरकारी आर्थिक ब्रिफिङ नोटअनुसार ४१ खर्ब ८० अर्ब डलरको कुल गार्हस्थ्य उत्पादनसहित भारतले जापानलाई उछिन्दै चौथो स्थानमा प्रवेश गरेको छ । आगामी साढे दुई-तीन वर्षमा जर्मनीलाई तेस्रो स्थानमा सार्ने सम्भावना छ । भारतको जिडिपी सन् २०३० सम्ममा ७३ खर्ब डलर पुग्ने अनुमान गरिएको छ । सन् २०२६ मा आइएमएफले जापानको जिडिपी ४४ खर्ब ६० अर्ब डलर र भारतको ४५ खर्ब १० अर्ब डलर हुने अनुमान गरेको छ ।अगस्टमा वासिङ्टनले भारतको रुसी तेल खरिदमा भन्सार शुल्क लगाए पनि नयाँदिल्लीले आफ्नो विकास गतिलाई कायम राखेको देखाएको छ । सरकारले यसलाई ‘विश्वव्यापी व्यापार अनिश्चितताबिचको लचिलोपन’ को सङ्केतका रूपमा व्याख्या गरेको छ ।तर अन्य आर्थिक सूचकले चुनौती पनि देखाएका छन् । जनसङ्ख्याको दृष्टिले, भारत सन् २०२३ मा चीनलाई उछिनेर सबैभन्दा बढी जनसङ्ख्याको राष्ट्र बन्यो । विश्व बैँकको तथ्याङ्कअनुसार सन् २०२४ मा भारतको प्रतिव्यक्ति जिडिपी दुई हजार ६९४ डलर मात्र थियो । यो जापानको ३२ हजार ४८७ डलर र जर्मनीको ५६ हजार १०३ डलरभन्दा निकै कम छ ।सरकारी तथ्याङ्कअनुसार भारतका एक अर्ब ४० करोड जनसङ्ख्या मध्ये करिब एक चौथाइ १०-२६ वर्ष उमेर समूहका छन् । यस युवा जनशक्तिलाई उत्पादनशील बनाउन र समावेशी तथा दिगो विकासका लागि गुणस्तरीय रोजगारी सिर्जना गर्ने चुनौती सरकारको अगाडि छ । प्रधानमन्त्री नरेन्द्र मोदीले यस वर्ष उपभोग करमा व्यापक कटौती र श्रम कानून सुधारको घोषणा गर्दै आर्थिक वृद्धिलाई समर्थन गर्ने कदम चाल्नु भएको छ । तर भारतीय रुपियाँ डिसेम्बर सुरुमा डलर विरूद्ध करिब पाँच प्रतिशत कमजोर भएको थियो, जसका कारण वासिङ्टनसँग व्यापार सम्झौता अभाव र लेभीसम्बन्धी चिन्ता देखाइएको थियो । आइएमएफका अनुसार सन् २०२२ मा भारत विश्वको पाँचौँ ठुलो अर्थतन्त्र बनेको थियो । सो वर्ष भारतले बेलायतलाई पार गर्दै ऐतिहासिक रूपमा महत्त्वपूर्ण प्रगति हासिल गरेको थियो । रासस/एएफपी",
      "link": "https://gorkhapatraonline.com/news/185940",
      "image": "https://gorkhapatraonline.com/storage/media/327013/conversions/India-Economy-original-thumb.jpg"
    },
    {
      "slug": "185935",
      "title": "वर्ष समीक्षा २०२५ : अनिश्चितताले घेरेको विश्व अर्थतन्त्र",
      "timestamp": 1767052800000,
      "source": "gp",
      "content": "सन् २०२५ मा विश्व अर्थतन्त्रले उच्च ब्याजदर तथा मुद्रास्फीति, आपूर्ति शृङ्खलामा आएको परिवर्तन, मानवीय सहायता रकममा चरम कटौती, सार्वजनिक ऋणको बढ्दो आँकडा जस्ता चुनौतीको सामना गर्नुपर्यो ।",
      "longContent": "हेमन्त जोशीकाठमाडौँ, पुस १५ गते । सन् २०२५ मा विश्व अर्थतन्त्रले उच्च ब्याजदर तथा मुद्रास्फीति, आपूर्ति शृङ्खलामा आएको परिवर्तन, मानवीय सहायता रकममा चरम कटौती, सार्वजनिक ऋणको बढ्दो आँकडा जस्ता चुनौतीको सामना गर्नुपर्यो । संयुक्त राष्ट्रसङ्घ (युएन), अन्तर्राष्ट्रिय मुद्रा कोष (आइएमएफ), विश्व आर्थिक मञ्च (डब्लुइएफ) लगायतका अन्तर्राष्ट्रिय संस्थाले उच्च मुद्रास्फीति, बढ्दो ऋण, भू-राजनीतिक तनाव, प्रविधि क्षेत्रमा आएको सुस्तता, जलवायु सङ्कट र श्रम बजारमा देखिएको संरचनात्मक परिवर्तनले सन् २०२५ लाई चुनौतीपूर्ण आर्थिक वर्षका रूपमा चित्रित गरेका छन् ।यस वर्ष सबैभन्दा ठूलो चिन्ता मुद्रास्फीति र ब्याजदरको विषय बनेको छ । धेरै मुलुकका केन्द्रीय बैंकले कडा मौद्रिक नीतिका बाबजुद मुद्रास्फीति नियन्त्रणमा ल्याउन सङ्घर्ष गरिरहेका छन् । यसको प्रत्यक्ष असर उपभोग, पुँजीबजार र घरजग्गा जस्ता क्षेत्रमा देखिएको छ । त्यस्तै, सार्वजनिक र निजी क्षेत्रको ऋण ऐतिहासिक उच्च स्तरमा पुगेको छ । बढ्दो ब्याजदरका कारण ऋणको सेवा खर्च बढ्दा सरकारका बजेटमा ठुलो दबाब परेको छ भने निजी क्षेत्रको लगानी क्षमता खुम्चिएको छ । विशेष गरी विकासशील र उदीयमान अर्थतन्त्र ऋण सङ्कटको जोखिमतर्फ धकेलिँदै गएको विश्व बैँकले उल्लेख गरेको छ ।त्यस्तै, भू-राजनीतिक विभाजन र व्यापार युद्ध अर्को गम्भीर चुनौतीका रूपमा देखिएको छ । अमेरिका-चीन प्रतिस्पर्धा, युक्रेन-रुस युद्ध, मध्यपूर्वको अस्थिरता र संरक्षणवादी नीतिका कारण विश्व व्यापार प्रणाली झन् खण्डित हुँदै गएको छ । बढ्दो भन्सार शुल्क र व्यापार अवरोधले आपूर्ति शृङ्खला अव्यवस्थित बनाएको छ । जसले उत्पादन लागत बढाउनुका साथै विश्व व्यापारको वृद्धिदर घटाएको छ । प्रविधि क्षेत्र विशेष गरी कृत्रिम बौद्धिकता (एआई) क्षेत्रमा तत्काल प्रतिफल नआउँदा यस क्षेत्रका लगानी कर्ता सतर्क बनेका छन् । यसले प्रविधि कम्पनीको लगानी कटौती, रोजगारी घट्ने र शेयर बजारमा अस्थिरता बढाएको छ । प्रविधि क्षेत्रको सुस्तताले समग्र आर्थिक वृद्धिमा समेत नकारात्मक प्रभाव पारेको विश्लेषण गरिएको छ । जलवायु परिवर्तनको आर्थिक लागत झन् गहिरिँदै गएको छ । बाढी, सुक्खा र प्राकृतिक प्रकोपका कारण कृषि, पूर्वाधार र बीमा क्षेत्रमा ठूलो क्षति भइरहेको छ । त्यस्तै, श्रम बजारमा पनि दीर्घकालीन संरचनात्मक समस्या देखिएको छ । विकसित मुलुकको जनसङ्ख्यामा काम गर्ने युवा र वयस्क उमेर समूहको तुलनामा वृद्ध व्यक्तिको वृद्धिदर बढ्न थालेको छ । जसकारण श्रमिक अभाव, पेन्सन र स्वास्थ्य खर्चको बोझ बढ्दो छ । यसले उत्पादनशीलता घटाउनुका साथै सामाजिक सुरक्षा प्रणालीमा दबाब सिर्जना गरेको छ । अन्तर्राष्ट्रिय आप्रवासन अर्को संवेदनशील आर्थिक-राजनीतिक मुद्दा बनेको छ । श्रम अभाव पूर्ति गर्न आप्रवासी श्रमिक आवश्यक भए पनि सामाजिक असन्तोष, राजनीतिक विरोध र मानवीय सङ्कटले सरकारलाई जटिल निर्णय लिन बाध्य बनाएको छ । मुद्रास्फीति, युद्ध, ऋण सङ्कट र नीतिगत अनिश्चितताका कारण शेयर, मुद्रा र ऋणपत्र बजारमा तीव्र उतार-चढाव देखिएको छ । यसले लगानीकर्ताको विश्वास कमजोर बनाएको छ ।आपूर्ति शृङ्खलाका अवरोध बढ्दै गएका छन् । युद्ध, संरक्षणवाद र क्षेत्रीयकरणका कारण कच्चा पदार्थदेखि उपभोक्ता वस्तुसम्म आपूर्ति अवरोध देखिन थालेका छन् । मूल्य र उत्पादन दुवै प्रभावित बनाएको छ । अन्तर्राष्ट्रिय मुद्रा कोषका अनुसार सन् २०२५ को विश्व वृद्धिदर महामारी अघिको औसतभन्दा तल रहने अनुमान छ । ‘वल्र्ड इकोनोमिक आउटलुक-अक्टोबर २०२५’ अनुसार विश्व आर्थिक वृद्धिदर २०२४ को ३.३ प्रतिशतबाट घटेर २०२५ मा ३.२ प्रतिशत र २०२६ मा ३.१ प्रतिशतमा खुम्चिने अनुमान गरिएको छ ।- अमेरिकाले छेडेको ‘ट्यारिफ वार’ -आफ्नो दोस्रो कार्यकालका लागि ह्वाइट हाउस फर्किएका अमेरिकी राष्ट्रपति डोनाल्ड ट्रम्पको आक्रामक भन्सार (ट्यारिफ) नीतिका कारण यो वर्ष विश्व बजार र आपूर्ति शृङ्खला नराम्रोसँग खल्बलियो । व्यापार घाटा घटाउने नाममा प्रमुख व्यापारिक साझेदारमाथि नयाँ-नयाँ भन्सार कर घोषणा गर्दै ट्रम्प प्रशासनले तय गरेका नीतिका प्रभाव संसार भर देखिए । यो नीतिबाट घरेलु उत्पादन संरक्षणको दाबी गरिए पनि यसले अमेरिकाको आयात महङ्गिदा अमेरिकी उपभोक्तामाथि मूल्य वृद्धिको बोझ मात्रै थपेन व्यापारिक साझेदार देशको प्रतिशोधात्मक कदमले बहुपक्षीय व्यापार प्रणाली झन् कमजोर बन्न पुग्यो ।कार्यकाल सम्हालेको तीन महिनामै तीन ठूला व्यापारिक साझेदार क्यानाडा, मेक्सिको र चीनमाथि अतिरिक्त भन्सार कर थपियो । अमेरिकी व्यापारमा ‘लिबरेसन डे’को नाम दिँदै ट्रम्पले गत अप्रिलमा विश्वका अधिकांश देशमाथि व्यापक भन्सार कर घोषणा गर्नुभयो । यसबीचमा अमेरिकाको चीनसँगको व्यापार युद्ध अझ तीव्र बन्यो । अमेरिका र चीनबिच एक-अर्कामाथि करको दर क्रमशः १४५ प्रतिशत र १२५ प्रतिशतसम्म पुगेको थियो ।त्यस्तै, गत अगस्टमा अमेरिकाले युरोपेली सङ्घ (इयु) सहित ६० भन्दा बढी देशमाथि उच्च भन्सार कर लागु ग¥यो । क्यानाडामाथि कर ३५ प्रतिशत पुर्याइयो भने ब्राजिल र भारतबाट आउने वस्तुमा ५० प्रतिशत कर लागु गरियो । विश्वभर आयात हुने तामामा ५० प्रतिशत कर लगाइयो । साना मूल्यका आयातमा कर छुट दिने ‘डे मिनिमिस’ नियम खारेज हुँदा अनलाइन व्यापारसमेत प्रभावित भयो । वर्षको अन्त्यतिर ट्रम्प प्रशासनले लागु गरेको भन्सार विवाद अदालतसम्म पुग्यो । समग्रमा, सन् २०२५ मा ट्रम्पको भन्सार नीतिले अमेरिकी अर्थतन्त्र मात्र होइन, विश्व व्यापार व्यवस्थालाई समेत अस्थिर बनाएको छ । संरक्षणवादको नाममा सुरु गरिएको यो आक्रामक रणनीतिले दीर्घकालीन रूपमा अमेरिका स्वयंलाई कति फाइदा पुर्याउँछ भन्ने प्रश्न झन् पेचिलो बन्दै गएको छ ।- सुन, चाँदी र प्लेटिनमको मूल्य हालसम्मकै उच्च -सन् २०२५ मा सुन, चाँदी र ल्पेटिनमको मूल्य ऐतिहासिक विन्दुमा पुग्यो । डिसेम्बर २७ मा अन्तर्राष्ट्रिय बजारमा सुन प्रतिऔँस चार हजार ५४५ अमेरिकी डलर नाघ्दा चाँदी प्रतिऔँस ७९ डलर नाघेको छ । यो हालसम्मकै उच्च मूल्य हो । पछिल्लो एक वर्षमा मात्रै चाँदीको मूल्य १४६ प्रतिशतभन्दा बढीले बढेको छ, जुन सन् १९७९ यताकै सबैभन्दा ठूलो वार्षिक वृद्धिदर हो । त्यस्तै, प्लेटिनमको मूल्य प्रतिऔँस दुई हजार पाँच सय नाघेको छ । ब्याजदर कटौती र भन्सार (ट्यारिफ) सम्बन्धी अनिश्चितताले सुन, चाँदी र प्लेटिनमको मूल्य यस वर्ष ऐतिहासिक उच्च विन्दुमा पुगेको हो ।- सङ्कुचित श्रम बजार -यो वर्ष विश्व श्रम बजारले सङ्कुचनको सामना गर्यो । ठूला कम्पनी महामारीपछिका वर्षमा देखिएको आक्रामक भर्ती रणनीतिबाट पछि हटे । उम्मेदवारको मूल्याङ्कन गर्न बढी समय लिने, थप पृष्ठभूमि जाँच गर्ने र अन्तर्वार्ताको चरण लम्ब्याउने प्रवृत्ति बढ्यो । मानव संसाधन परामर्श संस्था रोबर्ट हाफका अनुसार ९३ प्रतिशत कर्मचारी भर्ती प्रबन्धकले दुई वर्षअघिको तुलनामा अहिले भर्ती प्रक्रिया लामो भएको बताएका छन् । भन्सार शुल्क सम्बन्धी नीतिका कारण आर्थिक अनिश्चितता बढ्नु, एआईको तीव्र प्रयोग, उच्च मुद्रास्फीति र ब्याज दरलगायतका कारण कम्पनीले कर्मचारी कटौतीको रणनीति लिए । कम्पनीले डिजिटल दक्षता, अनुकूलन क्षमता र एआईसँग काम गर्न सक्ने क्षमता भएका कर्मचारीलाई प्राथमिकतामा राखेको रोबर्ट हाफले उल्लेख गरेको छ । जस कारण औपचारिक डिग्रीभन्दा सीप र प्रत्यक्ष क्षमतामा आधारित भर्ती सन् २०२५ मा व्यापक बन्यो । आर्थिक सहकार्य तथा विकास सङ्गठन (ओइसिडी) ले भने यस वर्ष श्रमबजार सुधार उन्मुख देखिएको उल्लेख गरेको छ । बेरोजगारी दर सन् २०२२ अप्रिलयता पाँच प्रतिशतभन्दा कम रहेको ओइसिडीले जनाएको छ ।- सहायता कटौतीको वर्ष -सन् २०२५ मा उच्च आय भएका मुलुकले वैदेशिक सहायता र विकास सहयोगका शीर्षकमा ठुलो रकम कटौती गरेसँगै विश्वव्यापी मानवीय सहायता प्रणाली सङ्कटमा परेको छ । संयुक्त राष्ट्रसङ्घ (युएन) ले यसलाई अन्तर्राष्ट्रिय मानवीय सहायताको क्षेत्रमा इतिहासमै सबैभन्दा ठुलो र तीव्र बजेट कटौतीका रूपमा व्याख्या गरेको छ । यस कटौतीका कारण मानवीय तथा आप्रवासन सम्बन्धी संस्था कमजोर बनेका छन् भने उनीहरूमा निर्भर लाखौँ मानिसको जीवन थप जोखिममा परेको छ ।सन् २०२५ को मध्यसम्म आइपुग्दा विश्वव्यापी मानवीय सहायता अघिल्लो वर्षको तुलनामा करिब ४० प्रतिशतले घटिसकेको माइग्रेसन पोलिसी इन्स्टिच्युटले उल्लेख गरेको छ । सहायता कटौतीको प्रत्यक्ष मार शरणार्थी र द्वन्द्व तथा प्राकृतिक विपत्तिबाट प्रभावित समुदायले भोगिरहेका छन् । खाद्य सहायता घटाइएको छ, स्वास्थ्य चौकी बन्द भएका छन् र विपदको जोखिम अझ बढेको छ । उदाहरणका लागि, म्यान्मास्थित विश्वकै सबैभन्दा ठुलो शरणार्थी बस्तीमध्ये एकमा सन् २०२५ को मध्यतिर अधिकांश विद्यालय अस्थायी रूपमा बन्द भए । जनवरीदेखि सेप्टेम्बरसम्म ती बस्तीमा गम्भीर कुपोषण भएका बालबालिकाको सङ्ख्या ११ प्रतिशतले बढ्यो भने बालविवाह र बालश्रमका घटना पनि बढेको प्रतिवेदनमा उल्लेख छ । त्यस्तै, अफ्रिकी मुलुक चाड र दक्षिण सुडानको सीमामा शरणार्थी सुरक्षित स्थानमा सार्नका लागि आवश्यक यातायात खर्चसमेत नभएपछि हजारौँ मानिस सीमामै अलपत्र परे । केन्याको काकुमा शरणार्थी शिविरमा खाद्यान्न कोटा घटाइएपछि हिंसात्मक प्रदर्शन भए र त्यसको परिणाम स्वरूप छ हजारभन्दा बढी दक्षिण सुडानी शरणार्थी आफ्नै असुरक्षित देश फर्किन बाध्य भए ।माइग्रेसन पोलिसी इन्स्टिच्युटका अनुसार सन् २०३० सम्ममा अमेरिकी अन्तर्राष्ट्रिय विकास नियोग (युएसएआइडी) लगभग निष्क्रिय बनेको अवस्थामा मात्रै एक करोड ४० लाखभन्दा बढी व्यक्ति प्रत्यक्ष प्रभावित हुने छन् । यस वर्षको मानवीय सहायता कटौती केवल अमेरिका मात्र सीमित नभई क्यानाडा, बेलायत, इयुका देश र दक्षिण कोरियाले पनि सहायता बजेट घटाएका छन् । मानवीय सहायता रकम घटेसँगै त्यसको प्रभाव विभिन्न गैरसरकारी संस्थामा देखिन थालेको छ । संयुक्त राष्ट्रसङ्घीय निकाय युएनएचसिआरले आफ्नो बजेट एक चौथाइले घटाउने योजना बनाएको छ र अक्टोबरसम्म आइपुग्दा करिब पाँच हजार कर्मचारी बर्खास्त गरिसकेको छ । विश्व खाद्य कार्यक्रम (डब्लुएफपी) ले सन् २०२६ सम्ममा २५ प्रतिशतभन्दा बढी कर्मचारी कटौती गर्ने तयारी गरिरहेको छ, जसका कारण छ हजारभन्दा बढी रोजगारी गुम्ने छन् । साना-ठूला सबै खाले गैरसरकारी तथा अन्तर्राष्ट्रिय संस्था पनि यही सङ्कटबाट गुज्रिरहेका छन् । - अर्बपतिको सङ्ख्यामा अभूतपूर्व वृद्धि -विश्वका सबैभन्दा धनी व्यक्तिको सम्पत्ति सन् २०२५ मा तीव्र रूपले बढेको छ । अमेरिकी बिजनेस म्यागजिन फोब्र्सका अनुसार यस वर्ष मात्र विश्वभर ३४० भन्दा बढी नयाँ अर्बपति थपिएका छन । अर्थात् लगभग दिनमा एकजना अर्बपतिको उदय भएको छ । यो वृद्धि मुख्य रूपमा अमेरिका, चीन, भारत, रुस लगायतका ठूला अर्थतन्त्रमा देखिएको छ । विश्वभर १९ जना व्यक्ति अब ‘सेन्टिबिलियनेयर’ (सय अर्ब अमेरिकी डलरभन्दा बढी सम्पत्ति भएको व्यक्ति) बनेका छन् । यही डिसेम्बर १९ मा इलन मस्क ७०० अर्ब डलर सम्पत्ति पुग्ने पहिलो व्यक्ति बन्नुभएको छ ।- एआई दौडमा ‘म्याग्निफिसेन्ट सेभेन’ -यो वर्ष विश्व प्रविधि बजारका लागि ऐतिहासिक मात्र नभई विवाद स्पद वर्ष पनि बन्यो । कृत्रिम बौद्धिकता (आर्टिफिसियल इन्टेलिजेन्स-एआई) को वर्चस्व स्थापित गर्ने होडमा विश्वका ठूला प्रविधि कम्पनी एप्पल, माइक्रोसफ्ट, अमेजन, अल्फाबेट, मेटा, एनभिडिया र टेस्ला अग्रपङ्क्तिमा देखिए । ‘म्याग्निफिसेन्ट सेभेन’ नामले चिनिने यी सात कम्पनीले पुँजीबजारमा उत्साह र त्रास उत्तिकै देखाए । वर्षान्तसम्म आइपुग्दा यी कम्पनीको कुल बजार पुँजीकरण करिब करिब २२ ट्रिलियन (२२० खर्ब) अमेरिकी डलर हाराहारी पुगेको थियो । जुन अमेरिकी सेयर बजारको करिब एकतिहाइ हिस्सा हुन जान्छ । वर्षको सुरुआतमै चिनियाँ स्टार्टअप ‘डिपसिक’ सबैभन्दा धेरै डाउन लोड हुने एप बनेपछि एआई क्षेत्रमा ठूलो तहल्का मच्चियो । किनकि कम लागतमा विकास गरिएको डिपसिकको ‘आर-१’ मोडेलले एनभिडियाका महँगा चिप र सफ्टवेयरमा आधारित एआई प्रणालीलाई ठाडो चुनौती दिएको थियो । डिपसिकको उदयले म्याग्निफिसेन्ट सेभेनको शेयर मूल्यमा गिरावट मात्र देखिएन गत अप्रिल ३ मा अमेरिकी पुँजीबजार वालस्ट्रिटमा सबैभन्दा ठूलो गिरावटसमेत देखियो । तर, गत जुलाईमा एमआइटीले ‘द जेनेरेसन एआई डिभाइडः स्टेट अफ एआई इन बिजनेस-२०२५’ सार्वजनिक गर्दै ९० प्रतिशतभन्दा बढी संस्थाले जेनेरेटिभ एआईबाट शून्य प्रतिफल पाएको दाबी गरेपछि प्रविधि सेयर हल्लियो । निकै कमजोर नतिजा देखाएको एआईले चाहिनेभन्दा बढी प्राथमिकता पाएको उक्त प्रतिवेदन सार्वजनिक भएसँगै त्यस्ता कम्पनीको शेयर मूल्य घट्न थाल्यो भने एनभिडिया ५० खर्ब डलर मूल्य पुग्ने विश्वकै पहिलो कम्पनी बन्यो । यही तीव्र उतार चढावका कारण एआई कम्पनीको पुँजीबजारलाई विश्लेषकले ‘पानीको फोका’सँग तुलना गरेका छन् ।- अर्थशास्त्रतर्फको नोबेल पुरस्कार तीन जनालाई -रोयल स्विडिस एकेडेमी अफ साइन्सेजले सन् २०२५ को अर्थशास्त्रतर्फको नोबेल पुरस्कार तीन अर्थशास्त्री जोएल मोकिर, फिलिप एघियोन र पिटर हाउइटलाई नवप्रवर्तनमा आधारित आर्थिक वृद्धिको व्याख्या गरेवापत प्रदान गर्यो । जोएल मोकिरले प्रविधिका क्षेत्रमा भएको प्रगतिले कसरी दिगो आर्थिक वृद्धि सम्भव छ भन्ने विषयलाई व्याख्या गर्नु भएको थियो भने फिलिप एघियोन र पिटर हाउइटले ‘सृजनात्मक विनाश’ (क्रियटिभ डिस्ट्रक्सन)को सिद्धान्त विकास गर्नु भएको थियो । नयाँ प्रविधिले पुराना उत्पादन र प्रणालीलाई विस्थापित गर्दै दीगो आर्थिक वृद्धि, जीवनस्तर र समृद्धिको आधार तयार गर्ने तथा यसका लागि खुला समाज, प्रतिस्पर्धी र नवप्रवर्तनमैत्री वातावरण आवश्यक रहेको अर्थशास्त्रीको निष्कर्ष छ । रासस",
      "link": "https://gorkhapatraonline.com/news/185935",
      "image": "https://gorkhapatraonline.com/storage/media/327053/conversions/2025-original-thumb.jpg"
    },
    {
      "slug": "185933",
      "title": "यातायात कार्यालयबाट १२ करोड बढी राजस्व सङ्कलन",
      "timestamp": 1767052800000,
      "source": "gp",
      "content": "भौतिक पूर्वाधार तथा सहरी विकास मन्त्रालय अन्तर्गतको यातायात व्यवस्था कार्यालय एवं सेवा कार्यालयबाट १२ करोड बढी राजस्व सङ्कलन भएको छ ।",
      "longContent": "काँक्रेविहार (सुर्खेत), पुस १५ गते ।भौतिक पूर्वाधार तथा सहरी विकास मन्त्रालय अन्तर्गतको यातायात व्यवस्था कार्यालय एवं सेवा कार्यालयबाट १२ करोड बढी राजस्व सङ्कलन भएको छ । कर्णाली प्रदेशका तीन ठाउँमा रहेका यातायात व्यवस्था कार्यालयबाट चालु आर्थिक वर्षको पाँच महिनामा १२ करोड ५७ लाख ७० हजार ६५९ राजस्व सङ्कलन भएको मन्त्रालयका सिनियर डिभिजन इन्जिनियर रमेश सुवेदीले जानकारी दिनुभयो । यातायात क्षेत्रको आम्दानी, चालक अनुमतिपत्र, सवारी दर्ता किताबसम्बन्धी दस्तुर, सवारी साधन कर, प्रशासनिक दण्ड जरिवाना र जफत बापतको रकम सङ्कलन गरिएको हो । यातायात कार्यालय सुर्खेतबाट ११ करोड नौ लाख २० हजार ७३९ सङ्कलन भएको छ । जुम्लाबाट ६५ लाख ४२ हजार ३१९ सङ्कलन भएको जनाइएको छ । त्यसैगरी चौरजहारीस्थित कार्यालयबाट ८३ लाख सात हजार ६०१ सङ्कलन भएको प्रवक्ता सुवेदीले जानकारी दिनुभयो । प्रदेश सरकारले तीन ठाउँबाट सङ्कलन गरेको राजस्व हरेक महिना सार्वजनिक गर्दै आएको छ । रासस",
      "link": "https://gorkhapatraonline.com/news/185933",
      "image": "https://gorkhapatraonline.com/storage/media/327014/conversions/-rajaswo-original-thumb.jpg"
    },
    {
      "slug": "185818",
      "title": "विस्तार हुँदै स्ट्रबेरी खेती",
      "timestamp": 1767052800000,
      "source": "gp",
      "content": "हरेक वर्ष स्ट्रबेरी खेतीबाट राम्रो आम्दानी गर्दै आएका वीरेन्द्र खड्काले यस वर्ष पनि स्ट्रबेरी खेतीलाई निरन्तरता दिनुभएको छ । चार वर्षदेखि व्यावसायिक स्ट्रबेरी खेती गर्दै आएका खड्काका अनुसार हाल बोटमा फल लाग्न सुरु भएको छ । “धेरै जसो बोटमा फल लागिसकेको छ,” उहाँले भन्नुभयो, “अबको आठ/दस दिनभित्रै खानलाई तयार हुन्छ ।”",
      "longContent": "दाङ समाचारदातादाङ, पुस १५ गते ।  हरेक वर्ष स्ट्रबेरी खेतीबाट राम्रो आम्दानी गर्दै आएका वीरेन्द्र खड्काले यस वर्ष पनि स्ट्रबेरी खेतीलाई निरन्तरता दिनुभएको छ । चार वर्षदेखि व्यावसायिक स्ट्रबेरी खेती गर्दै आएका खड्काका अनुसार हाल बोटमा फल लाग्न सुरु भएको छ । “धेरै जसो बोटमा फल लागिसकेको छ,” उहाँले भन्नुभयो, “अबको आठ/दस दिनभित्रै खानलाई तयार हुन्छ ।” रोल्पा माडी गाउँपालिका–१, जबाङ दुदिलाबोट स्थायी घर भएका खड्काले दाङको घोराही उपमहानगरपालिका–१४ स्थित झिँगौरामा स्वर्गद्वारी आश्रमको एक बिघा जग्गा लिजमा लिएर ‘एग्रोमार्ट फार्म’ दर्ता गरी व्यावसायिक स्ट्रबेरी खेती गर्दै आउनुभएको छ । गत वर्ष १६ कट्ठामा खेती गर्नुभएका खड्काले यस वर्ष सोही ठाउँमा थप चार कट्ठासहित एक बिघामा स्ट्रबेरी खेती बढाएको जानकारी दिनुभयो । उहाँले गत वर्ष झन्डै २५ लाख रुपियाँ बराबरको कारोबार भएको र यस वर्ष गत वर्षभन्दा राम्रो आम्दानी हुने अपेक्षा गरेको बताउनुभयो । उहाँले घोराहीमा स्ट्रबेरीको खेती राम्रो भएपछि यसै वर्षदेखि तुलसीपुरमा पनि पाँच कट्ठामा र गृहजिल्ला रोल्पामा पनि आठ रोपनी जग्गामा व्यावसायिक रूपमा खेती गर्दै आएको बताउनुभयो । “बिरुवा खरिद, थोपा सिँचाइ र मल्चिङ विधि अपनाउँदा सुरुमा आठ लाख रुपियाँभन्दा बढी खर्च भएको थियो,” उहाँले भन्नुभयो, “अहिले त्यसैले काम गरिरहेकाले त्यति खर्च भएको छैन तर तुलसीपुर र रोल्पामा चाहिँ करिब त्यस्तै लगानी पुगेको छ ।” उहाँका अनुसार स्ट्रबेरी दुई महिनादेखि तीन महिनाको बिचमा उत्पादन दिन सुरु हुन्छ । खड्काले यस वर्ष आफूले दुई चरणमा स्ट्रबेरी रोपेको जानकारी दिनुभयो । “पहिलो चरणको असोजको अन्त्यतिर रोपेको थिएँ,” उहाँले भन्नुभयो, “दोस्रो चरणको कात्तिकको पहिला साता रोपिएको हो, यी दुवै चरणमा रोपिएका बिरुवाले अहिले उत्पादन दिने तयारीमा छ ।” उहाँले स्ट्रबेरी प्रतिकिलो आठ सय रुपियाँका दरले बिक्री गर्दै आएको जानकारी दिनुभयो ।",
      "link": "https://gorkhapatraonline.com/news/185818",
      "image": "https://gorkhapatraonline.com/storage/media/326853/conversions/Straberi-kheti-original-thumb.jpg"
    },
    {
      "slug": "185817",
      "title": "एघार हजारलाई स्वरोजगार बनाउने लक्ष्य",
      "timestamp": 1767052800000,
      "source": "gp",
      "content": "युवा तथा साना व्यवसायी स्वरोजगार कोषले गत आर्थिक वर्ष २०८१/८२ मा रोकिएको स्वरोजगार कर्जा वितरण गर्न लागेको छ । कोषमा झन्डै एक वर्ष कार्यकारी उपाध्यक्ष नहुँदा गत आवमा कर्जा वितरणको काम रोकिएको थियो । गत भदौमा कोषमा नयाँ कार्यकारी उपाध्यक्ष नियुक्ति भएपछि कर्जा वितरणको काम सुरु हुन लागेको हो । कोषका कार्यकारी उपाध्यक्ष अनिलराज पौडेलल गत आवमा कर्जाका लागि ४३३ सहकारी संस्थाको प्रस्ताव आएकोमा हाल अध्ययन अनुसन्धान भइरहेकाले तोकिएको मापदण्ड पूरा गरेकालाई जतिसक्दो छिटो कर्जा वितरण गरिने जानकारी दिनुभयो ।",
      "longContent": "काठमाडौँ, पुस १५ गते । युवा तथा साना व्यवसायी स्वरोजगार कोषले गत आर्थिक वर्ष २०८१/८२ मा रोकिएको स्वरोजगार कर्जा वितरण गर्न लागेको छ । कोषमा झन्डै एक वर्ष कार्यकारी उपाध्यक्ष नहुँदा गत आवमा कर्जा वितरणको काम रोकिएको थियो । गत भदौमा कोषमा नयाँ कार्यकारी उपाध्यक्ष नियुक्ति भएपछि कर्जा वितरणको काम सुरु हुन लागेको हो । कोषका कार्यकारी उपाध्यक्ष अनिलराज पौडेलल गत आवमा कर्जाका लागि ४३३ सहकारी संस्थाको प्रस्ताव आएकोमा हाल अध्ययन अनुसन्धान भइरहेकाले तोकिएको मापदण्ड पूरा गरेकालाई जतिसक्दो छिटो कर्जा वितरण गरिने जानकारी दिनुभयो । चालु आव २०८२/८३ का लागि स्वरोजगार कर्जा वितरण गर्न एउटा सूचना प्रकाशन भएको र फेरि अर्को पनि प्रकाशन गर्ने तयारी भइरहेको कोषले जनाएको छ । चालु आवमा लागि साढे दुई अर्ब लगानी गरी ११ हजार जनालाई स्वरोजगार बनाउने लक्ष्य राखिएको कार्यकारी उपाध्यक्ष पौडेलले जानकारी दिनुभयो । पुराना रोकिएका किस्ता पनि वितरण गर्दै जाने उहाँले जानकारी दिनुभयो । कोष स्थापनादेखि हालसम्म १५ वर्षको अवधिमा १४ अर्ब १३ करोड ५८ लाख ३५ हजार स्वरोजगार कर्जा प्रवाह गरिएको छ । हालसम्म एक लाख नौ हजार जनालाई स्वरोजगार बनाएको कोषले जनाएको छ । बैङ्क र सहकारीमार्फत स्वरोजगार कर्जा प्रदान गरिँदै आएको छ । बेरोजगारलाई स्वरोजगार बनाउने उद्देश्यले कार्यालय स्थापना भए पनि अझै प्रचारप्रसार प्रभावकारी नहुँदा देशैभर कर्जा विस्तार हुन नसकेको कोषले जनाएको छ । ७७ वटै जिल्लामा कर्जा प्रवाह गर्ने लक्ष्य रहे पनि मनाङ र मुस्ताङमा सहकारी संस्था नहुँदा कर्जा प्रवाह गर्न नसकिएको कोषले जनाएको छ । हाल ७५ जिल्लामा कर्जा प्रवाह गरिएको छ । कोषले दुई हजार छ सय सहकारी र २० बैङ्कमार्फत युवामा कर्जा परिचालन गरेको जनाएको छ । कोषले बैङ्क तथा वित्तीय संस्थालाई ५.५ प्रतिशत ब्याजदरमा कर्जा उपलब्ध गराउने र वित्तीय संस्थाले व्यक्तिलाई आठ प्रतिशत ब्याजदरमा कर्जा प्रवाह गर्ने गरेको छ । कोषका अनुसार कर्जा लगानी असुली कार्यविधि अनुसार प्रतिव्यक्ति पाँच लाख रुपियाँसम्म सुलभ कर्जा पाउने व्यवस्था भए पनि कर्जाको अभावले डेढ लाखदेखि दुई लाख मात्र वितरण गर्ने गरिएको छ ।  वार्षिक श्रम बजारमा प्रवेश गर्ने पाँच लाख युवामध्ये कम्तीमा एक लाख युवालाई वार्षिक रूपमा स्वरोजगार बनाई आत्मनिर्भर अर्थतन्त्रका माध्यमबाट राष्ट्रको विकास गर्ने कोषको कार्य रहेको छ ।कोषले विभिन्न बैङ्कबाट विपन्न वर्ग कर्जा तीन अर्ब ८२ करोड रुपियाँ लिएर बैङ्क तथा वित्तीय संस्थामार्फत स्वरोजगार कर्जा प्रवाह गर्ने गर्छ । कर्जा प्रवाह गर्दा ६० प्रतिशत उत्पादन र ४० प्रतिशत सेवा व्यवसायमा लगानी गर्नुपर्ने सम्झौता छ । कोषले ४२ हजार ५६३ जनालाई अभिमुखीकरण तालिम, आठ हजार ४४० लाई सिपमूलक र संस्थागत छ हजार ७५७ अनुशिक्षण तालिम प्रदान गरिएको कोषले जनाएको छ । २०८१ चैत मसान्तसम्म १६ करोड ८९ लाख ७० हजार ब्याज अनुदान र ८० करोड रुपियाँ ब्याज प्राप्त गरिएको कोषले जनाएको छ । ८१ हजार ५५५ जनालाई बिमा गरिएको छ । २८ हजार ९०४ जनालाई १४ करोड ४५ लाख रुपियाँ कर्जा व्यवस्थापन गरिएको छ । यस्तै एक हजार ३५१ जनाबाट आठ करोड २५ लाख दुई हजार बिमा क्षतिपूर्ति रकम प्राप्त भएको कोषले जनाएको छ । कोषले व्यावसायिक खेती तथा पशुपन्छीपालन, कृषि, वनजन्य तथा खानी उद्योग र बहुमूल्य पत्थर उद्योगलगायतका विषयमा तालिम प्रदान गदै आएको छ । स्थानीय कच्चा पदार्थ, सिपमूलक परियोजना र जुन क्षेत्रमा उत्पादन हुने हो, सोही क्षेत्रमा खपत हुने परियोजनालाई विशेष प्राथमिकता दिने कोषको लक्ष्य रहेको छ । सहर र बजार क्षेत्रमा रिक्सा, ठेलागाडा सेवा सञ्चालन तथा प्लम्बिङ सेवा र इलेक्ट्रोनिक्स सामानको मर्मतसम्भार जस्ता साना तथा घरेलु व्यवसाय एवं पसल सञ्चालनलगायतका सेवामूलक स्वरोजगार कार्यक्रमका लागि ऋण उपलब्ध गराउँदै आएको छ ।",
      "link": "https://gorkhapatraonline.com/news/185817",
      "image": "https://gorkhapatraonline.com/storage/media/326852/conversions/sorojgar-original-thumb.jpg"
    },
    {
      "slug": "185815",
      "title": "सञ्चित कोष एक खर्ब नौ अर्बले घाटामा",
      "timestamp": 1767052800000,
      "source": "gp",
      "content": "लक्ष्य अनुसार राजस्व सङ्कलन हुन नसक्दा तिनै तहका सरकारको सञ्चित कोष घाटामा रहेको छ । महालेखा नियन्त्रक शोभाकान्त पौडेलले अर्थमन्त्री रामेश्वर खनाल र महालेखा परीक्षक तोयम रायसमक्ष प्रस्तुत गरेको गत आर्थिक वर्ष २०८१/८२ को एकीकृत वित्तीय विवरणले सञ्चित कोष एक खर्ब आठ अर्ब ९९ करोड रुपियाँले घाटामा देखाएको हो ।",
      "longContent": "गोरखापत्र समाचारदाताकाठमाडौँ, पुस १५ गते । लक्ष्य अनुसार राजस्व सङ्कलन हुन नसक्दा तिनै तहका सरकारको सञ्चित कोष घाटामा रहेको छ । महालेखा नियन्त्रक शोभाकान्त पौडेलले अर्थमन्त्री रामेश्वर खनाल र महालेखा परीक्षक तोयम रायसमक्ष प्रस्तुत गरेको गत आर्थिक वर्ष २०८१/८२ को एकीकृत वित्तीय विवरणले सञ्चित कोष एक खर्ब आठ अर्ब ९९ करोड रुपियाँले घाटामा देखाएको हो । तिनै तहका सरकारको आम्दानी बाँधिने कोष सञ्चित कोष हो । यसै कोषमार्फत सम्बन्धित सरकारले आफ्नो खर्च गर्छन् तर आम्दानीभन्दा खर्च बढी भएपछि यस्ता कोष ऋणात्मक हुन्छन्, जसलाई घाटा पनि भनिन्छ । सरकारले राजस्वको लक्ष्य बढाउने तर सो बराबर सङ्कलन नहुँदा सञ्चित कोषमाथि दबाब पर्छ । यसरी कोष घाटामा रहँदा सरकारले बचतमा रहेको रकमबाट भुक्तानी गर्नुपर्ने हुन्छ । सञ्चित कोष घाटामा रहँदा सरकारले नेपाल राष्ट्र बैङ्कबाट ओभर ड्राफ्ट लिएर पनि खर्च व्यवस्थापन गर्छ । सञ्चित कोष घाटामा रहे पनि नगद अवस्था भने एक खर्ब चार अर्ब १३ करोड रुपियाँले धनात्मक रहेको प्रतिवेदनमा उल्लेख छ । यसबाहेक तिनै तहका सरकार र एक्स्ट्रा बजेटरी निकायका विभिन्न कोषमा रहेको मौज्दात रकमसमेत गर्दा नगद र मौज्दात एक खर्ब ८८ अर्ब ९४ करोड रुपियाँले धनात्मक रहेको प्रतिवेदनमा जनाइएको छ । आर्थिक कार्यविधि तथा वित्तीय उत्तरदायित्व नियमावली, २०७७ बमोजिम सरकारको एकीकृत वित्तीय प्रतिवेदन तयार गर्ने जिम्मेवारी महालेखा नियन्त्रक कार्यालयको हुन्छ । सोही अनुसार कार्यालयले अर्थ मन्त्रालय र महालेखा परीक्षकको कार्यालयलाई प्रतिवेदन बुझाएको हो ।",
      "link": "https://gorkhapatraonline.com/news/185815",
      "image": "https://gorkhapatraonline.com/storage/media/326850/conversions/mantri-PHOTO-2025-12-29-16-52-28-original-thumb.jpg"
    },
    {
      "slug": "186384",
      "title": "प्रतिनिधि सभा निर्वाचन : मतदाता नामावली छपाइ सुरु",
      "timestamp": 1767312000000,
      "source": "gp",
      "content": "२०८२ साल फागुन २१ गते हुने प्रतिनिधि सभा सदस्य निर्वाचनका लागि मतदाता नामावली छपाइ गर्ने कार्य सुरु भएको छ ।",
      "longContent": "काठमाडौँ, पुस १८ गते । २०८२ साल फागुन २१ गते हुने प्रतिनिधि सभा सदस्य निर्वाचनका लागि मतदाता नामावली छपाइ गर्ने कार्य सुरु भएको छ । निर्वाचन आयोगका प्रवक्ता नारायण प्रसाद भट्टराईका अनुसार शुक्रबारदेखि सो कार्य सुरु भएको हो ।उहाँले आयोगका कार्यबहाक प्रमुख निर्वाचन आयुक्त रामप्रसाद भण्डारीले  आयोग परिसरमा मतदाता नामावलीको छपाइ कार्यको शुभारम्भ गर्नुभएको जानकारी दिनुभयो ।भदौ २३ र २४ गतेको जेनजी आन्दोलन पश्चात् फरक परिस्थितिमा गठन भएको सरकारले भदौ २७ गते राति  फागुन २१ गते प्रतिनिधि सभा सदस्य निर्वाचनको मिति तय गरेको हो। आयोगले फागुन २१ गते सम्पन्न हुने प्रतिनिधि सभा सदस्य निर्वाचनका लागि सार्वजनिक गरेको कार्यतालिका अनुसार कायक्रम अघि बढाउँदै आएको छ । यसैगरी, राष्ट्रिय सभा सदस्य निर्वाचनको मिति २०८२ माघ ११ गते तय भएको छ ।",
      "link": "https://gorkhapatraonline.com/news/186384",
      "image": "https://gorkhapatraonline.com/storage/media/327804/conversions/Election-print-news-original-thumb.jpg"
    },
    {
      "slug": "186382",
      "title": "रिक्त न्यायाधीश नियुक्ति प्रक्रिया तत्काल सुरु गर्न माग",
      "timestamp": 1767312000000,
      "source": "gp",
      "content": "न्यायपालिका अधिकृत समाजले सर्वोच्च अदालत र उच्च अदालतमा रिक्त न्यायाधीशमा नियुक्ति प्रक्रिया तत्काल सुरु गर्न माग गरेको छ ।",
      "longContent": "काठमाडौँ, पुस १८ गते । न्यायपालिका अधिकृत समाजले सर्वोच्च अदालत र उच्च अदालतमा रिक्त न्यायाधीशमा नियुक्ति प्रक्रिया तत्काल सुरु गर्न माग गरेको छ ।समाजका कार्यवाहक अध्यक्ष निराजन पाण्डेले आज जारी गरेको प्रेस विज्ञप्तिमा रिक्त रहेको सर्वोच्च अदालतको न्यायाधीश र उच्च अदालतको मुख्य न्यायाधीशमा योग्यता पुगेका क्रमशः विशिष्ट श्रेणीका मुख्य रजिष्ट्रार, रजिष्ट्रारलाई तत्काल नियुक्ति गरी असल अभ्यासको सुरुआत गर्न माग गरिएको छ ।“उच्च अदालतको न्यायाधीश हुन योग्यता पुगेका न्याय सेवा, न्याय समूहका विशिष्ट र प्रथम श्रेणीका अधिकृतहरूबाट रिक्त रहेको उच्च अदालतको न्यायाधीश पदमा प्राथमिकता दिई नियुक्ति गरियोस्”, विज्ञप्तिमा भनिएको छ, “न्याय सेवा, न्याय समूहका अधिकृतहरूलाई राजपत्राङ्कित द्वितीय तहमा र राजपत्राङ्कित द्वितीय तहका कर्मचारीलाई जिल्ला न्यायाधीश र राजपत्राङ्कित प्रथम श्रेणीमा जाने बाटो फराकिलो हुनेगरी कर्मचारीको वृत्ति सहज र प्रभावकारी बनाउन सकिन्छ, न्यायिक नेतृत्वबाट विशेष चासो प्रदान गरी तत्काल ‘इसर्भे’ गरियोस् ।”पछिल्ला दिनहरूमा समग्र न्यायपालिकाप्रति नै सार्वजनिक रूपमा भइरहेको प्रहार र अनर्गल प्रचारसमेतका आक्रमणको प्रतिरोध उत्प्रेरित कर्मचारीबाट मात्र सम्भव हुने भएकाले अदालतका कर्मचारी स्वयंलाई उत्प्रेरित गर्नुको अलावा निरुत्साहित र अपमानित महसुस हुने प्रकृतिका कार्यले स्थितिलाई अझै जटिल बनाउन सक्ने हुँदा यसप्रति ध्यान पुर्याउन अनुरोध गरिएको छ ।समाजले न्यायपालिकाको पुर्नसंरचना गरी सर्वोच्च अदालतमा न्यायाधीशको अधिकतम अवधिको किटान, न्याय परिषद्को पुर्नसंरचना, विशिष्टिकृत अदालतहरूको स्थापना र सहभागिता साथै अदालत सञ्चालनमा नवीनतम अभ्यासमा जोड दिएको छ । रासस",
      "link": "https://gorkhapatraonline.com/news/186382",
      "image": "https://gorkhapatraonline.com/storage/media/327789/conversions/sdfhs-original-thumb.jpg"
    },
    {
      "slug": "186381",
      "title": "पोखराका मुख्य व्यापारिक क्षेत्रमा दलका भेला, जुलुस नहुने",
      "timestamp": 1767312000000,
      "source": "gp",
      "content": "कास्कीको पोखरा महानगरका मुख्य व्यापारिक क्षेत्रमा सडक अवरुद्ध हुने गरी राजनीतिक दलहरुका भेला, जुलुसहरु नहुने भएका छन् ।",
      "longContent": "फडिन्द्र अधिकारीलेखनाथ, पुस १८ गते।कास्कीको पोखरा महानगरका मुख्य व्यापारिक क्षेत्रमा सडक अवरुद्ध हुने गरी राजनीतिक दलहरुका भेला, जुलुसहरु नहुने भएका छन् ।जिल्ला प्रशासन कार्यालय कास्कीले शुक्रबार आयोजना गरेको राजनीतिक दलहरूसँगको समन्वय बैठकले यस्तो निर्णय गरेको हो ।आसन्न प्रतिनिधि सभा सदस्य निर्वाचन २०८२ को शान्ति, सुरक्षा लगायतका विषयमा छलफल गर्न भएको बैठकले निर्वाचन केन्द्रित गतिविधिलाई व्यवस्थित बनाउन यस्तो निर्णय लिएको हो । पोखराका मुख्य व्यापारिक स्थलहरू चिप्लेढुङ्गा, महेन्द्रपुल, पृथ्वीचोक लगायतका स्थानमा सडक अवरुद्ध हुने गरी कुनै पनि कार्यक्रम नगर्ने सहमति भएको छ ।बैठकले गरेको निर्णयमा भनिएको छ,“निजी क्षेत्रका व्यापारिक संस्थाहरू समेतबाट समय समयमा ध्यानाकर्षण गराइरहेको साथै यातायात व्यवस्थापन समेतलाई मध्यनजर गर्दा व्यापार, व्यवसायलाई प्रतिकूल प्रभाव पार्न सक्ने गरी चिप्लेढुङ्गा महेन्द्रपुल लगायतका मुख्य व्यापारिक स्थल तथा बजार क्षेत्रका चोक र सडक अवरुद्ध हुने गरी कुनै पनि कार्यक्रम सञ्चालन नगर्ने ।”पोखराका मुख्य व्यापारिक क्षेत्रमा सभा, जुलुस नगर्न यहाँका उद्योगी, व्यवसायीले माग गर्दै आएका थिए । गएको मङ्सिर १४ गते नेपाली कम्युनिस्ट पार्टी (नेकपा)ले चिप्लेढुङ्गामा आयोजना गरेको सभामा व्यापारीहरूले प्रदर्शन गर्नुका साथ सो क्षेत्रको व्यवसाय नै बन्द गरी विरोध जनाएका थिए । बैठकले राजनीतिक दलहरूबाट हुने जनप्रदर्शन, आमसभा लगायतका कार्यक्रम गर्दा सम्बन्धित स्थानीय तहबाट अनुमति लिनुपर्ने र गृह मन्त्रालयबाट प्राप्त परिपत्र अनुसार जिल्ला प्रशासन कार्यालयमा तोकिएको फारम भरी अग्रिम लिखित जानकारी गराउनुपर्ने नियम पालना गर्नेगराउने निर्णयसमेत गरेको कास्कीका सहायक प्रमुख जिल्ला अधिकारी शिव लम्सालले जानकारी दिनुभयो । बैठकले दलहरूले कार्यक्रम गर्दा आपसमा समन्वय गरी कार्यक्रमस्थल र समय नजुध्ने गरी व्यवस्था मिलाउनुपर्ने, जिल्लाभित्र आयोजना गरिने सभा, समारोह, प्रदर्शन, मेला, जात्रा, महोत्सव, कन्सर्ट, सांस्कृतिक कार्यक्रम र खेलकुदका लागि पनि स्थानीय तहको पूर्व स्वीकृति लिनुपर्ने व्यवस्था पालना गर्नेगराउने निर्णयसमेत लिएको छ । बैठकमा सहभागी दलका प्रतिनिधिहरूले निजी क्षेत्रका व्यापारिक संस्थाहरूको ध्यानाकर्षण र यातायात व्यवस्थापनलाई मध्यनजर गर्दै मुख्य बजार क्षेत्रमा अवरोध नहुने गरी सभा, जुलुस गर्ने प्रतिबद्धता जनाएका छन् । प्रमुख जिल्ला अधिकारी रुद्रादेवी शर्माको अध्यक्षतामा बसेको बैठकमा पोखरा महानगरपालिकामा प्रमुख धनराज आचार्य, जिल्ला समन्वय समिति प्रमुख लीलाधर पौडेल, राजनीतिक दलका प्रतिनिधिहरू, विभिन्न कार्यालयका प्रमुख र प्रतिनिधि सहभागी हुनुहुन्थ्यो ।",
      "link": "https://gorkhapatraonline.com/news/186381",
      "image": "https://gorkhapatraonline.com/storage/media/327787/conversions/dao-kaski-original-thumb.jpg"
    },
    {
      "slug": "186380",
      "title": "एमाले गोरखाद्वारा चक्रे मिलनसहित पाँच जनाको नाम सिफारिस",
      "timestamp": 1767312000000,
      "source": "gp",
      "content": "नेपाल कम्युनिष्ट पार्टी (एमाले) गोरखाले आगामी फागुन २१ मा हुने प्रतिनिधिसभा निर्वाचनका लागि पाँच जनाको नाम उम्मेद्वारका लागि सिफारिस गरेको छ ।",
      "longContent": "गोरखा, पुस १८ गते । नेपाल कम्युनिष्ट पार्टी (एमाले) गोरखाले आगामी फागुन २१ मा हुने प्रतिनिधिसभा निर्वाचनका लागि पाँच जनाको नाम उम्मेद्वारका लागि सिफारिस गरेको छ । जिल्ला कमिटीको आज बसेको बैठकमा गोरखाको दुईवटै निर्वाचन क्षेत्रका प्रस्तावित उम्मेद्वारका नाम प्रदेश कमिटीमा सिफारिस गरेको पार्टीका जिल्ला सचिव काजीराम रोकाले जानकारी दिनुभयो ।एमाले गोरखा क्षेत्र नं १ बाट दुई जना र क्षेत्र नं २ बाट तीन जनाको नाम सिफारिस गरेको उहाँले बताउनुभयो । एमाले प्रतिनिधिसभा गोरखा क्षेत्र नं १ बाट आरसी लामिछाने र लीला न्यौपानेको नाम सिफारिस गरेको छ ।त्यसैगरी प्रतिनिधिसभा गोरखा क्षेत्र नं २ का लागि एमालेले तीन जना नेताको नाम सिफारिस गरेको छ । सो क्षेत्रमा चक्रे मिलन भनेर चिनिने मिलन गुरुङ, बाबुराम थापा र शशिकला पोखरेलको नाम सिफारिस गरेको हो । पार्टीका पूर्वजिल्ला कमिटी सचिव बाबुराम थापा र  महिला नेतृ शशिकला पोखरेललाई पनि सोही क्षेत्रबाट उम्मेद्वारका रूपमा सिफारिस गरिएको छ । बैठकले दुुवै क्षेत्रमा समानुपातिक, जातीय, भौगोलिक लैङ्गिक सन्तुलन कायम गरी उम्मेद्वारको सिफारिस गरेको सचिव रोकाले बताउनुभयो । रासस",
      "link": "https://gorkhapatraonline.com/news/186380",
      "image": "https://gorkhapatraonline.com/storage/media/327809/conversions/WilCjkE6-original-thumb.jpg"
    },
    {
      "slug": "186378",
      "title": "बाँकेको दुईवटा बालसुधार गृहबाट भागेका ९६ जना बालबन्दी अझै फरार",
      "timestamp": 1767312000000,
      "source": "gp",
      "content": "बाँकेको दुईवटा बालसुधार गृहबाट भागेका ९६ जना बालबन्दी अझै अझै पनि पक्राउ पर्न सकेका छैनन् ।",
      "longContent": "सिराज खाननेपालगन्ज, पुस १८ गते । बाँकेको दुईवटा बालसुधार गृहबाट भागेका ९६ जना बालबन्दी अझै अझै पनि पक्राउ पर्न सकेका छैनन् ।  जेनजी आन्दोलनको बेला गत भदौ २४ गते बाँकेको नौबस्ता बाल सुधारगृह र डुडुवास्थित जयन्दु बालसुधार गृहबाट भागेका मध्ये ९६ जना बालबन्दी अझै पनि परार रहेका छन् । ती दुबै बालसुधार गृहबाट भागेका १९३ जना बालबन्दी मध्ये हालसम्म ९७ जना पक्राउ परेका छन् भने ९६ जना अझै सम्पर्कविहीन अवस्थामा रहेको दुबै बालसुधार गृह प्रशासनले जनाएको छ ।  नौबस्ता बाल सुधारगृहका प्रमुख श्यामबहादुर रानाले भदौ २४ गते सुरक्षाकर्मीसँग भिडन्त गरेर भागेका ७८ बालबन्दीमध्ये ३९ जनालाई पक्राउ गरिएको छ भने ३९ जना अझैपनि फरार नै रहेको बताउनुभयो । उहाँले उनीहरूको खोजी कार्य विभिन्न माध्यमबाट भइरहेको जनाउँदै भागेका मध्ये अधिकांश भारत छिरेको आशंका गरिएको बताउनुभयो । सोही प्रकारले भदौ २४ गतेनै जिल्लाको डुडुवा गाउँपालिकास्थित जयन्दु बालसुधार गृहबाट भागेका ११५ जना बालबन्दीमध्ये ५८ जना पक्राउ परेका छन् भने ५७ जना अझै परार रहेका छन् । जयन्दु बालसुधार गृहका प्रमुख किशोर शर्माले भागेका मध्ये केहीलाई पक्राउ गरिएको, केहीलाई अभिभावकले ल्याएको र केहीले आफैँ आत्मसमर्पण गरेको जानकारी दिनुभयो । उहाँले सो सुधारगृहका ५७ जना बालबन्दी अझै पनि फरार रहेका र उनीहरूको खोजी भइरहेको बताउनुभयो ।उहाँले पनि भागेका मध्ये अधिकांश भारत छिरेको आशङ्का गरिएकोले खोज तलासमा समस्या भइरहेको बताउनुभयो । फरार भएका बालबन्दीलगायत सबै प्रकारका कैदीबन्दीलाई बाल सुधारगृह र कारागारमा फर्किनका लागि गत असोज २० गतेसम्मको समयसीमा सरकारले दिएको थियो । तर अझै पनि धेरैजना बालबन्दी र कैदीहरु फर्किएका छैनन् ।बाँकेका सहायक प्रमुख जिल्ला अधिकारी तथा फरार बन्दी खोजी तथा पक्राउ कार्यदलका संयोजक पूर्णबहादुर खत्रीले फरार कैदीबन्दी नेपालमा नभएकाले पक्राउ गर्न नसकिएको उल्लेख गर्दै फरार भएका अधिकांश बालबन्दी र कैदीहरू भारतमा लुकेको हुन सक्ने बताउनुभयो । भदौ २४ गते नौबस्ता बालसुधार गृहबाट भाग्ने क्रममा प्रहरीले गोली चलाउँदा अछामका २१ वर्षीय उमेश विष्ट, दाङका २० वर्षीय विनेश घर्तीमगर, बाँकेका २० वर्षीय समीर थापा, दैलेखका २१ वर्षीय भूपेन्द्र खत्री र कैलालीका १९ वर्षीय जगत देउवा गरेर पाँच जनाको मृत्यु भएको थियो भने दुई जना घाइते भएका थिए ।",
      "link": "https://gorkhapatraonline.com/news/186378",
      "image": "https://gorkhapatraonline.com/storage/media/327782/conversions/jayandu-bal-sudhar-garha-original-thumb.jpg"
    },
    {
      "slug": "186377",
      "title": "गुल्मीको शान्तिपुरमा ट्याक्टर दुर्घटनामा एक जनाको मृत्यु",
      "timestamp": 1767312000000,
      "source": "gp",
      "content": "गुल्मी चन्द्रकोट गाउँपालिका-४ शान्तिपुरमा ट्याक्टर दुर्घटना हुँदा एक जनाको मृत्यु भएको छ ।",
      "longContent": "टोपलाल अर्याल रेसुङ्गा(गुल्मी), पुस १८ गते । गुल्मी चन्द्रकोट गाउँपालिका-४ शान्तिपुरमा ट्याक्टर दुर्घटना हुँदा एक जनाको मृत्यु भएको छ ।चोरकाटे-शान्तिपुर सडक खण्डमा मजुवाबाट शान्तिपुर तर्फ जाँदै गरेको लु २ त ३९३५ नम्बरको ट्याक्टर अचानक अनियन्त्रित भएर दुर्घटना हुँदा चालक सत्यवती गाउँपालिका-६ खैरेनीका २५ को सुरज सार्कीको मृत्यु भएको जिल्ला प्रहरी कार्यालय गुल्मीका प्रहरी नायब उपरीक्षक गंगा बहादुर सारुले जानकारी दिनुभयो । ट्याक्टर अचानक अनियन्त्रित भएर सडकदेखि अन्दाजी २० मिटर तल खेतमा पल्टिएको थियो । प्रहरीमा दुर्घटनापछि चालक फरार रहेको भन्ने सूचना आएपछि खोज्ने क्रममा बालुवाले पुरिएको अवस्थामा शब फेला परेको थियो । अनुसन्धानपछि ट्याक्टरका मालिकले चालक सुरज सार्की भएको भनेर सनाखत गरेको सारुले बताउनुभयो।उहाँका अनुसार इलाका प्रहरी कार्यालय रिडीबाट प्रहरी निरीक्षक ज्ञान बहादुर माझीको कमान्ड सहित पाँच जनाको प्रहरी टोली खटिएको छ ।",
      "link": "https://gorkhapatraonline.com/news/186377",
      "image": "https://gorkhapatraonline.com/storage/media/327781/conversions/Sawarj-Durghatana-original-thumb.jpg"
    },
    {
      "slug": "186375",
      "title": "देश, जनता र संविधान बचाउन वामपन्थी समाजवादी एकता :संयोजक दाहाल",
      "timestamp": 1767312000000,
      "source": "gp",
      "content": "नेपाली कम्युनिष्ट पार्टी (नेकपा)का संयोजक पुष्पकमल दाहाल ‘प्रचण्ड’ले देश, जनता र संविधान बचाउन समाजवादी एकता भएको बताउनुभएको छ ।",
      "longContent": "किमाथाङ्का (सङ्खुवासभा), पुस १८ गते ।नेपाली कम्युनिष्ट पार्टी (नेकपा)का संयोजक पुष्पकमल दाहाल ‘प्रचण्ड’ले देश, जनता र संविधान बचाउन समाजवादी एकता भएको बताउनुभएको छ । आज खाँदबारीमा आयोजित नेपाली कम्युनिष्ट पार्टी सङ्खुवासभाको एकता सन्देशसभामा संयोजक दाहालले संविधान बचाउन वामपन्थी र समाजवादी एकता गरिएको बताउनुभएको हो ।उहाँले जेनजी आन्दोलनपछिको अवस्थामा देशको उत्तम विकल्प निर्वाचन नै भएको बताउनुभयो । सङ्कटमा परेको राष्ट्रलाई निकास दिन वामपन्थी र समाजवादी शक्ति मिल्नुको विकल्प नभएको उहाँको भनाइ थियो । संयोजक दाहालले हालै देखिएको जेनजी आन्दोलनले देशको शासन प्रणाली र समग्र परिस्थितिबारे नवयुवाहरू सचेत र जिम्मेवारीपूर्ण ढङ्गले आन्दोलित हुन चाहेको स्पष्ट पार्नुभयो । जेनजी आन्दोलनको उपलब्धि रक्षा गर्न नेपाली कम्युनिष्ट पार्टी सच्चिएर अघि बढ्ने बताउनुभयो । त्यसैगरी, नेपाली कम्युनिस्ट पार्टीका सहसंयोजक माधवकुमार नेपालले राज्यलाई अराजकताबाट जोगाएर अघि बढाउने जिम्मेवारी युवापुस्ताको काँधमा आएको बताउनुभयो । “नयाँ पुस्ता राजनीतिप्रति रुचि राख्दैनन् भन्ने भ्रम थियो, तर जेनजी आन्दोलनले त्यो गलत सावित गरिदिएको छ”, उहाँले भन्नुभयो । सहसंयोजक नेपालले सचेत र जिम्मेवार रूपमा आन्दोलित भएकामा युवालाई धन्यवाद दिँदै अब देशलाई शान्तिपूर्ण, लोकतान्त्रिक तरिकाले निकास दिनुपर्ने आवश्यकता औँल्याउनुभयो । रासस",
      "link": "https://gorkhapatraonline.com/news/186375",
      "image": "https://gorkhapatraonline.com/storage/media/327779/conversions/202601021751-c23e28ab-d70e-4031-98a3-4d0e1d658022_medium-original-thumb.jpg"
    },
    {
      "slug": "186374",
      "title": "पूर्वराष्ट्रपति भण्डारीद्वारा सर्वोच्च अदालतको अवलोकन",
      "timestamp": 1767312000000,
      "source": "gp",
      "content": "पूर्वराष्ट्रपति विद्यादेवी भण्डारीले सर्वोच्च अदालतको अवलोकन गर्नुभएको छ ।",
      "longContent": "काठमाडौँ, पुस  १८ गते । पूर्वराष्ट्रपति विद्यादेवी भण्डारीले सर्वोच्च अदालतको अवलोकन गर्नुभएको छ ।पूर्वराष्ट्रपति भण्डारीले आज सर्वोच्च अदालतमा पुगेर गत भदौ २४ गते आगजनी भएर जलेको भवनको अवलोकन गर्नुभएको हो । अवलोकनपछि पूर्वराष्ट्रपति भण्डारीले न्यायालयमा भएको क्षतिप्रति दुःख व्यक्त गर्दै न्यायालय जस्तो ऐतिहासिक धरोहर जल्नु अकल्पनीय भएको बताउनुभयो ।सर्वोच्च अदालतका मुख्य रजिष्ट्रार विमल पौडेलका अनुसार पूर्वराष्ट्रपति भण्डारीले अदालतको अवलोकन गरी बारेमा जिज्ञासा राख्नुभएको थियो । यसैअघि, जेनजी आन्दोलनपछि पूर्वराष्ट्रपति भण्डारीले सिंहदरबार र संसद् भवनको अवलोकन गर्नुभएको थियो ।रासस",
      "link": "https://gorkhapatraonline.com/news/186374",
      "image": "https://gorkhapatraonline.com/storage/media/327778/conversions/202601021741-753f970c-a79f-4221-9adf-318febd82376_medium-original-thumb.jpg"
    },
    {
      "slug": "186370",
      "title": "भेरी अस्पतालमा भिरिङ्गी रोगसम्बन्धी अनुसन्धान सुरु",
      "timestamp": 1767312000000,
      "source": "gp",
      "content": "भेरी अस्पताल नेपालगन्जमा सिफलिस (भिरिङ्गी) रोगसम्बन्धी अनुसन्धान यहाँ सुरु गरिएको छ ।",
      "longContent": "नेपालगन्ज, पुस १८ गते ।भेरी अस्पताल नेपालगन्जमा सिफलिस (भिरिङ्गी) रोगसम्बन्धी अनुसन्धान यहाँ सुरु गरिएको छ ।किशोर तथा किशोरीमा देखिएको जोखिमपूर्ण यौन सम्बन्धका कारण सिफलिस देखिएकाले यसको आर्थिक तथा सामाजिक अध्ययन गर्न एकवर्षे वैज्ञानिक अध्ययन सुरु भएको भेरी अस्पतालका प्रमुख कन्सल्टेन्ट, छाला तथा यौन रोग विशेषज्ञ डा बद्री चापागाइँले जानकारी दिनुभयो । उहाँले सो रोग लागेकै कारण विदेश जानेहरुलाई रोकन नहुनेमा जोड दिँदै रोगको उपचार, परीक्षण तथा परामर्शका लागि भेरी अस्पतालमा भेनस कर्नर स्थापना गरिएको बताउनुभयो । विशेषज्ञ डा चापागाइँले भन्नुभयो, “यसको जोखिम बढ्दै गएकाले बिरामीलाई अस्पतालमा सहज पहुँच पुर्याउन यस्तो प्रयास गरेका छौँ ।”अध्ययनको नेतृत्व गर्नुभएका अस्पतालका प्रमुख कन्सल्टेन्ट छाला तथा यौन रोग विशेषज्ञ डा चापागाईंले सिफलिसलाई केवल व्यक्तिगत स्वास्थ्य समस्याका रूपमा सीमित गर्न नहुने धारणा व्यक्त व्यक्त गर्नुभयो । सिफलिस सामाजिक व्यवहार, वैदेशिक रोजगारी, औषधिको अनियन्त्रित प्रयोग र नीतिगत कमजोरीसँग गाँसिएको जटिल सार्वजनिक स्वास्थ्य समस्या भएको जानकारी दिँदै उहाँले दैनिक चिकित्सकीय अभ्यासमा देख्दै आएका यथार्थलाई वैज्ञानिक प्रमाणका आधारमा प्रस्तुत गर्नसमेत अध्ययन सुरु गरिएको बताउनुभयो । विशेषज्ञ डा.चापागाईंका अनुसार हाल उपचार पूरा भइसकेका धेरै व्यक्ति पनि रगतको एक मात्र परीक्षण ‘टिपिएच ए’ पोजेटिभ भएको आधारमा वैदेशिक रोजगारीका लागि अयोग्य ठहरिने अवस्था देखिएको छ । उहाँले रोजगारी, पारिवारिक जीवन र मानसिक स्वास्थ्यमा गम्भीर प्रभाव पारिरहेको उल्लेख गर्दै पोजेटिभ हुनु सङ्क्रमण सर्ने अवस्था जनाउने सूचक होइन भन्ने तथ्यलाई प्रमाणसहित स्थापित गर्नु अहिलेको आवश्यकता भएको स्पष्ट पार्नुभयो । अध्ययनले सिफलिसको वास्तविक अवस्था, उपचार प्रक्रियामा देखिएका व्यावहारिक चुनौती, स्वास्थ्यकर्मीमा विद्यमान भ्रम तथा बिरामीले भोग्ने सामाजिक लाञ्छनाबारे तथ्यगत जानकारी दिने विश्वास व्यक्त गरिएको छ । अध्ययनबाट प्राप्त निष्कर्षले भविष्यमा राष्ट्रिय एसटिआई मार्गनिर्देशन तथा वैदेशिक रोजगारीसम्बन्धी स्वास्थ्य नीतिमा सुधारका लागि आधार तयार गर्नेसमेत अपेक्षा गरिएको छ ।डा .चापागाईंले सिफलिस उपचारयोग्य रोग भएको उल्लेख गर्दै आम नागरिकलाई समयमै परीक्षण र उपचारमा ध्यान दिन आग्रह गर्नुभएको छ । सो अनुसन्धान सन् २०२६ जनवरी १ देखि डिसेम्बर ३१ सम्म सञ्चालन हुने बताइएको छ ।",
      "link": "https://gorkhapatraonline.com/news/186370",
      "image": "https://gorkhapatraonline.com/storage/media/327772/conversions/syphilis-rash-original-thumb.jpg"
    },
    {
      "slug": "186369",
      "title": "समुदायस्तरमै रोगको शीघ्र पहिचान र नियन्त्रणका लागि निर्देशिका जारी",
      "timestamp": 1767312000000,
      "source": "gp",
      "content": "स्वास्थ्य तथा जनसङ्ख्या मन्त्रालयले ‘समुदायमा आधारित रोग निगरानी निर्देशिका, २०८२’ जारी गरेको छ ।",
      "longContent": "काठमाडौँ, पुस १८ गते । स्वास्थ्य तथा जनसङ्ख्या मन्त्रालयले ‘समुदायमा आधारित रोग निगरानी निर्देशिका, २०८२’ जारी गरेको छ । स्वास्थ्य मन्त्रालयले आज सार्वजनिक गरेको निर्देशिका मन्त्रीस्तरबाट २०८२ मङ्सिर १४ गते स्वीकृत भएको हो । निर्देशिका कार्यान्वयनले जलवायु परिवर्तन र नयाँ सङ्क्रामक रोगको बढ्दो चुनौतीलाई मध्यनजर गर्दै समुदायस्तरमै रोगको शीघ्र पहिचान र नियन्त्रणका लागि महत्त्वपूर्ण भूमिका खेल्ने अपेक्षा गरिएको छ ।यसैगरी नसर्ने रोगको शीघ्र पहिचानका लागि समुदायमा देखिने अनपेक्षित जनस्वास्थ्य घटना र सङ्क्रामक रोगहरूको तत्काल पहिचान गर्नाका साथै महिला सामुदायिक स्वास्थ्य स्वयंसेविका, शिक्षक र सामाजिक अगुवामार्फत स्वास्थ्य संस्थामा २४ घण्टाभित्र द्रुत सूचना प्रवाह गर्ने उल्लेख छ।यस्तै, आधुनिक ‘डिजिटल’ प्रणालीमार्फत तथ्याङ्क सङ्कलन र विश्लेषण गर्ने, सङ्घ, प्रदेश र स्थानीय सरकारबीच प्रभावकारी समन्वय र जिम्मेवारी बाँडफाँड गरी तीन तहबीच समन्वय गर्ने पनि निर्देशिकामा भनिएको छ । जोखिमका आधारमा तत्काल ‘रेस्पोन्स’ टोली परिचालन गरिने जनाइएको छ।समुदायमा कुनै अनपेक्षित स्वास्थ्य समस्या देखिएमा तुरुन्त नजिकैको स्वास्थ्य संस्था वा ‘हेलो स्वास्थ्य’ को नम्बर १११५ मा जानकारी गराउन मन्त्रालयले अनुरोधसमेत गरिएको जनाएको छ ।",
      "link": "https://gorkhapatraonline.com/news/186369",
      "image": "https://gorkhapatraonline.com/storage/media/327770/conversions/minister-of-health-and-popolation-original-thumb.jpg"
    },
    {
      "slug": "186368",
      "title": "‘लेभोफ्क्स-५००’ एन्टिबायोटिक ट्याबलेट फिर्ता गर्न विभागको आग्रह",
      "timestamp": 1767312000000,
      "source": "gp",
      "content": "औषधी व्यवस्था विभागले औषधी फिर्ता गर्नेसम्बन्धी सूचना जारी गरेको छ विभागले सूचना जारी गर्दै औषधी ‘लेभोफ्क्स-५००’ ट्याबलेट (एन्टिबायोटिक)फिर्ता गर्न सूचना जारी गरेको हो ।",
      "longContent": "काठमाडौँ, पुस १८गते।औषधी व्यवस्था विभागले औषधी फिर्ता गर्नेसम्बन्धी सूचना जारी गरेको छ विभागले सूचना जारी गर्दै औषधी ‘लेभोफ्क्स-५००’ ट्याबलेट (एन्टिबायोटिक)फिर्ता गर्न सूचना जारी गरेको हो । ब्याच नं ‘बिबी-२४००१’ को औषधी बजारबाट फिर्ता गर्न भनिएको हो । यो औषधी मेग्नस फर्मा प्रालिले उत्पादन गरेको हो । उक्त औषधी ब्याक्टेरिया सङ्क्रमण रोक्नलाई प्रयोग गरिन्छ । विभागले उक्त ब्याच नं उल्लेख भएका औषधीको सिफारिस, बिक्री वितरण तथा प्रयोगसमेत नगर्न र नगराउनु हुन सबैलाई अनुरोध गरेको छ ।राष्ट्रिय औषधी प्रयोगशालाबाट बजारीकृत औषधीको नमुना सङ्कलन गरी परीक्षण गर्दा देहायको उत्पादकबाट उत्पादित ब्याच नं को औषधी न्यून गुणस्तर भएको पाइएकाले औषधी ऐन, २०३५ को दफा १४ बमोजिम बिक्रीवितरण रोक्का गरी उक्त औषधी बजारबाट तुरुन्त फिर्ता गर्न र सोको वितरण विभागमा पेस गर्न सम्बन्धित उद्योग तथा तिनका प्रतिनिधिहरूका जानकारीका लागि विभागले सूचना प्रकाशित गरिएको जनाएको छ ।",
      "link": "https://gorkhapatraonline.com/news/186368",
      "image": "https://gorkhapatraonline.com/storage/media/327769/conversions/aausadhi_bybastha_shpkCfuleK-original-thumb.jpg"
    },
    {
      "slug": "186367",
      "title": "कांग्रेस केन्द्रीय कार्यसम्पादन समिति बैठक सुरु",
      "timestamp": 1767312000000,
      "source": "gp",
      "content": "शुक्रबार अपरान्ह पार्टी केन्द्रीय कार्यालय सानेपामा बैठक सुरु भएको हो। महाधिवेशनसम्बन्धी जारी विवादका बीच यो बैठक महत्त्वपूर्ण मानिएको छ।",
      "longContent": "काठमाडौँ, पुस १८ गते। नेपाली कांग्रेसको केन्द्रीय कार्यसम्पादन समिति बैठक सुरु भएको छ। शुक्रबार अपरान्ह पार्टी केन्द्रीय कार्यालय सानेपामा बैठक सुरु भएको हो। महाधिवेशनसम्बन्धी जारी विवादका बीच यो बैठक महत्त्वपूर्ण मानिएको छ। पार्टीका महामन्त्रीद्वय गगन थापा र विश्वप्रकाश शर्माले यसअघि संयुक्त विज्ञप्ति जारी गर्दै नियमित महाधिवेशनको कार्यतालिका स्थगित गरेको घोषणा गर्नुभएको थियो। उनीहरूले विशेष महाधिवेशनको विकल्प अघि सारेपछि पार्टीभित्र तनाव बढेको छ। यसै सन्दर्भमा सभापति शेरबहादुर देउवा पक्षबाट कार्यसम्पादन समिति बैठक बोलाइएको हो। बैठकअघि दुवै पक्षका नेताहरूले आन्तरिक छलफल गरेका थिए। संस्थापन पक्षले महामन्त्रीको निर्णयलाई व्यक्तिगत भनेर आलोचना गरेको छ भने विशेष महाधिवेशन पक्षधरले विधान रक्षा गर्न विशेष अधिवेशन आवश्यक रहेको तर्क गरेका छन्। बैठकमा महाधिवेशनको कार्यतालिका, विशेष महाधिवेशनको सम्भावना र समसामयिक राजनीतिक विषयमा छलफल हुने अपेक्षा गरिएको छ। पार्टीभित्रको यो विवादले आगामी निर्वाचनअघि कांग्रेसको नेतृत्व र रणनीतिमा प्रभाव पार्ने देखिन्छ।",
      "link": "https://gorkhapatraonline.com/news/186367",
      "image": "https://gorkhapatraonline.com/storage/media/327768/conversions/congress-meeting2-original-thumb.jpg"
    },
    {
      "slug": "186365",
      "title": "सुनसान बन्दैछ साङ्ता गाउँ",
      "timestamp": 1767312000000,
      "source": "gp",
      "content": "मुस्ताङको वारागुङ मूक्तिक्षेत्र गाउँपालिका–५, साङ्ता गाउँका स्थानीय छेवाङ गुरूङ जाडो छल्न परिवारसँगै काठमाडौंलगायतको ठाउँमा गएपछि गाउँ सुनसान भएको छ ।",
      "longContent": "हरिकृष्ण शर्मा मुक्तिनाथ (मुस्ताङ), पुस १८ गते । मुस्ताङको वारागुङ मूक्तिक्षेत्र गाउँपालिका–५, साङ्ता गाउँका स्थानीय छेवाङ गुरूङ जाडो छल्न परिवारसँगै काठमाडौंलगायतको ठाउँमा गएपछि गाउँ सुनसान भएको छ ।कठ्याङ्ग्रिँदो चिसोसँगै गोम्बु गुरुङले अन्नबाली थन्काएर आफ्ना भेडा च्याङ्ग्रासहित अन्य पशुचौपाया गोठालोलाई जिम्मा लगाएर छिमेकी गाउँ धाकारजुङ झर्नुभएको छ । छिमेकी जिल्ला डोल्पा जोड्ने सडकको सिमानामा समुन्द्री सतहदेखि ३ हजार ८ सय मिटर उचाइमा रहेको सिङ्गो साङ्ता गाउँ अहिले सुनसान भएको छ । मुस्ताङको सबैभन्दा कान्छो र सानो गाउँबाट मङ्सिर महिनादेखि करिब ३० किलोमिटर टाढा रहेको छिमेकी फलेक धाकारजुङ, पाक्लिङ, सदरमुकाम जोमसोम सहित पोखरा, काठमाडौंमा गएको स्थानीय छेवाङ गुरूङले बताउनुभयो । अगुवा कृषक गुरूङले भन्नुभयो, ‘‘गाउँमा दुई चारजना गोठाला मात्रै छन्, जाडोयाममा बालबालिकासँग बस्न सकिदैंन, अब हिमपात नभए फागुन महिनामा फर्किन्छौ ।’’साङ्ता गाउँका स्थानीयको याकचौरीसहित अन्य पशुचौपायाको रेखदेखका लागि गोठालालाई सुविधा समेत थपेर दिने गरिएको छ । १३ घरधुरी रहेको साङ्ता गाउँमा कुल जनसंख्या ७० रहेको छ । कृषि र पशुपालनमा सक्रिय रहेका स्थानीयले घरका मूल ढोकामा ताल्चा लगाएर मुस्ताङका विभिन्न स्थानमा आफन्त र भाडामा समेत बस्ने गरेको वडा अध्यक्ष सुरेन्द्र गुरूङले बताउनुभयो । वडा अध्यक्ष गुरूङले भन्नुभयो, ‘‘अहिले गाउँ सुनसान छ, डोल्पाबाट समेत पैदल आउने मार्ग हिउँले पुरिएको छ ।’’ साङ्ता गाउँबाट सवारीसाधन तथा पदैल मार्गबाट डोल्पा जानेहरू जाडोयाममा सम्भव नहुने भएकाले गोठालाले पशुचौपाया र स्थानीयको घरको सुरक्षा गर्ने गरेका छन् । भौगोलिक विकटता, मौसमी जटिलताका कारण स्थानीयबासीले जाडो समयको बासस्थानका लागि समेत विभिन्न समयमा माग गर्ने गरेका छन् । गाउँमा उत्पादन भएको कृषि उत्पादनले आधा बर्ष पनि नपुग्ने भएकाले सेवा, सुविधाको खोजीमा विस्तारै बसाइसराई गर्न थालेका छन् । सन् २०२२ सालमा पहिलो पटक पहिचान हुँदा २५ घरधुरी रहेकोमा अहिले बसाइसराई गरी १३ घरधुरी मात्र छन् । गाउँमा पुग्न सदरमुकाम जोमसोमबाट करिब ४० किमिमा रहेको छ । अन्नपूर्ण संरक्षण क्षेत्र इलाका कार्यालय जोमसोमका संरक्षण सहायक दिपक ओलीका अनुसार गाउँका बासिन्दा शुद्ध नेपाली समेत बोल्न नसक्ने भएकाले बाहिरी क्षेत्रबाट घुम्न जानेलाई समस्या हुने गरेको छ ।  वारागुङ मुक्तिक्षेत्र गाउँपालिकाभित्र पिछडिएको गाउँ भएकाले गाउँपालिकामार्फत स्थानीयको उत्पादन तथा अन्य कार्यक्रमहरूमा समेत प्रोत्साहन गर्ने गरिएको प्रबक्ता प्रमेश गुरूङले बताउनुभयो । प्रबक्ता गुरूङले भन्नुभयो, ‘‘अभावमा पनि गाउँमा बस्नु भएकाहरूको आधारभूत आवश्यकता पूरा गर्र्ने प्रयासमा छौं, गाउँबाट पलायन हुन नदिनेगरी वडामार्फत विभिन्न योजना सञ्चालित छन् ।’’साङ्ता गाउँ आसपासका क्षेत्रमा दुर्लभ हिउँचितुवासहित अन्य बन्यजन्तुको समेत बासस्थान रहेको छ । मुस्ताङ जिल्लाका पाँच स्थानीय तहमा करिब एकसय गाउँ रहेकोमा चिसो छल्न मंसिर महिनाको अन्त्यदेखि उपल्लो मुस्ताङको लोमान्थाङ र लो–घेकर दामोदरकुण्ड गाउँपालिकासहित तल्लो मुस्ताङको थासाङ, घरपझोङ र वारागुङ मूक्तिक्षेत्र गाउपालिकाका बासिन्दा समेत जिल्ला छोडेर पोखरा, काठमाडौं लगायतको क्षेत्रमा जाने गर्छ ।",
      "link": "https://gorkhapatraonline.com/news/186365",
      "image": "https://gorkhapatraonline.com/storage/media/327766/conversions/Shanta-gau-sunsan-mutang-original-thumb.jpg"
    },
    {
      "slug": "186361",
      "title": "केबुलकार निर्माणविरुद्ध आन्दोलन",
      "timestamp": 1767312000000,
      "source": "gp",
      "content": "ताप्लेजुङको पाथीभरा (मुक्कुमलुङ) मा निर्माण भइरहेको केबुलकार निर्माणको विरुद्धमा फेरि आन्दोलनको घोषणा गरिएको छ । शुक्रबार फुङलिङमा मुक्कुमलुङ तान्सेप फासिङ चुम्भो तथा मुक्कुमलुङ संरक्षण अन्तरदलीय सङ्घर्ष समितिले पत्रकार सम्मेलनको आयोजना गरी आन्दोलनको घोषणा गरेको हो ।",
      "longContent": "साहारा लिम्बू फुङलिङ, पुस १८ गते । ताप्लेजुङको पाथीभरा (मुक्कुमलुङ) मा निर्माण भइरहेको केबुलकार निर्माणको विरुद्धमा फेरि आन्दोलनको घोषणा गरिएको छ । शुक्रबार फुङलिङमा मुक्कुमलुङ तान्सेप फासिङ चुम्भो तथा मुक्कुमलुङ संरक्षण अन्तरदलीय सङ्घर्ष समितिले पत्रकार सम्मेलनको आयोजना गरी आन्दोलनको घोषणा गरेको हो । विभिन्न दलसहित २३ संस्थाद्वारा गरिने आन्दोलन पुस २२ गतेदेखि माघ २० गतेसम्म हुने आयोजकले जनाएको छ । पुस २२ गते सबै जिल्लाका गाउँघरमा भेला भई छलफल गरिने पाथीभरा केबलकार खारेजी संयुक्त सङ्घर्ष समितिका संयोजक खगेन्द्र फेम्बूले जानकारी दिनुभयो। यस्तै, माघ १२ गते पूर्वका विभिन्न जिल्लामा कोणसभा, माघ १४ गते मेची राजमार्ग र तमोर करिडोरमा विरोध प्रदर्शन, माघ १६ गते फुङलिङमा जनप्रदर्शन र कोणसभा, माघ १७ गते आन्दोलनमा घाइते भएकालाई सम्मान गर्ने कार्यक्रम रहेको संयोजक फेम्बूले बताउनुभयो । माघ १८ गते पाथीभरा क्षेत्रको कान्छी थानदेखी पाथीभरा (मुक्कुमलुङ) सम्म धागो टाङ्ग्ने कार्यक्रम छ।माघ १९ गते पाथीभरा मन्दिर (मुक्कुमलुङ) मा विरोध प्रदर्शन र माघ २० विभिन्न जिल्लाका नगरपालिका, गाउँपालिका, वडामा निर्वाचनको एजेन्डा बनाएर अभियान सञ्चालन गर्ने कार्यक्रम छ । विगत ६ वर्षदेखि भइरहेको आन्दोलनलाई निरन्तरता दिन आन्दोलनका विभिन्न कार्यक्रम घोषण गरिएको मुक्कुमलुङ संरक्षण संयुक्त सङ्घर्ष समितिका संयोजक श्री लिम्बूले बताउनुभयो ।",
      "link": "https://gorkhapatraonline.com/news/186361",
      "image": "https://gorkhapatraonline.com/storage/media/327802/conversions/Mukkumlung-original-thumb.jpg"
    },
    {
      "slug": "186338",
      "title": "सुरक्षित नेपाल आजका युवाबाटै निर्माण हुन्छ",
      "timestamp": 1767312000000,
      "source": "gp",
      "content": "यस वर्षको भूकम्प सुरक्षा दिवसको मूल नारा ‘सबै तहको सरकार, सबै नागरिकको तयारी : भूकम्प उत्थानशील नेपाल अबको जिम्मेवारी’ भन्ने तय गरिएको छ।",
      "longContent": "काठमाडौँ, पु्स १८ गते । गृहमन्त्री ओमप्रकाश अर्यालको अध्यक्षता शुक्रबार २८ औं भूकम्प सुरक्षा दिवस मूल समारोह समितिको बैठक सम्पन्न भएको छ।  गृह मन्त्रालय अन्तर्गतको राष्ट्रिय विपद् जोखिम न्यूनीकरण तथा व्यवस्थापन प्राधिकरणले आयोजना गरेको बैठकमा बोल्नुहुँदै गृहमन्त्री अर्यालले नेपालमा हुन सक्ने कुनै पनि विपद् जोखिम न्यूनीकरण तथा यसका व्यस्थापनका पक्षमा कानूनी र संरचनागत व्यवस्थापनले मात्रै पर्याप्त नहुने भएकाले यसको प्रभावकारी कार्यान्वयन अहिलेको मुख्य चुनौती रहेको बताउनु भएको छ।  राष्ट्रिय भूकम्प सुरक्षा दिवसलाई हामीले पोस्टर टाँस्ने, औपचारिक कार्यक्रम गर्ने, एक दिनको सचेतना फैलाएर सकिने कार्यक्रमका रूपमा सीमित गर्नु नहुने बताउनु हुँदै मन्त्री अर्यालले भन्नभयो, ‘‘यसलाई हामीले विद्यालय, अस्पताल, सरकारी कार्यालय, उद्योग तथा समुदायसम्म पुग्ने, भूकम्प सुरक्षित निर्माण, सुरक्षित बसोबास र सुरक्षित व्यवहार प्रवर्द्धन गर्ने, दीर्घकालीन जनचेतना अभियानको रूपमा रूपान्तरण गर्दै लाग्नु पर्छ।’’उहाँका अनुसार सरकारले पछिल्ला वर्षहरूमा भूकम्प तथा बहुविपद् जोखिम न्यूनीकरणका लागि महत्वपूर्ण नीतिगत तथा संरचनात्मक पहलहरू गरेको छ। भूकम्प सुरक्षा दिवस राष्ट्रिय मूल समारोह समितिलाई स्पष्ट निर्देशन दिनुहुँदै मन्त्री अर्यालले भन्नुभयो, ‘‘हाम्रा कार्यक्रमहरु परिणाममुखी होस् भाषणमुखी होइन, व्यवहार परिवर्तनमा केन्द्रित होस्। विद्यालय र युवालाई केन्द्रमा राखियोस्, किनकि भोलिको सुरक्षित नेपाल आजका युवाबाटै निर्माण हुन्छ। स्थानीय तहको सक्रिय सहभागिता सुनिश्चित गरियोस्।’’भूकम्पको पहिलो प्रतिकार्य स्थानीय तहबाटै सुरु हुनेभन्दै, मन्त्री अर्यालले, सुरक्षा निकाय र समुदायबीच कृत्रिम अभ्यास (मक ड्रिल) हरुलाई प्राथमिकता दिन निर्देशन दिनुभयो। भूकम्प र अन्य विपदबाट बच्न भवन संहिता कार्यान्वयनको सन्देश कडा रूपमा प्रवाह गर्न जरुरी रहेको र यसका कुनै खाले सम्झौता नगर्न पनि मन्त्री अर्यालेले निर्देशन दिनुभयो।  भूकम्प सुरक्षा केवल सरकारको मात्र दायित्व नभएको बताउनु हुँदै मन्त्री अर्यालले भन्नु भयो, यसका लागि निजी क्षेत्र, विकास साझेदार, सञ्चार माध्यम, नागरिक स्वयंको भूमिका पनि अहम् हुन्छ र सबैको साझा प्रयास बिना सुरक्षित नेपाल सम्भव छैन।गृहमन्त्री अर्यालका अनुसार, ‘‘हाम्रा पूर्वतयारी तथा जोखिम न्यूनीकरणको प्रयत्नबाट हाम्रो जोखिमलाई धेरै कम गर्न सकिने भएकाले सुरक्षित,सक्षम र विपद् उत्थानशील नेपाल निर्माणतर्फको साझा संकल्पको खाँचो छ।’’यस्तै, बैठकले यस वर्षको भूकम्प सुरक्षा दिवसको मूल नारा ‘सबै तहको सरकार, सबै नागरिकको तयारी ः भूकम्प उत्थानशील नेपाल अबको जिम्मेवारी’ भन्ने तय गर्दै पारित गरिएको छ।  यस्तै, बैठकले माघ २ गते मनाइने मूल समारोहको कार्यकमको प्रमुख अतिथिको रुपमा प्रधानमन्त्री सुशिला कार्कीलाई आमन्त्रण गर्ने प्रस्ताव बैठकले पारित गरेको छ।  कुल ८० सदस्सीय हुने मूल समारोह समितिको बैठकमा गृह सचिव राज कुमार श्रेष्ठ, विभिन्न मन्त्रालयका सचिव, काठमाडौँ महानगरपालिकाका उपप्रमुख ललितपुर महानगरपालिकाका प्रमुख प्रशासकीय अधिकृत, नेपाल प्रहरी, सशस्त्र प्रहरीका प्रमुख र राष्ट्रिय अनुसन्धान विभागका मुख्य अनुसन्धान निर्देशक, नेपाल सेनाका सहायक रथी र विपद् जोखिम न्यूनीकरण प्राधिकरणका प्रमुख कार्यकारी अधिकृतको उपस्थिति रहेको थियो।",
      "link": "https://gorkhapatraonline.com/news/186338",
      "image": "https://gorkhapatraonline.com/storage/media/327700/conversions/home-18ffinal-original-thumb.jpg"
    },
    {
      "slug": "186327",
      "title": "सन् २०२६ लोकतन्त्र र संविधान पुनरोत्थानको वर्ष बन्नु पर्छः अध्यक्ष ओली",
      "timestamp": 1767312000000,
      "source": "gp",
      "content": "नेकपा (एमाले)का अध्यक्ष केपी शर्मा ओलीले सन् २०२६ लोकतन्त्र र संविधानको पुनरोत्थानको वर्ष बन्नु पर्ने बताउनु भएको छ । सन् २०२५ मा भत्किएको लोकतन्त्र र खण्डित गरिएको, मिचिएको संविधानलाई सन् २०२६ मा मजबुत बनाई उठाउनुपर्ने उहाँले बताउनुभयो ।",
      "longContent": "काठमाडौँ, पुस १८ गते । नेकपा (एमाले)का अध्यक्ष केपी शर्मा ओलीले सन् २०२६ लोकतन्त्र र संविधानको पुनरोत्थानको वर्ष बन्नु पर्ने बताउनु भएको छ । सन् २०२५ मा भत्किएको लोकतन्त्र र खण्डित गरिएको, मिचिएको संविधानलाई सन् २०२६ मा मजबुत बनाई उठाउनु पर्ने उहाँले बताउनु भयो । नयाँवर्ष सन् २०२६ का अवसरमा बिहीबार साँझ प्रवासी नेपाली मञ्च, अन्तर्राष्ट्रिय समितिलाई भर्चुअल माध्यमबाट सम्बोधन गर्दै अध्यक्ष ओलीले सन् २०२५ नेपाल र नेपालीका लागि दुःखद वर्ष भएको बताउनु भयो । नेपालमा लोकतन्त्र विस्थापनको ठुलो सिलसिला गम्भीर ढङ्गले सुरू गरिएको भन्नु हुँदै नेपाली जनताको सचेतनताका कारण प्रतिगमनकारीहरूले त्यो प्रयासलाई चाहेको ठाउँमा पुर्‍याउन भने नसकेको उहाँले बताउनु भयो । अध्यक्ष ओलीले भन्नु भयोे, ‘‘जननिर्वाचित सरकार ढल्नु भनेको देशमा लोकतन्त्र र संविधान ढल्नु हो, जनताको सार्वभौमसत्ता थिचिनु, मिचिनु र ढालिनु हो ।’’वर्तमान सरकार असंवैधानिक भएको र संसद अनधिकृत व्यक्तिको सिफारिशमा विघटन गरिएको भन्नु हुँदै यो प्रधानमन्त्री परिवर्तनको कुरा मात्र नभई लोकतान्त्रिक प्रणाली र प्रक्रियामाथिको प्रहार भएको उहाँले प्रष्ट पार्नु भयो ।  प्रतिनिधि सभा सदस्य निर्वाचनको मिति तोकिएको भए पनि अहिलेसम्म निर्वाचनको वातावरण नबनेको र सरकारले वातावरण बनाउने दिशामा काम गरिरहेको छैन भन्नु हुँदै अध्यक्ष ओलीले निर्वाचनका नाममा लोकतान्त्रिक प्रक्रिया दुरूपयोग गरेर लोकतन्त्र मास्ने प्रयास हुनसक्ने खतरा औंल्याउनु भयो । उहाँले भन्नुभयो, ‘‘नेताहरू विरूद्ध झुट्ठा मुद्दा लगाउने, अशान्त वातावरण सिर्जना गर्ने, लुटिएका हतियार फिर्ता नहुने, जेलब्रेक गर्नेहरूलाई अगुवा बनाएर अगाडि बढ्न खोजियो, निर्वाचनमा बुथ कब्जा गर्न खोजियो र निर्भयपूर्वक मतदान भएन भने निर्वाचन लोकतन्त्र कमजोर बनाउने ‘ड्रामा’ मात्र हुने छ ।’’निर्वाचनमा जन अभिमत स्वेच्छाले प्रकट हुन पाउनु पर्नेमा जोड दिँदै अध्यक्ष ओलीले शान्तिपूर्ण वातावरणमा स्वच्छ निर्वाचन जहिले हुन्छ, नेकपा (एमाले) निर्वाचनमा सहभागी हुने र विजय हासिल गर्ने बताउनु भयो ।  निर्वाचन भइहाले त्यसका लागि तयार रहन निर्देशन दिँदै अध्यक्ष ओलीले भन्नु भयो, ‘‘आफ्नो सामर्थ्यलाई नतिजा निकाल्ने गरी लाग्नु पर्छ । निर्वाचनका लागि सबै तरिकाले तयार रहनुस् ।’’तर अहिले देशलाई निकास दिने सबभन्दा सही बाटो ‘विघटन भएको प्रतिनिधि सभा पुनस्थापना’ हो भन्नुहुँदै अध्यक्ष ओलीले संसद पुनस्थापनापछि संसदबाट समाधान खोजिनु पर्ने पार्टीको धारणा रहेको बताउनु भयो ।  विगतमा संसद विघटनका मुद्दामा सर्वोच्चले दुई महिनामा फैसला दिने गरेको स्मरण गर्दै यो कसैको निजी विषय नभई राष्ट्रको विषय भएकाले समयमै फैसला आउनु आवश्यक रहेको उहाँले बताउनु भयो । गत भदौ २३ र २४ गतेका घटना स्मरण गर्दै अध्यक्ष ओलीले सन् २०२५ मा नेपालमा मानवजातिकै विरूद्ध नृशंस र दानवीय व्यवहार भएको बताउनु भयो । नेपालीपन, नेपाली मनसँग कहिँ पनि नमिल्ने घटना भएको र यो नेपालका लागि सबभन्दा धेरै असहज रहेको उहाँले बताउनु भयो ।  अहिले पनि आतङ्क र भय सिर्जना गर्ने, नेताहरूमाथि प्रतिशोध र पूर्वाग्रह साध्ने, चरित्र हत्या गर्ने सिलसिला चलिरहेको बताउँदै अध्यक्ष ओलीले प्रतिशोधको राजनीति लोकतन्त्र विरोधी र लोकतन्त्रलाई सिध्याउने कुरा भएको बताउनु भयो । लोकतन्त्रलाई ट्रयाकमा ल्याउने जिम्मेवारी नेकपा (एमाले)मा आएको र पार्टीले त्यो काम गरिरहेको अध्यक्ष ओलीले बताउनु भयो । उहाँले अन्य राजनीतिक दलहरूलाई  पनि लोकतन्त्रको पक्षमा आफ्नो कर्तव्य निर्वाह गर्न आग्रह गर्नु भयो । देशमा सिर्जना गरिएको भय, आतङ्कलाई कम गर्न र शान्ति सुव्यवस्थाको अवस्था सिर्जना गर्न एमालेले सुरूदेखि नै प्रयास/पहल थालेको र त्रासदीपूर्ण अवस्थाबाट नेपाली समाज सामान्य अवस्थामा फर्कन सुरू भएको अध्यक्ष ओलीले जानकारी गराउनु भयो ।  उहाँले भन्नु भयो, ‘‘सबै जिल्ला, पालिका र वडावडामा गरी हजारौंको सङ्ख्यामा जुलुस र सभा गरी जनताको मनोबल उठाउने काम गरियो ।’’ अध्यक्ष ओलीले पार्टीको ११औं महाधिवेशन पनि असाधारण जनपरिचालनका साथै सिङ्गो पार्टी परिचालन गरेर सम्पन्न गरिएको र महाधिवेशनबाट पार्टीमा ताजापनका साथै राष्ट्रिय राजनीतिमा एउटा असाधारण र सकारात्मक परिस्थिति निर्माणको सन्देश दिन सफल भएको बताउनु भयो । पार्टीमा कतै गुटगत भावना होइन, पार्टी भावना, एकताको भावना, राष्ट्रका लागि समर्पित भावनाका साथ पार्टी एकताबद्ध भएर अगाडि बढ्ने उहाँले बताउनु भयो  ।आफूले सधैँ पार्टीलाई एकताबद्ध बनाउन कोसिस गरेको र विगतमा लगभग दुई तिहाइको अवस्थामा सुदृढ पार्टी बनाएको स्मरण गर्दै अब पनि पार्टीमा यथोचित मिलाएर लैजाने प्रयास आफूबाट हुने अध्यक्ष ओलीले बताउनु भयो । नयाँ वर्षमा देशका अगाडि गम्भीर चुनौतीहरू रहेको औँल्याउँदै  आफ्नो निर्णय आफैँ गर्ने सन्दर्भमा यतिबेला देश धेरै कमजोर अवस्थामा रहेको र देशको सार्वभौमसत्ता कमजोर बनाउन विभिन्नतिरका लगानी डर लाग्दो गरी प्रयोग भइरहेको उहाँले बताउनु भयो । अध्यक्ष ओलीले भन्नुभयो, ‘‘अहिले पनि असंवैधानिक काम भइरहेका छन् । विभिन्न प्रकारका तत्व जम्मा गरेर शक्ति निर्माण गर्न खोजिँदै छ । सर्वोच्चले थुनामा राखेर कारबाही गर्नु भनेका मान्छे जिल्ला र उच्च अदालतबाट छोड्ने काम भएको छ, छोड्ने बित्तिकै तमासा देखिँदै छ ।’’ २५० वर्षको अवधिमा नभएका विकासका काम विगत ३६ वर्षमा भएका र आधुनिकतासहितको विकासका साथै देश विकासशील राष्ट्रको लहरमा उक्लिँदै गरेको अवस्थामा ती असाधारण कामलाई ओझेलमा पारेर देशमा केही भएन भन्ने भाष्य खडा गरिएको र जनतालाई अल्मल्याउने प्रयास भएको बताउँदै अध्यक्ष ओलीले यस भ्रमबाट जनतालाई मुक्त गर्नुपर्ने आवश्यकता रहेकोमा जोड दिनु भयो । उहाँले नेपाल विकासका दृष्टिले धेरै अगाडि बढेको अवस्थामा २०२५ मा असाधारण क्षति पुर्‍याइएको र अब २५ वर्ष प्रयास गर्दा बल्ल हिजोको ठाउँमा पुर्‍याउन सकिने गरी देशलाई पछाडि धकेलिएको बताउनु भयो ।",
      "link": "https://gorkhapatraonline.com/news/186327",
      "image": "https://gorkhapatraonline.com/storage/media/327715/conversions/32908a39-318e-43bd-9d42-354d579ba5a5-original-thumb.jpg"
    },
    {
      "slug": "186258",
      "title": "भेटिन्छ विषादी हुँदैन कारबाही",
      "timestamp": 1767312000000,
      "source": "gp",
      "content": "सरकारी निकायबिच समन्वय नहुँदा तरकारीमा प्रयोग हुने विषादी परीक्षणको प्रभावकारी परिणाम आउन सकेको छैन । कृषि तथा पशुपन्छी विकास मन्त्रालय अन्तर्गत रहेको केन्द्रीय कृषि प्रयोगशालाले केही निश्चित समूहका विषादी तरकारीमा भए वा नभएको परीक्षण गर्ने गरेको छ तर त्यसको नतिजा हेर्दा प्रभाव देखाउन नभएर दबाबमा गरिएको स्पष्ट बुझ्न सकिन्छ । जसको प्रत्यक्ष मारमा आमउपभोक्ता परेका छन् ।",
      "longContent": "काठमाडौँ, पुस १८ गते । सरकारी निकायबिच समन्वय नहुँदा तरकारीमा प्रयोग हुने विषादी परीक्षणको प्रभावकारी परिणाम आउन सकेको छैन । कृषि तथा पशुपन्छी विकास मन्त्रालय अन्तर्गत रहेको केन्द्रीय कृषि प्रयोगशालाले केही निश्चित समूहका विषादी तरकारीमा भए वा नभएको परीक्षण गर्ने गरेको छ तर त्यसको नतिजा हेर्दा प्रभाव देखाउन नभएर दबाबमा गरिएको स्पष्ट बुझ्न सकिन्छ । जसको प्रत्यक्ष मारमा आमउपभोक्ता परेका छन् ।सो प्रयोगशाला अन्तर्गत काठमाडौँको कालीमाटी तरकारी बजारमा रहेको विषादी अवशेष द्रुत विश्लेषण एकाइले देशभरबाट आउने तरकारीमध्ये केहीको नमुना लिएर अर्गानोफस्फेट र कार्बामेन्ट दुई समूहका विषादी तरकारीमा प्रयोग भए/नभएको परीक्षण गर्दै आएको छ । परीक्षणका लागि लिएका नमुनामध्ये केहीमा खान अयोग्य वा उच्च विषादी भेटियो भने तरकारी नष्ट गर्ने त छँदै छ । त्यस्तो तरकारी कहाँ उत्पादन भएर कुन बजार, पसल र उपभोक्तासम्म आएकोबारे स्पष्ट जानकारी दिने जिम्मेवारी कालीमाटीका हकमा कृषि मन्त्रालय अन्तर्गतको कालीमाटी फलफूल तथा तरकारी बजार विकास समितिको हो । समितिका कार्यकारी निर्देशक प्रद्युम्नराज पाण्डेले कालीमाटी बजारमा भित्रिएका तरकारीमा विषादी परीक्षण गर्दा उच्च देखियो भने तुरुन्तै तरकारी नष्ट गर्ने र पसलेमार्फत तरकारी उत्पादक किसानको विवरण लिएर कारबाही प्रक्रिया अगाडि बढाउन सम्बन्धित कृषि विकास कार्यालयलाई पत्राचार गर्ने गरेको बताउनुभयो । कृषि कार्यालयमा पत्र पठाउँदा उपलब्ध भएसम्म किसानको नाम, फार्मको नाम र सम्पर्क नम्बरसहित परीक्षण गर्दा भेटिएको विषादीको मात्रा उल्लेख गरेर आवश्यक कारबाही प्रक्रिया अगाडि बढाउन पत्रमार्फत आग्रह गर्ने गरेको पनि उहाँले जानकारी दिनुभयो । समितिका अनुसार कालीमाटीमा पुस ८ गते काठमाडौँको नागार्जुन नगरपालिका र ११ गते काठमाडौँकै चन्द्रागिरि नगरपालिकाबाट आएको रायोको सागमा उच्च विषादी भेटिएपछि सम्बन्धित पालिकाका किसानलाई आवश्यक कारबाहीका लागि ललितपुर कृषि विकास कार्यालयमा पत्राचार गरिएको छ । ललितपुर कृषि विकास कार्यालयले कालीमाटी फलफूल तथा तरकारी बजार विकास समितिबाट पछिल्लो पटक काठमाडौँको दुई स्थानमा उत्पादित रायोको सागमा उच्च विषादी भेटिएको जानकारीसहितको पत्र प्राप्त चाहिँ भएको तर त्यसबारेमा कुनै कदम नचालेको जनाएको छ । सो कार्यालयका सूचना अधिकारी क्रान्ति राईले कालीमाटी समितिबाट तरकारीमा उच्च विषादी भेटिएको भनेर आएको पत्रको कुनै कारबाही अगाडि नबढेको स्वीकार गर्नुभयो । उहाँले भन्नुभयो, “समितिले पठाएको पत्रका आधारमा मात्रै सम्बन्धित किसानको फार्म ट्र्याकिङ गरेर खोज्ने काम सहज देखिएन, एउटाको नाम पठाएको हुन्छ, खोज्दा १० जनासम्मको नाम जुध्छ । त्यसकारण पछिल्लो समयमा कार्यालयले पत्रको कारबाहीमा पछाडि लाग्न छोडेको छ ।” यस्तै धादिङ कृषि विकास कार्यालयका सूचना अधिकारी जयराम अधिकारीले तरकारीमा उच्च विषादी भेटिएपछि आउने पत्रका आधारमा कारबाही गर्न नसकेको स्वीकार गर्नुभयो । उहाँका अनुसार धादिङमा उत्पादन भएको तरकारी एउटा सहकारीमा सङ्कलन भएर कालीमाटी बजारमा जान्छ भने अर्को किसानबाट सिधै कालीमाटी बजारका व्यापारीसम्म पुग्छ । किसानबाट सिधै व्यापारीसम्म पुग्ने तरकारीमा विषादी भेटियो भने पहिचान गरेर सचेत गराउने गरेको तर सहकारीमार्फत सङ्कलन भएर जाने तरकारी कसको भन्ने पत्ता लगाउनै गाह्रो हुने भएकाले हेरेर मात्रै छोड्ने गरेको सूचना अधिकारी जयरामले स्वीकार गर्नुभयो ।व्यावसायिक रूपमा तरकारी उत्पादन गर्ने किसानलाई विषादी प्रयोगबारे चेतना कम नभएको दाबी गर्दै उहाँले भन्नुभयो, “व्यावसायिक किसानलाई तरकारीमा कुन र कति विषादी प्रयोग गर्ने ? विषादी प्रयोग गरेको कति दिनमा तरकारी टिपेर बजार पठाउने ? भन्ने सबै जानकारी छ तर उहाँहरूको छोटो समयमा धेरै कमाउने महत्वाकाङ्क्षा राख्नुहुन्छ अनि यस्ता समस्या आउँछन् ।”  केन्द्रीय कृषि प्रयोगशाला अन्तर्गतका प्रयोगशालाले विषादी अवशेष द्रुत विश्लेषण एकाइ (आरबिपिआर) विधिबाट कालीमाटीसहित देशका १२ स्थानमा तरकारीमा कार्बामेन्ट र अर्गानोफस्फेट समूहका विषादी परीक्षण गर्छ । सो प्रयोगशालाका अनुसार चालु आव २०८२/८३ को मङ्सिरसम्म देशभरका १२ वटा प्रयोगशालामार्फत १३ हजार ९३२ नमुना परीक्षण गराउँदा ८२ वटा खान अयोग्य वा उच्च विषादी भेटिएको छ । सो अवधिमा काठमाडौँको प्रयोगशालाले एक हजार ९७२ नमुना परीक्षण गर्दा २० वटामा उच्च विषादी भेटिएको केन्द्रीय कृषि प्रयोगशालाका प्रमुख डा. शान्ता कार्कीले जानकारी दिनुभयो । उहाँका अनुसार सो अवधिमा कास्कीमा एक हजार ३१० नमुना परीक्षण गर्दा २१ वटामा खान नहुने विषादी भेटिएको छ भने दुई वटा केही दिन पर्खेर पुनः परीक्षण गरेर मात्रै खानयोग्य भए खाने मिल्ने भनिएको छ । यस्तै नवलपरासी (कावासोती) मा रहेको एकाइमा ७६४ नमुना परीक्षण गरिएकामा १२ वटामा खान नहुने विषादी भेटिएको छ भने १० वटामा केही दिन पर्खेर पुनः परीक्षण गर्दा योग्य भए खान मिल्ने विषादीको मात्रा भेटिएको छ । त्यसै गरी कैलालीको अत्तरियामा एक हजार २९८ वटा परीक्षण गर्दा नौ वटामा उच्च विषादी भेटिएको छ । बाँकेको नेपालगन्जमा पाँच, धनुषाको ढल्केबरमा चार, झापाको बिर्तामोडमा तीन, सुर्खेतको वीरेन्द्रनगरमा दुई र सुनसरीको धरान, सर्लाहीको लालबन्दी, सिन्धुलीको सिन्धुलीमाडी, रुपन्देहीको बुटवलको प्रयोगशालामा एक/एक नमुनामा उच्च विषादी भेटिएको केन्द्रीय प्रयोगशालाले जनाएको छ ।",
      "link": "https://gorkhapatraonline.com/news/186258",
      "image": "https://gorkhapatraonline.com/storage/media/327557/conversions/Bisadi-tarkari-original-thumb.jpg"
    },
    {
      "slug": "186255",
      "title": "मतदाता शिक्षा स्थानीय भाषामा दिन आग्रह",
      "timestamp": 1767312000000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले कानुन निर्माण र कार्यान्वयनसमेतको जिम्मेवारी पाएका स्थानीय तहहरूलाई स्थानीय भाषामा आधारित मतदाता शिक्षा कार्यक्रम प्रभावकारी रूपमा सञ्चालन गर्न आग्रह गर्नुभएको छ ।",
      "longContent": "गोरखापत्र समाचारदाताकाठमाडौँ, पुस १८ गते । कार्यवाहक प्रमुख निर्वाचन आयुक्त रामप्रसाद भण्डारीले कानुन निर्माण र कार्यान्वयनसमेतको जिम्मेवारी पाएका स्थानीय तहहरूलाई स्थानीय भाषामा आधारित मतदाता शिक्षा कार्यक्रम प्रभावकारी रूपमा सञ्चालन गर्न आग्रह गर्नुभएको छ । गाउँपालिका राष्ट्रिय महासङ्घ नेपाल, नेपाल नगरपालिका सङ्घका प्रतिनिधिसँगको छलफलमा भण्डारीले नागरिकका घरदैलोसम्म आफ्नै भाषामा मतदाता शिक्षा पु¥याउन सके मतदानको प्रतिशत बढाउन र बदर मत घटाउन महत्वपूर्ण भूमिका खेल्ने पनि बताउनुभयो । उहाँले निर्वाचन सुरक्षाका विषयमा आयोगसँगको समन्वयमा नेपाल सरकारले पूर्ण तयारी गरिरहेकाले सुरक्षामा विश्वस्त हुन आग्रह गर्नुभयो । निर्वाचन आचारसंहिता जारी भएपछि सरकारी स्रोतको दुरूपयोग गरी मतदातालाई प्रभावित गर्न नदिइने तर नियमित विकास निर्माणका काम नरोकिने उहाँको भनाइ थियो । स्वच्छ, निष्पक्ष निर्वाचनका लागि आचारसंहिताको पूर्ण पालना गर्नु गराउनु आवश्यक भएको र यसमा कुनै कमी हुन नदिने उहाँले बताउनुभयो । आचारसंहिता कार्यान्वयनको सूक्ष्म अनुगमन गरिने कार्यवाहक प्रमुख भण्डारीको भनाइ थियो । कार्यक्रममा निर्वाचन आयुक्तद्वय डा. जानकीकुमारी तुलाधर, सगुन शमशेर जबरा र आयोगका सचिव कृष्णबहादुर राउतले आफ्नो मन्तव्य राख्नुभएको थियो ।",
      "link": "https://gorkhapatraonline.com/news/186255",
      "image": "https://gorkhapatraonline.com/storage/media/327552/conversions/ram11-original-thumb.jpg"
    },
    {
      "slug": "186254",
      "title": "राज्यलाई बहुपक्षीय भार",
      "timestamp": 1767312000000,
      "source": "gp",
      "content": "मुलुकमा केही वर्षयता पूर्वाधार विकास आयोजनाहरू निर्धारित समयमा सम्पन्न हुँदैनन् भन्ने भाष्य स्थापित भइसकेको छ । आयोजनालाई निर्धारित समयमा सम्पन्न गर्नुभन्दा त्यसलाई लम्ब्याएर सम्बद्ध पक्षहरूले फाइदा लिने प्रवृत्ति हाबी हुँदै गएको देखिन्छ ।",
      "longContent": "काठमाडौँ, पुस १८ गते । मुलुकमा केही वर्षयता पूर्वाधार विकास आयोजनाहरू निर्धारित समयमा सम्पन्न हुँदैनन् भन्ने भाष्य स्थापित भइसकेको छ । आयोजनालाई निर्धारित समयमा सम्पन्न गर्नुभन्दा त्यसलाई लम्ब्याएर सम्बद्ध पक्षहरूले फाइदा लिने प्रवृत्ति हाबी हुँदै गएको देखिन्छ ।प्रायः विदेशी ऋणबाट विकास आयोजनाहरू निर्माण गर्नुपर्ने अहिलेको अवस्थामा निर्धारित समयमा काम सम्पन्न नहुँदा राज्यलाई बर्सेनि ठुलो आर्थिक भार परेको देखिन्छ । समयमा काम सम्पन्न हुन नसक्दा एकातिर हरेक वर्ष आयोजनाको लागत बढ्दै जानु र अर्कोतिर ती आयोजनाबाट लक्षित प्रतिफल प्राप्त हुन नसक्दा राज्यलाई आर्थिक मात्र होइन, बहुपक्षीय भार परिरहेको अवस्था छ । त्यसै गरी आयोजनाहरू समयमा सम्पन्न हुन नसक्दा आमनागरिकमा सरकार, राज्य संयन्त्र र राजनीतिक नेतृत्वप्रतिसमेत आक्रोश र निराशा बढ्दै गएको अवस्था छ । आयोजनाहरू ढिलो हुने प्रवृत्तिले स्रोत व्यवस्थापन गर्ने सरकारको क्षमतालाई घटाउनुका साथै राज्यप्रति जनताको विश्वासलाई समेत घटाएको छ । पूर्वसचिव ई. अर्जुनजङ्ग थापाले ऋण काढेर पूर्वाधार विकास गर्नु परेको अहिलेको अवस्थामा आयोजनाहरू निर्धारित समयमा सम्पन्न हुन नसक्दा बढ्दै गएको महँगीसँगै बर्सेनि आयोजनाको लागत बढ्दै गएको बताउनुहुन्छ । त्यसै गरी एकातिर आयोजनाबाट आशा गरिएको प्रतिफल प्राप्त हुन नसक्नु र अर्कोतिर निर्माण लागत बढ्दै गइरहेकाले राज्य दोहोरो मारमा परिरहेको उहाँको भनाइ छ ।उहाँ भन्नुहुन्छ, “आयोजनाहरू ढिलो हुँदा राज्यले त्यसमा गरेको लगानीको प्रतिफल प्राप्त गर्न सक्दैन । जनताले समेत त्यसलाई उपभोग गर्न नपाउँदा सर्वसाधारणमार्फत विभिन्न माध्यमबाट प्राप्त हुने कर राज्यले प्राप्त गर्न सक्दैन । यस्तो अवस्थामा सरकारले गर्ने खर्चको उपादेयता हुँदैन । यसरी खर्च हुनु तर प्रतिफल प्राप्त नहुने अवस्थाका कारण राज्यले ठुलो क्षति बेहोर्नु परेको अवस्था छ ।”आयोजनाहरूको काम समयमा सम्पन्न नगर्नु र विभिन्न दबाब, प्रभाव तथा मिलोमतोमा म्याद थप्दै बर्सेनि आयोजनाको लागत बढाउँदै जानु पनि ठुलो भ्रष्टाचार रहेको उहाँको भनाइ छ ।काठमाडौँ–तराई/मधेश द्रुतमार्ग आयोजनाको उदाहरण दिँदै पूर्वसचिव थापा भन्नुहुन्छ, “यस आयोजनामा अहिलेसम्म ९० अर्ब रुपियाँभन्दा बढी खर्च भइसकेको छ । यति पैसा लगानी हुँदा प्रतिफलका रूपमा राज्य र जनताले केही पनि पाउन सकेका छैनन् । उल्टै लागत बढ्दै गएको अवस्था छ । समयमा सम्पन्न भएको भए अहिलेसम्म राज्य र जनताले प्रतिफल पाइरहेको अवस्था हुन्थ्यो ।”उहाँ भन्नुहुन्छ, “यस आयोजनामा राज्यले दुई सय अर्ब रुपियाँ नै खर्च गरे पनि यदि खोकनाको समस्या समाधान भई त्यहाँ द्रुतमार्ग निर्माण हुन सक्दैन भने त्यो खर्चको कुनै अर्थ हुने छैन । जनताले तिरेको कर र विदेशी निकायबाट लिइएको ऋणको रकम त्यतिकै खेर जाने देखिन्छ । राज्य र जनताले केही पाउने छैनन् ।” निर्धारित समयमा सम्पन्न हुन नसकेको पूर्व–पश्चिम राजमार्ग अन्तर्गतको नारायणगढ–बुटवल खण्डको उदाहरण दिँदै उहाँ भन्नुहुन्छ, “यो राजमार्ग खण्ड निर्माण हुन नसक्दा सो क्षेत्रको आयात निर्यातका साथै राजस्व सङ्कलनमा समेत असर परेको छ । सवारीसाधन र मानिसको आवागमन कम हुँदा व्यापार व्यवसाय घटेको छ । सो राजमार्ग क्षेत्रका होटल व्यवसाय चौपट भएका छन्, त्यहाँका मानिसको स्वास्थ्यमा समेत असर परेको छ ।” समाजका हरेक क्षेत्रमा यसले असर पारेको उहाँको निष्कर्ष छ ।१०/१५ मिनेटको दुरी रहेको दाउन्ने क्षेत्रमा अहिले १०/१२ घण्टासम्म यात्रीले सास्ती भोग्नु परेको छ । उहाँ भन्नुहुन्छ, “सो खण्डको काम निर्धारित समयमा सम्पन्न भएको भए यात्रीले त्यहाँ बिताउनुपर्ने समय कुनै उत्पादनमूलक काममा लगाउँथे कि ?”आयोजनाहरू निर्धारित समयमा सम्पन्न हुन नसक्नुमा कतिपय अवस्थामा सरकार, राजनीतिक दल, सम्बद्ध निकायहरू दोषी रहेको पूर्वसचिव थापाको बुझाइ छ । कहिलेकाहीँ सरकारलाई असफल बनाउन, फलानाका पालामा किन काम सम्पन्न हुन दिने ? भन्ने सोच, हुलहुज्जतको भरमा आयोजनाबाट गलत फाइदा लिनेलगायत प्रवृत्तिका कारण आयोजनाहरू समयमा सम्पन्न हुन नसक्ने उहाँको भनाइ छ ।  आयोजनाहरू समयमा सम्पन्न हुन नसक्नुमा भ्रष्टाचार र कर्मचारीतन्त्र तथा निर्माण व्यवसायीको अक्षमता अर्को चुनौतीका रूपमा देखिएको छ । त्यसै गरी आयोजनाहरूको अवधारणा आएदेखि ठेक्का सम्झौतासम्म हुने गरेको भ्रष्ट अभ्यासहरूले समेत विकास आयोजनालाई पछाडि धकेलेको उहाँको भनाइ छ । ढिलो भएर पनि सम्पन्न भएका आयोजनाहरूको काम अपुरो र गुणस्तरहीन हुने गरेको उहाँले बताउनुभयो ।पूर्वतयारी नगरी नै आयोजनाको ठेक्कापट्टा लगाउने गरिएकाले पनि आयोजनाहरू समयमा सम्पन्न हुन नसक्नुका कारणमध्ये एक रहेको पूर्वसचिव ई. किशोर थापाको भनाइ छ । आयोजनाको काम सुरु गर्नुभन्दा अघि गरिने तयारी पूरा गरेर मात्र ठेक्कापट्टा लगाउनुपर्ने उहाँको धारणा छ ।ई. थापा भन्नुहुन्छ, “आयोजनाको पूर्वतयारीको लागि जति समय दिनुपर्ने हो, त्यति दिँदैनौँ । पूर्वतयारी बिना नै ठेक्का लगाउन र शिलान्यास गर्न हतार हुन्छ । ठेक्का लागिसकेपछि मात्र पूर्वतयारीका काम– जग्गा अधिग्रहण, मुआब्जा निर्धारण, वातावरणीय प्रभाव मूल्याङ्कन, रुख कटान, बिजुलीका खम्बा, पानी र ढलका पाइप हटाउनुपर्ने, आयोजना प्रभावित स्थानीयसँगको छलफलगायत प्रक्रिया अगाडि बढाइन्छ, जसले गर्दा दुई वर्षमा सम्पन्न गर्ने गरी गरिएका ठेक्का सम्झौताको काम दुई दशकमा पनि सम्पन्न हुँदैनन् ।”पूर्वतयारीबिना निर्माण सम्झौता गरिएपछि जुन कामका लागि ठेक्का गरिएको हुन्छ, त्यो नभएर निर्माण सुरु गर्नुअघिका काम गर्दैमा म्याद सकिने र निर्धारित समयमा आयोजना सम्पन्न नहुने गरेको उहाँको भनाइ छ ।",
      "link": "https://gorkhapatraonline.com/news/186254",
      "image": "https://gorkhapatraonline.com/storage/media/327551/conversions/4F_1-original-thumb.jpg"
    },
    {
      "slug": "186252",
      "title": "विदेशी नागरिक व्यवस्थापन सूचना प्रणाली सुरु",
      "timestamp": 1767312000000,
      "source": "gp",
      "content": "नेपाल भ्रमणमा आउने विदेशी नागरिक अनिवार्य निगरानीमा परेका छन् । सरकारमातहत रहेको अध्यागमन विभागले विदेशी नागरिक व्यवस्थापन सूचना प्रणालीमार्फत देशको सुरक्षा व्यवस्थासँगै प्रणालीबाट सरकार, पर्यटन सम्बन्धित निकाय तथा एकीकृत सूचना प्रणाली अभिलेखीकरण गर्ने गरी उक्त प्रणाली कार्यान्वयनमा ल्याएको हो ।",
      "longContent": "काठमाडौँ, पुस १८ गते । नेपाल भ्रमणमा आउने विदेशी नागरिक अनिवार्य निगरानीमा परेका छन् । सरकारमातहत रहेको अध्यागमन विभागले विदेशी नागरिक व्यवस्थापन सूचना प्रणालीमार्फत देशको सुरक्षा व्यवस्थासँगै प्रणालीबाट सरकार, पर्यटन सम्बन्धित निकाय तथा एकीकृत सूचना प्रणाली अभिलेखीकरण गर्ने गरी उक्त प्रणाली कार्यान्वयनमा ल्याएको हो । बिहीबार काठमाडौँमा एक समारोहबिच गृहमन्त्री ओमप्रकाश अर्यालले उक्त प्रणालीको उद्घाटन गर्नुभयो । उद्घाटनमा बोल्दै मन्त्री अर्यालले नेपालको अध्यागमन प्रणाली थप व्यवस्थित गर्न यस प्रणाली कार्यान्वयनले सघाउने दाबी गर्नुभयो ।विश्वव्यापी रूपमा अन्तरदेशीय तथा सीमापार अपराध बढेको भन्दै उहाँले त्यस्ता अपराध न्यूनीकरण तथा नियन्त्रण गर्दै राष्ट्रिय सुरक्षा व्यवस्थापन प्रणाली सुदृढ बनाउन यसले सहयोग पु¥याउने बताउनुभयो । उहाँका अनुसार नेपालमा समस्यामा परेका विदेशी नागरिकको उद्धार तथा सुरक्षा गर्दै नेपालमा पर्यटकको सुरक्षा सुनिश्चित गर्न भूमिका खेल्ने छ । यसले देशको सुरक्षा व्यवस्थासँगै नेपाल आउँदा पर्यटक सुरक्षित रहन्छन् भन्ने विश्वास अन्तर्राष्ट्रिय मञ्चमा दिलाउने विभागका महानिर्देशक रामचन्द्र तिवारीले बताउनुभयो ।पर्यटक सुरक्षामा देखिएको चुनौतीसँगै पछिल्लो समय आपराधिक घटनामा विदेशी नागरिक बढेको संलग्नता न्यूनीकरण गर्न पनि यस प्रणाली सहायक हुने विभागले जनाएको छ । महानिर्देशक तिवारीका अनुसार सरकारी निगरानीपछि नेपालमा अनधिकृत बसिरहेका र बस्न खोज्नेलाई नियमन गर्न पनि सहज हुने छ । साथै शरणार्थीका रूपमा नेपाल आएकाको तथ्य यकिन हुने अनुमान गरिएको छ ।शरणार्थीमध्ये कतिपयले यात्रा अनुमतिपत्र बनाएर फर्केको भए पनि त्यसको जानकारी सरकारसँग छैन । उहाँले भन्नुभयो, “नेपाल आएका विदेशी नागरिक को, कहाँ, किन र कसरी बसेका छन् भन्ने यकिन तथ्य नहुँदा अनुसन्धान, कारबाही र न्याय निरूपणमा तथा सेवा सुविधा प्रवाहमा पनि समस्या उठेको प्रश्न समाधान गर्न प्रणालीले मद्दत गर्ने छ ।” तिवारीले थप्नुभयो, “विदेशी नागरिक नेपालमा विभिन्न कारणले हराउँदा मित्रराष्ट्रबाट सोधनी हुँदा सरकार अन्योलमा पर्ने गरेको अवस्था अहिलेसम्म कायमै छ ।” प्रणाली कार्यान्वयनमा जाँदा सबै सरोकारवालालाई आबद्ध गराउने प्रविधि पु¥याउन नसक्ने चुनौती देखिएको छ । त्यस्तै अनौपचारिक प्रणालीमा अधिक होटल तथा अन्य पर्यटकीय सङ्घ संस्था रहनु, डिजिटाइजेसन प्रणालीमा नजोडिनु आदिका कारण आबद्धता न्यून हुने हो कि भन्ने शङ्का छ । तथापि पहिलो चरणमा काठमाडौँमा उपलब्ध तारे होटलबाट प्रणालीमा आबद्धता सुरु गरिएको महानिर्देशक तिवारीले जानकारी दिनुभयो । सबैलाई समावेश गराउने रणनीति अख्तियार गरेको विभागले बोलाएरै पनि आबद्ध हुन जोडबल गरिरहेको विभागका इन्जिनियर सन्तोषकुमार शाह बताउनुहुन्छ । आबद्धताले व्यावसायिक तथा व्यक्तिगत सुरक्षासँगै देशगत सम्बन्धलाई थप प्रगाढ बनाउन सघाउने पनि उहाँले बताउनुभयो । त्यसका लागि तिनै तहका सुरक्षा निकायसँगै नेपालका विभिन्न विमानस्थल व्यवस्थापन, नेपाल टेलिकम, नेपाल टुरिजम बोर्ड, तारे होटलका व्यवस्थापन, पर्यटन व्यवसायमा आबद्ध ट्रेकिङ एजेन्सीसँग विभागले परामर्श जारी राखेको छ ।यस प्रणालीले नेपालप्रति विश्वकै भरोसा कायम गर्ने वातावरण बनाउने दाबी विभागले गरेको छ । हालसम्म तारे होटल तथा केही ट्रेकिङ एजेन्सी गरेर करिब तिस वटा निकाय प्रणालीमा जोडिएका छन् । अन्य आउने क्रम छ । पहिलो चरणमा उपत्यकामा पुस १७ देखि दोस्रो चरणमा फागुन १७ देखि देशभित्रका सबै तारे होटल, विमान कम्पनी, टुर्स एन्ड ट्राभल्स कम्पनी, मनी एक्सचेन्जरसँगै सबै प्रकारका होटल, गेस्टहाउस तथा अन्य सार्वजनिक तथा निजी संस्थाबाट विदेशी नागरिकलाई प्रवाह हुने सेवामा यो प्रणालीको आबद्धता अनिवार्य गरिने भएको छ ।",
      "link": "https://gorkhapatraonline.com/news/186252",
      "image": "https://gorkhapatraonline.com/storage/media/327549/conversions/immigration-original-thumb.jpg"
    },
    {
      "slug": "186251",
      "title": "निर्वाचन सामग्री खरिदको अख्तियारी",
      "timestamp": 1767312000000,
      "source": "gp",
      "content": "निर्वाचन आयोगले आसन्न प्रतिनिधि सभा निर्वाचनका लागि निर्वाचन सामग्री खरिदलगायत प्रक्रिया अगाडि बढाएको छ । आयोगले यसअघि खरिद गरी मौज्दात रहेकाबाहेक अन्य सामग्री खरिद गर्न लागेको हो । आयोगको केन्द्रबाहेक प्रदेश र जिल्ला निर्वाचन कार्यालयबाट हुने खरिदका लागि पनि अख्तियारी प्रदान भइसकेको छ । निर्वाचनका लागि दुई महिना अवधि बाँकी रहेको अवस्थामा आयोगले आन्तरिक तयारीलाई समेत तीव्रता दिएको छ ।",
      "longContent": "गोरखापत्र समाचारदाताकाठमाडौँ, पुस १८ गते । निर्वाचन आयोगले आसन्न प्रतिनिधि सभा निर्वाचनका लागि निर्वाचन सामग्री खरिदलगायत प्रक्रिया अगाडि बढाएको छ । आयोगले यसअघि खरिद गरी मौज्दात रहेकाबाहेक अन्य सामग्री खरिद गर्न लागेको हो । आयोगको केन्द्रबाहेक प्रदेश र जिल्ला निर्वाचन कार्यालयबाट हुने खरिदका लागि पनि अख्तियारी प्रदान भइसकेको छ । निर्वाचनका लागि दुई महिना अवधि बाँकी रहेको अवस्थामा आयोगले आन्तरिक तयारीलाई समेत तीव्रता दिएको छ । आयोगले मितव्ययी रूपमा निर्वाचन सम्पन्न गर्ने उद्देश्यसाथ विगत निर्वाचनमा प्रयोग भएका सामग्री पुनः प्रयोगको नीति लिएको प्रवक्ता नारायणप्रसाद भट्टराईले बताउनुभयो । भट्टराईका अनुसार मतपेटिका र कागजको मौज्दात पर्याप्त रहेकाले खरिद गर्न नपर्ने अवस्था छ । यस्तै मौज्दातमा रहेका स्वस्तिक छाप, रबरम्याट, मसी, स्ट्याम्प प्याडको प्रयोग गर्ने र अपुग सामग्री मात्र खरिद गर्ने गरी कार्य अगाडि बढाइएको भट्टराईले बताउनुभयो । आयोगका अनुसार निर्वाचनमा जम्मा ५१ प्रकारका सामग्री प्रयोग हुने छन् । त्यसमध्ये ३७ प्रकारका सामग्री विकेन्द्रित रूपमा प्रदेश तथा जिल्लाबाट खरिद हुने छन् । १४ प्रकारका सामग्री मात्रै केन्द्रबाट खरिद हुने छन् । आयोगबाट खरिद तथा छपाइ गरिने १४ प्रकारका सामग्रीको खरिद तथा छपाइको प्रक्रियामा रहेका छन् । समानुपातिकतर्फको बन्दसूची पेस भइसकेको अवस्थामा आयोगले मतपत्रको डिजाइनको प्रारम्भिक कामलाई अगाडि बढाएको छ । आयोगका अनुसार यो पटक १० लाख १६ हजार ७५४ जना मतदाता थपिएको प्रारम्भिक अनुमान छ । यस्तै यो पटक ७५ मतदानस्थल थप भएका छन् । ९६२ मतदान केन्द्र पनि थपिएका छन् । आयोगको स्वीकृत कार्यतालिकाभित्र समानुपातिक निर्वाचनमा भाग लिन ६४ दलले बन्दसूची बुझाएका छन् । ५४ दलले आआफ्नो चुनाव चिह्नमा भाग लिने र दस दलले चार वटा चुनाव चिह्नमा भाग लिने गरी बन्दसूची बुझाएका छन् । आयोग बन्दसूची जाँचबुझको प्रक्रियामा छ । यस्तै आयोगले हालसम्म स्वदेशी र विदेशी गरी ४० संस्थालाई निर्वाचन पर्यवेक्षणको अनुमति दिएको छ, जसमा ३६ स्वदेशी र चार विदेशी संस्था छन् । विदेशका निर्वाचन आयोगहरू र कूटनीतिक नियोगहरूलाई निमन्त्रणा गर्ने प्रक्रियामा रहेको पनि आयोगले जनाएको छ । आयोगले निर्वाचनको वातावरण निर्माणका लागि सरकार र राजनीतिक दलसँग पटक पटक छलफल गरिसकेको छ । प्रधानमन्त्रीको उपस्थितिमा निर्वाचन आयोग, राजनीतिक दल, नागरिक समाज, युवा समूहसमेतको सहभागितामा सर्वपक्षीय छलफल भएको आयोगले जनाएको छ । निर्वाचन सुरक्षाका सम्बन्धमा सरोकारवाला निकायसँग छलफल र समन्वय भएको आयोगले जनाएको छ । राजनीतिक दलहरूसँग निरन्तर समन्वय र अन्तरक्रिया भइरहेको पनि आयोगले जनाएको छ ।",
      "link": "https://gorkhapatraonline.com/news/186251",
      "image": "https://gorkhapatraonline.com/storage/media/327548/conversions/election-communication-original-thumb.jpg"
    },
    {
      "slug": "186250",
      "title": "घट्दै छन् उत्पादन बढाउने किरा",
      "timestamp": 1767312000000,
      "source": "gp",
      "content": "नेपालमा सरकारी निकायबाट किराको सङ्ख्या कति छ भनेर खोजी गरिएको छैन । सरकारी र गैरसरकारी निकायसँग किराको औपचारिक तथ्याङ्क नभए पनि एक दशकमा किरासम्बन्धी खोजीका क्रममा नेपालबाट २५ प्रतिशत किरा हराएका छन् । कृषि क्षेत्रका अनुसन्धानकर्ता आरपी लामिछाने संसारमा ४० प्रतिशत किराको सङ्ख्या नाटकीय रूपमा घटिरहेको जानकारी दिनुभयो । उहाँले नेपालमा पनि २५ प्रतिशतले किराको सङ्ख्यामा कमी आएको उल्लेख गर्नुभयो ।",
      "longContent": "काठमाडौँ, पुस १८ गते । नेपालमा सरकारी निकायबाट किराको सङ्ख्या कति छ भनेर खोजी गरिएको छैन । सरकारी र गैरसरकारी निकायसँग किराको औपचारिक तथ्याङ्क नभए पनि एक दशकमा किरासम्बन्धी खोजीका क्रममा नेपालबाट २५ प्रतिशत किरा हराएका छन् । कृषि क्षेत्रका अनुसन्धानकर्ता आरपी लामिछाने संसारमा ४० प्रतिशत किराको सङ्ख्या नाटकीय रूपमा घटिरहेको जानकारी दिनुभयो । उहाँले नेपालमा पनि २५ प्रतिशतले किराको सङ्ख्यामा कमी आएको उल्लेख गर्नुभयो । लामो समयदेखि युरोप र अमेरिकामा किरा कसरी लोप भइरहेका छन् भन्नेबारे अध्ययन भए पनि अफ्रिका, दक्षिण अमेरिका र एसियाका धेरै क्षेत्रमा भने किरा लोप भएकाबारे कमै अध्ययन भएको छ । नेपालमा पनि किरा लोप भएका बारेमा सरकारी स्तरबाट धेरै खोज हुन सकेको छैन तर त्यसको असर भने किसानलाई पर्न थालेको लामिछाने बताउनुहुन्छ । अनावश्यक रूपमा बालिने कृत्रिम प्रकाशले किरा फट्याङ्ग्राको जीवनचक्रमै असर पार्न थालेको छ । त्यसको प्रत्यक्ष असर कृषि उत्पादनमा देखिन थालेको यो क्षेत्रका विज्ञहरूले उल्लेख गरेका छन् ।  शरीरमा हुने रासायनिक प्रतिक्रियाले जुनकिरीले शरीरमा बत्ती बाल्छ । यसैको सहयोगमा जुनकिरीले आफ्ना जोडीलाई आकर्षित पनि गर्छ । सिमसिमे जमिन र बुट्यान क्षेत्रको प्राकृतिक प्रकाश भएको समय र अरू रातको समयमा आफ्नो शरीरबाट आउने उज्यालोमा जुनकिरीले समागम गर्दछन् । कृत्रिम प्रकाशले जुनकिरीले दिनरात छुट्याउन नसक्दा उनीहरूको सङ्ख्या निरन्तर कमी भएको विज्ञहरूले उल्लेख गरेका छन् । आकर्षक देखाउन र आफ्नो सुरक्षाका लागि मानिसले रुखमा बत्ती बाल्ने, रातभर उज्यालो बनाउने बानीले साना जनावर र किरा फट्याङ्ग्रालाई असर पारेको लामो समयदेखि कृषि र माटोको अध्ययनमा रहनुभएका कृषि प्रचार अधिकृत कृष्ण धिताल बताउनुहुन्छ । “हामी राम्रो देखाउन रुखमा झलमल्ल बत्ती बालिरहेका हुन्छौँ । गाडीमा अनावश्यक फोकस लाइट हालेर सडकसँगै वरिपरिको वातावरणलाई नै उज्यालो पारिरहेका छौँ तर त्यसको प्रत्यक्ष सम्बन्ध रातमा टिमटिम बालेर उड्ने जुनकिरीको जीवनसँग सम्बन्धित हुने कुरा बिर्सिरहेका छौँ,” धितालले भन्नुभयो । साँझबिहान जुनकिरीको उज्यालो नहुँदा किसानलाई समस्या पारिरहेको छ । यो सुन्दा अचम्म लाग्छ तर पर्यावरणीय चक्र अनुसार जुनकिरीको सङ्ख्या घट्दै जाँदा उसको मुख्य आहारा मानिने शङ्खेकिराको सङ्ख्या बढेर खाद्यान्न तथा तरकारीबालीमा क्षति हुन थालेको धितालले प्रस्ट पार्नुभयो । त्यति ठुलो शङ्खेकिरा कसरी त्यति सानो जुनकिरीले खाने होला भनेर धेरैले सोचे पनि यो शङ्खेकिरा जुनकिरीको लार्भा अवस्था हो । जहाँ शङ्खेकिराको लार्भा नै जुनकिरीको लार्भाको मुख्य आहार हो । विज्ञहरूका अनुसार जुनकिरीको लार्भा अवस्थामा त्यसले शङ्खेकिरालाई खाने गर्दछ । लार्भा भनेको किराको असाध्यै बढी खाने अवस्था हो । जुनकिरीको लार्भा निक्कै खन्चुवा हुन्छ, जसले शङ्खेकिराका हजारौँ लार्भालाई खाएर किसानलाई ठुलो गुन लगाइरहेका हुन्छन् तर जुनकिरीको सङ्ख्यामा कमी आएपछि धेरै जिल्लामा शङ्खेकिराको प्रकोप नै देखिएको छ । प्राकृतिक आवासको नाश, कीटनाशक विषादीको बढ्दो प्रयोग र कृत्रिम प्रकाशले जुनकिरीको सङ्ख्यालाई कम गराउँदै छ । सिमसार र ओसिलो तथा झारपात भएको क्षेत्र जुनकिरीको प्राकृतिक बासस्थान हो । वरिष्ठ कीट विशेषज्ञसमेत रहनुभएका आरपी मैनाली जुनकिरीको पिलपिले बत्तीको उज्यालो मात्र नभई त्योभन्दा धेरै कृषिमा उपयोगिता रहेको बताउनुहुन्छ । जुनकिरी मात्रै होइन, नेपालमा धेरै किराको सङ्ख्या घटिरहेको छ । किसानको सबैभन्दा नजिकको साथी माहुरीको सङ्ख्यामा कमी आउँदा त्यसले विभिन्न बालीको परागसेचनमा समस्या देखिएको छ । त्यसले कृषकको खाद्यान्न बाली मात्रै नभएर जङ्गलमा हुने कतिपय फल नै लोप हुने अवस्थामा पुगेको वैज्ञानिक मैनालीले जानकारी दिनुभयो । लामिछाने मानिसको जीवनसँग किराको ठुलो सम्बन्ध रहने भएकाले किराको संरक्षणमा विश्व समुदाय नै एक हुन आवश्यक रहेको बताउनुहुन्छ । जनावर, चरा र माछाको करिब ६० प्रतिशत खाना किरामै निर्भर हुने बताउनुभयो । किरा नभए चरा, चमेरा, भ्यागुता र माछा पनि हराउने भएकाले त्यसमा विशेष ध्यान पु¥याउन ढिला गर्न नहुने उहाँले उल्लेख गर्नुभयो ।उहाँका अनुसार जमिनमा बस्ने जीवमध्ये सबैभन्दा ठुलो सङ्ख्या किराले ओगटेको हुन्छ । किराले मानिससहित अन्य विभिन्न प्रजातिलाई सहयोग गरिरहेका छन् । किराले चरा र ससाना स्तनधारी प्राणीका लागि आहार प्रदान गर्छन् । त्यस्तै विश्वको करिब ७५ प्रतिशत बाली परागसेचन किराकै माध्यमबाट हुने गर्दछ । उहाँले भन्नुभयो, “विश्वमा ४० प्रतिशत प्रजातिका किरा नाटकीय दरमा घटिरहेका छन् । त्यसको प्रत्यक्ष असर नेपाललाई समेत परेको छ । किसानका लागि उपयोगी भएका मौरी, कमिला र गोब्रे किराका प्रजाति घट्ने क्रममा रहेको तर साङ्लो र झिँगाको सङ्ख्यामा वृद्धि भएको छ,” लामो समयदेखि माटो तथा कृषिको क्षेत्रमा अध्ययनरत कृषि प्रसार अधिकृत कुलप्रसाद दवाडीले भन्नुभयो । खेतीमा भएको कीटनाशक रसायनको प्रयोग र जलवायु परिवर्तनका कारण सामान्य किराहरूमा निरन्तर कमी आइरहेको जानकारी दिनुभयो । त्यसका लागि जैविक खेती प्रणालीलाई अँगाल्नु आवश्यक रहेको छ । किराले माटो भर्ने र कीट व्यवस्थापन गर्ने भएकाले तिनीहरूको सङ्ख्यामा कमी आउनु भनेको उत्पादनमै कमी आउनु रहेको उहाँले उल्लेख गर्नुभयो । किराफट्याङ्ग्राले नै विश्वको ७५ प्रतिशत उब्जनीमा सघाउने उहाँले दाबी गर्नुभयो । कृषि क्षेत्रमा भएका अभ्यास, सहरीकरण र वन जङ्गलको विनाशका कारण किराको बसोबास गर्ने ठाउँ गुम्दै जानु नै हाल सिर्जना भएको अवस्थाको मुख्य कारण रहेको दवाडी बताउनुहुन्छ । विश्वमा नै उड्ने जातको किराको सङ्ख्यामा अरू किराको तुलनामा धेरै कमी आएको उहाँको भनाइ छ । चरा, स्तनधारी प्राणी र माछा जस्ता जीवका लागि किरा मुख्य आहार भएकाले त्यस्ता जनावरको समेत अस्तित्व सकिने खतरा रहेको बताउनुभयो ।",
      "link": "https://gorkhapatraonline.com/news/186250",
      "image": "https://gorkhapatraonline.com/storage/media/327546/conversions/junkiri_jc9YfOmHXW-original-thumb.jpg"
    },
    {
      "slug": "186248",
      "title": "हात्तीको आक्रमणबाट महिलाको मृत्यु",
      "timestamp": 1767225600000,
      "source": "gp",
      "content": "बर्दियामा जंगली हात्तीको आक्रमणबाट एक महिलाको मृत्यु भएको छ । राजापुर नगरपालिका १० कर्मोहनी बस्ने ४० वर्षीया बालिका पुरीको जंगली हात्तीको आक्रमणबाट मृत्यु भएको हो ।",
      "longContent": "यज्ञप्रसाद सापकोटागुलरिया (बर्दिया), पुस १७ गते । बर्दियामा जंगली हात्तीको आक्रमणबाट एक महिलाको मृत्यु भएको छ । राजापुर नगरपालिका १० कर्मोहनी बस्ने ४० वर्षीया बालिका पुरीको जंगली हात्तीको आक्रमणबाट मृत्यु भएको हो । भारतको सिमा दशगजा क्षेत्रनजिक भारतको जंगली हात्तीले आक्रमण गर्दा पुरीको मृत्यु भएको प्रहरीले जनाएको छ । बुधबार भारतको जंगलमा भैंसी चराउन गएका समयमा जंगली हात्तीले लखेटेपछि बालिकासहित तीन जना जंगलबाट भागेका थिए । साथीहरू घर आइपुगे पनि बालिका राति अबेरसम्म घर नआएपछि खोजतलास सुरु गरिएको थियो । मृतक बालिकाको शव हात्तीले कुल्चिएर क्षतविक्षत बनाएको अवस्थामा नेपाल–भारत सिमा क्षेत्र दशगजा नजिक नेपालतर्फ बिहीबार (आज) फेला परेको जिल्ला प्रहरी कार्यालय बर्दियाका प्रहरी नायव उपरीक्षक देवेन्द्रकुमार मल्लले बताउनुभयो । उहाँले मृतकको शव बर्दिया अस्पतालमा पोष्टमार्टम पश्चात् मृतकका आफन्तलाई जिम्मा लगाइएको बताउनुभयो । भारतको सिमावर्ती क्षेत्रमा भैंसी चराउन गएको समयमा हात्तीले छोपेर लगेको मृतकका श्रीमान तेजबहादुर पुरीले बताउनुभयो । सँधैझै दशगजा क्षेत्रमा भैंसी चराउन गएको समयमा हात्तीले आक्रमण गरेको उहाँले बताउनुभयो ।",
      "link": "https://gorkhapatraonline.com/news/186248",
      "image": "https://gorkhapatraonline.com/storage/media/327543/conversions/Child-Death-original-thumb.jpg"
    },
    {
      "slug": "186245",
      "title": "कांग्रेसको नियमित महाधिवेशन स्थगित",
      "timestamp": 1767225600000,
      "source": "gp",
      "content": "नेपाली कांग्रेसका महामन्त्रीद्वय विश्वप्रकाश शर्मा र गगन थापाले वक्तव्य सार्वजनिक गर्नुहुँदै नियमित महाधिवेशन स्थगित भएको जानकारी गराउनुभएको हो।",
      "longContent": "काठमाडौँ, पुस १७ गते। नेपाली कांग्रेसको नियमित महाधिवेशन स्थगित भएको छ। नेपाली कांग्रेसका महामन्त्रीद्वय विश्वप्रकाश शर्मा र गगन थापाले वक्तव्य सार्वजनिक गर्नुहुँदै नियमित महाधिवेशन स्थगित भएको जानकारी गराउनुभएको हो। वक्तव्यमा भनिएको छ, ‘नेपाली कांग्रेस केन्द्रीय कार्यसमितिको मंसिर १५ गते सम्पन्न बैठकले निर्धारण गरेको नियमित महाधिवेशनको कार्यतालिका आगामी बैठकबाट अनुमोदन गर्नेगरी यसै सूचना मार्फत स्थगित गरिएको जानकारी गराइन्छ।’ महाधिवेशनको मिति तय भइसकेपछि क्रियाशील सदस्यता नवीकरण अन्तिम चरणमा आइपुग्दा समग्रमा ५ लाख ७९ हजार ३ सय ९५ क्रियाशील सदस्यता नवीकरण सम्पन्न भएकोसमेत जानकारी गराइएको छ।  खोटाङ, बारा, कञ्चनपुर र कैलाली जिल्लामा जिल्ला कार्यसमितिबाट नवीकरण प्रक्रिया टुंगिएपछि कुल नवीकरण संख्या करिब ६ लाखभन्दा बढी पुग्ने अनुमान महामन्त्रीद्वयको छ। वक्तव्य मार्फत् महामन्त्रीद्वयले विशेष महाधिवेशन सम्बन्धी वैधानिक दायित्व भएको प्रष्ट पार्नुभएको छ।  ‘५४ प्रतिशत महाधिवेशन प्रतिनिधिहरूले हस्ताक्षर गरी केन्द्रीय कार्यालयमा दर्ता गराएको विशेष महाधिवेशनको मागलाई सम्बोधन गर्ने प्राथमिक विकल्प नियमित महाधिवेशन नै थियो। तर नियमित महाधिवेशन निर्धारित समयमै सम्पन्न हुन नसक्ने अवस्था सिर्जना भएपछि फेरि पनि विकल्पका रूपमा विशेष महाधिवेशन नै अघि आएको छ’, महामन्त्रीद्वयको वक्तव्यमा थप भनिएको छ, ‘पार्टी विधानको दफा १७ (२) बमोजिम विशेष महाधिवेशनसम्बन्धी मागलाई सम्बोधन गर्नु केन्द्रीय कार्यालयको जिम्मेवारी हो। उक्त जिम्मेवारी अन्तर्गतका कार्यहरू संभव भएसम्म सर्वसम्मतिले अगाडि बढाइनेछ।’",
      "link": "https://gorkhapatraonline.com/news/186245",
      "image": "https://gorkhapatraonline.com/storage/media/327537/conversions/Bishow-prakash-sharma-with-gagan-thapa-original-thumb.jpg"
    }
  ]
}