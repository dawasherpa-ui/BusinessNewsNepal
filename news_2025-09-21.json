{
  "date": "2025-09-21T06:46:00.436Z",
  "news": [
    {
      "slug": "172613",
      "title": "बढ्यो दसैँको चहलपहल अनुगमन आवश्यक",
      "timestamp": 1758412800000,
      "source": "gp",
      "content": "चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो ।",
      "longContent": "काठमाडौँ, असोज ५ गते । चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो । उपभोक्ताको भिड बढ्दा बजारमा अनियमितता हुन नदिने अनुगमन भने सुस्ताएको छ । जेनजी आन्दोलनका कारण सरकारी संरचनाले अझै पनि राम्ररी काम गर्न सकेको छैन । जेनजी प्रदर्शनअघि वाणिज्य, आपूर्ति तथा उपभोक्ता संरक्षण विभागका पाँच/छ वटा समूहले दैनिक ३०/३५ वटा व्यापारिक प्रतिष्ठानको अनुगमान गरेकोमा २३ गतेयता देखिने गरी अनुगमन गर्न सकेको छैन । विभागले आपूर्ति प्रणाली चुस्त दुरुस्त रहेको र त्यस्ता उपभोग्य वस्तुको अभाव नरहेको दाबी गर्दै आएको छ । विभागका महानिर्देशक रोशन ज्ञवालीले जेनजी आन्दोलन र त्यसपछिको बजारको अवस्थालाई ध्यानमा राखेर आपूर्ति प्रणालीसँगै उपभोग्य वस्तुको उपलब्धतालाई नजिकबाट नियालिरहेको बताउनुभयो । जेनजी प्रदर्शनपछि सशङ्कित र त्रसित बनेका व्यापारीमा विभाग नेतृत्वको बजार अनुगमनले नकारात्मक असर नपर्ने गरी बजार नियाल्ने काम गरिरहेको उहाँको भनाइ छ । व्यापारीलाई जरिबाना र कारबाही गर्नुलाई मात्रै बजार अनुगमन भन्ने बुझ्नु गलत भएको भन्दै उहाँले भन्नुभयो, “आपूर्ति अवस्था र वस्तुको उपलब्धताबारेमा राम्रो गरी बुझेका छौँ ।” दैनिक उपभोग्य लगायतका सामग्रीको आपूर्तिको व्यवस्थापनलाई अझ सहज पार्न विभागले दैनिक जसो निजी क्षेत्रको छाता सङ्गठन नेपाल उद्योग वाणिज्य महासङ्घ, चेम्बर अफ कमर्स, नेपाल उद्योग परिसङ्घसँग, नेपाल खुद्रा व्यापार सङ्घ, थोक व्यापार सङ्घसँग छुट्टाछुट्टै छलफल गर्दै आएको छ । विभागले भन्सार नाकाबाट नेपालमा आउने सामानको विगतको आयातको अवस्था र हाल आयातको अवस्थालाई विश्लेषण गरेको जनाएको छ । निजी क्षेत्रबाहेक साल्ट ट्रेडिङ कर्पोरेसन, खाद्य व्यवस्था तथा व्यापार कम्पनीमार्फत सरकारले ती कम्पनीले सहुलियत दिएबापत शोधभर्ना गर्ने गरी दैनिक उपभोग्य वस्तु बिक्रीको प्रवर्धन गरेको छ । नेपाल खुद्रा व्यापार सङ्घका महासचिव आमूलकाजी तुलाधरले हाल खाने तेलबाहेक अन्य वस्तुको मूल्य नबढेको स्पष्ट पार्नुभएको छ । उहाँले खानेतेल मूल्य बढाउनुपर्ने कारणबिना नै मूल्य बढाउने काम भएकाले यसमा नियमनकारी निकाय सचेत र जिम्मेवार हुनुपर्ने आवश्यकता औँल्याउनुभयो । केही उपभोक्ताले आवश्यकभन्दा बढी वस्तु खरिद गरेर मौज्दात राख्ने क्रम बढेकाले यस विषयमा सचेतनाको आवश्यकता रहेको महासचिव तुलाधरको भनाइ थियो । विभागका अनुसार बजारमा सूचनाका आधारमा कतै अवाञ्छित गतिविधि भए अनुगमनमा जाने तयारी छ । कार्ययोजना अनुसारको अनुगमनमा जाने, त्यस्ता खालका अवाञ्छित गतिविधि भएको देखिए उपभोक्ता संरक्षण ऐन अनुसार कारबाही हुने विभागले जनाएको छ । विभागका अनुसार विभागको नेतृत्वको एकीकृत बजार अनुगमन छिट्टै हुन्छ । विभाग नेतृत्वको एकीकृत रूपमा हुने बजार अनुगमनमा खाद्य प्रविधि तथा गुण नियन्त्रण विभाग, नेपाल गुणस्तर नापतौल विभाग, जिल्ला प्रमुख कार्यालय, पालिकालगायतका निकायसँगको समन्वयमा आउँदो सातादेखि बजार अनुगमन गर्ने विभागले जनाएको छ ।",
      "link": "https://gorkhapatraonline.com/news/172613",
      "image": "https://gorkhapatraonline.com/storage/media/304514/conversions/DASHAIN-CHAHAL-PAHAL_SAGAR-7232-original-thumb.jpg"
    },
    {
      "slug": "172611",
      "title": "सहुलियतपूर्ण कर्जाको ब्याज अनुदान निकासा",
      "timestamp": 1758412800000,
      "source": "gp",
      "content": "सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ । सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड रुपियाँ निकासा गरेको अर्थ मन्त्रालयले जनाएको छ ।",
      "longContent": "गोरखापत्र समाचारदताकाठमाडौँ, असोज ५ गते । सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ । सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड रुपियाँ निकासा गरेको अर्थ मन्त्रालयले जनाएको छ । चालु आवको स्वीकृत वार्षिक कार्यक्रममा सहुलियतपूर्ण कर्जा ब्याज अनुदान प्रयोजनका लागि दोस्रो त्रैमासिक अवधिमा विनियोजन रकमलाई कार्यक्रम संशोधनमार्फत प्रथम त्रैमासिक कायम गरी विगत सात वटा त्रैमासिकमा उपलब्ध गराइएको कर्जाको ब्याज अनुदान नेपाल राष्ट्र बैङ्कलाई शोधभर्ना उपलब्ध गराउन मन्त्रीस्तरीय निर्णय भएको छ,” अर्थ मन्त्रालयका सहसचिव एवं प्रवक्ता टङ्कप्रसाद पाण्डेद्वारा जारी विज्ञप्तिमा भनिएको छ ।",
      "link": "https://gorkhapatraonline.com/news/172611",
      "image": "https://gorkhapatraonline.com/storage/media/304512/conversions/Xbadfb-original-thumb.jpg"
    },
    {
      "slug": "172610",
      "title": "धरानले ल्यायो दुई अर्ब बिस करोडको बजेट",
      "timestamp": 1758412800000,
      "source": "gp",
      "content": "धरान उपमहानगरपालिकाले चालु आर्थिक वर्ष २०८२/८३ का लागि दुई अर्ब २० करोड ७४ लाख ५९ हजार रुपियाँको बजेट शनिबार सार्वजनिक गरेको छ । उपमहानगरपालिकाको शनिबार बसेको १७ औँ नगर सभामा धरान उपमहानगरपालिकाका उपप्रमुख अइन्द्रविक्रम बेघाले आव २०८२/८३ का लागि नीति तथा कार्यक्रम र बजेट प्रस्तुत",
      "longContent": "सुनसरी समाचारदाताइटहरी, असोज ५ गते । धरान उपमहानगरपालिकाले चालु आर्थिक वर्ष २०८२/८३ का लागि दुई अर्ब २० करोड ७४ लाख ५९ हजार रुपियाँको बजेट शनिबार सार्वजनिक गरेको छ । उपमहानगरपालिकाको शनिबार बसेको १७ औँ नगर सभामा धरान उपमहानगरपालिकाका उपप्रमुख अइन्द्रविक्रम बेघाले आव २०८२/८३ का लागि नीति तथा कार्यक्रम र बजेट प्रस्तुत गर्नुभएको हो । प्रस्तुत बजेटमा आन्तरिक राजस्वबाट ८० करोड ५३ लाख ६५ हजार, सङ्घीय सरकारबाट अनुदान ८९ करोड २९ लाख, प्रदेश सरकारबाट अनुदान सात करोड ७३ लाख ४४ हजार, राजस्व बाँडफाँटबाट ३४ करोड १८ लाख ५० हजार, सडक बोर्डबाट दुई करोड र गत वर्षको मौज्दातबाट सात करोड रुपियाँ प्राप्त हुने अनुमान गरिएको छ ।बजेटमा सहरी योजना तथा भौतिक पूर्वाधार विकास ६६ करोड ९४ लाख, शिक्षा, युवा तथा खेलकुदतर्फ ४६ करोड ८५ लाख, स्वास्थ्यतर्फ छ करोड ९९ लाख ९५ हजार, सामाजिक विकासतर्फ चार करोड ८६ लाख ४५ हजार रुपियाँ विनियोजन गरिएको छ । त्यसै गरी आर्थिक विकासतर्फ एक करोड २९ लाख, वन वातवरण ऊर्जा तथा विपत् व्यवस्थापनतर्फ दुई करोड ७४ लाख ५० हजार, कानुन तथा न्यायसम्पादनतर्फ २० लाख, सार्वजानिक जग्गा संरक्षणतर्फ १५ लाख, राजस्व परिचालनतर्फ ४३ लाख र नगर भिजन कार्यक्रमतर्फ पाँच करोड पाँच लाख रुपियाँ विनियोजन गरिएको छ । चालु आवका लागि धरानका २० वटा वडाका लागि २१ करोड रुपियाँ विनियोजन गरेको उपप्रमुख बेघाले जानकारी दिनुभयो । उपनगरपालिकाले प्रस्तुत बजेट र कार्यक्रममार्फत शिक्षा, स्वास्थ्य, पूर्वाधार, कृषि, सामाजिक विकास, विपत् व्यवस्थापनलगायतका क्षेत्रलाई चालु आवमा प्राथमिकता दिने बताइएको छ । धरान उपमहानगरपालिकाका प्रमुख, उपप्रमुख र अन्य जनप्रतिनिधिबिचको आन्तरिक विवाद र असमझदारीका कारण धरान उपमहानगरपालिकाले निर्धारित समयमा बजेट प्रस्तुत गर्न सकेको थिएन ।",
      "link": "https://gorkhapatraonline.com/news/172610",
      "image": "https://gorkhapatraonline.com/storage/media/304511/conversions/dharan1-original-thumb.jpg"
    },
    {
      "slug": "172572",
      "title": "कर्जाको ब्याज अनुदानका लागि करिब १० अर्ब निकासा",
      "timestamp": 1758326400000,
      "source": "gp",
      "content": "सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ। सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड निकासा गरेको अर्थमन्त्रालयले जनाएको छ।",
      "longContent": "काठमाडौँ, असोज ४ गते। सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ। सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड निकासा गरेको अर्थमन्त्रालयले जनाएको छ। “चालु आर्थिक वर्षको स्वीकृत वार्षिक कार्यक्रममा सहुलियतपूर्ण कर्जा ब्याज अनुदान प्रयोजनका लागि दोस्रो त्रैमासिक अवधिमा विनियोजन रकमलाई कार्यक्रम संशोधनमार्फत प्रथम त्रैमासिक कायम गरी विगत सात वटा त्रैमासिकमा उपलब्ध गराइएको कर्जाको ब्याज अनुदान नेपाल राष्ट्र बैँकलाई शोधभर्ना उपलब्ध गराउन मन्त्रिस्तरीय निर्णय भएको छ”, अर्थमन्त्रालयका सहसचिव एवम् प्रवक्ता टङ्कप्रसाद पाण्डेद्वारा जारी विज्ञप्तिमा भनिएको छ।",
      "link": "https://gorkhapatraonline.com/news/172572",
      "image": "https://gorkhapatraonline.com/storage/media/304464/conversions/ministry-of-finance-original-thumb.jpg"
    },
    {
      "slug": "172568",
      "title": "‘फिच’ को ऋण रेटिङ वृद्धि इटालीको आर्थिक नीति सफलताको प्रमाण : प्रधानमन्त्री मेलोनी",
      "timestamp": 1758326400000,
      "source": "gp",
      "content": "इटालीकी प्रधानमन्त्री जर्जिया मेलोनीले अन्तर्राष्ट्रिय ऋण मूल्याङ्कन संस्था ‘फिच’ ले देशको ऋण रेटिङ उक्लाएको घटनालाई आफ्नो सरकारको आर्थिक अनुशासन र कडाइयुक्त नीति सफल भएको सङ्केतका रूपमा स्वागत गर्नु भएको छ ।",
      "longContent": "रोम, असोज ४ गते । इटालीकी प्रधानमन्त्री जर्जिया मेलोनीले अन्तर्राष्ट्रिय ऋण मूल्याङ्कन संस्था ‘फिच’ ले देशको ऋण रेटिङ उक्लाएको घटनालाई आफ्नो सरकारको आर्थिक अनुशासन र कडाइयुक्त नीति सफल भएको सङ्केतका रूपमा स्वागत गर्नु भएको छ ।‘फिच’ रेटिङ्स एउटा अन्तर्राष्ट्रिय संस्था हो जसले देश, कम्पनी र वित्तीय निकायको आर्थिक स्थिरता र ऋण तिर्ने क्षमताको मूल्याङ्कन गर्छ । यसले दिने मूल्याङ्कनलाई क्रेडिट रेटिङ भनिन्छ । विश्वमा फिच रेटिङ्सलाई मूडिज र स्ट्यान्डर्ड एन्ड पूअर्ससँगै सबैभन्दा ठुलो र प्रतिष्ठित क्रेडिट रेटिङ एजेन्सीमध्ये एक मानिन्छ ।फिचले इटालीको ऋण रेटिङलाई ‘बिबीबी’ बाट ‘बिबिबी प्लस’ मा उकास्दै आगामी दिनका लागि स्थिर रहेको मूल्याङ्कन गरेको छ । संस्थाले यस निर्णयमा इटालीको आर्थिक मार्गप्रतिको विश्वसनीयता र सरकारको प्रतिबद्धतालाई महत्त्वपूर्ण रूपमा लिएको जनाएको छ । प्रधानमन्त्री मेलोनीले भन्नुभयो, “फिचबाट प्राप्त यो मान्यता हाम्रो सरकारले अघि सारेको आर्थिक नीति सही दिशामा रहेको पुष्टि हो ।”यसअघि, इटालीले आफ्नो सार्वजनिक खर्च घाटा ७.२ प्रतिशतबाट घटाएर ३.४ प्रतिशतमा ल्याउन सफल भएको तथ्याङ्कले पनि आर्थिक अनुशासनमा प्रगति देखाएको छ । फिचले राजनीतिक स्थिरता र आर्थिक नीतिमा विश्वसनीयता पनि यो सुधारको मुख्य कारण भएको उल्लेख गरेको छ ।प्रधानमन्त्री मेलोनीले थप भन्नुभयो, “राजनीतिक स्थिरता, विश्वासिलो नीति र रोजगारी सिर्जना गर्ने क्षेत्रलाई समर्थन गर्दा राम्रो नतिजा आउनु स्वाभाविक हो । यी उपलब्धि हामीले मात्र होइन, अन्तर्राष्ट्रिय बजारले पनि विश्वास गरेको छ ।” इटालीका अर्थमन्त्री जियानकार्लो जिओर्जेटीले पनि ‘हामीले देशलाई सही बाटोमा डोर्‍याउन सफल भएका छौं’ भनी आफूहरूको प्रतिबद्धता दोहोर्याउनुभयो ।तर, आर्थिक वृद्धिदर सन् २०२३ र २०२४ मा अपेक्षाअनुसार पुगेको छैन र ०.७ प्रतिशतमा सीमित रहेको तथ्याङ्क छ । इटालीको ऋण भार उच्च छ, जसले दीर्घकालीन आर्थिक विकासमा चुनौती कायम राखेको छ । यद्यपि, सरकारले सुधारका लागि निरन्तर प्रयास गरिरहेको छ । रासस/एएफपी",
      "link": "https://gorkhapatraonline.com/news/172568",
      "image": "https://gorkhapatraonline.com/storage/media/304434/conversions/meloni-original-thumb.jpg"
    },
    {
      "slug": "172513",
      "title": "काम नगर्नेको ठेक्का तोड्ने तयारी",
      "timestamp": 1758326400000,
      "source": "gp",
      "content": "आयोजना निर्माणका लागि ठेक्का स्वीकार गर्ने तर निर्धारित समयमा काम नगरी आयोजना नै अलपत्र पार्ने ठेकेदारको ठेक्का तोड्ने तयारीमा सरकार पुगेको छ । निश्चित अवधिभित्र सम्पन्न गर्ने प्रतिबद्धता गर्ने तर विभिन्न बहाना गर्दै आयोजना नै नबनाउने प्रवृत्ति निस्तेज गर्न त्यस्ता आयोजनाको ठेक्का सम्झौता तोड्ने तयारीमा सरकार लागेको हो ।",
      "longContent": "गोरखापत्र समाचारदाताकाठमाडौँ, असोज ४ गते । आयोजना निर्माणका लागि ठेक्का स्वीकार गर्ने तर निर्धारित समयमा काम नगरी आयोजना नै अलपत्र पार्ने ठेकेदारको ठेक्का तोड्ने तयारीमा सरकार पुगेको छ । निश्चित अवधिभित्र सम्पन्न गर्ने प्रतिबद्धता गर्ने तर विभिन्न बहाना गर्दै आयोजना नै नबनाउने प्रवृत्ति निस्तेज गर्न त्यस्ता आयोजनाको ठेक्का सम्झौता तोड्ने तयारीमा सरकार लागेको हो । तीन प्रमुख विकासकेन्द्रित मन्त्रालय भौतिक पूर्वाधार तथा यातायात, सहरी विकास र ऊर्जा, जलस्रोत तथा सिँचाइ मन्त्रालयको नेतृत्व लिनुभएका मन्त्री कुलमान घिसिङले मन्त्रालयका सचिवहरू र विभागीय प्रमुखलाई यस्ता आयोजना पहिचान गरी ठेक्का तोड्नेतर्फ अग्रसर हुन निर्देशन दिनुभएको छ । बैठकमा यस्ता आयोजनाको सूची बनाएर कारबाहीको प्रक्रिया अघि बढाउन उहाँले निर्देशन दिनुभएको हो । भौतिक पूर्वाधार तथा यातायात मन्त्रालयका सचिव केशवकुमार शर्माका अनुसार मन्त्रालयले करिब चार सय यस्ता आयोजना पहिचान गरी आयोजना प्रमुखलाई पत्राचार गरी आयोजनाबारे के कस्तो निर्णय लिने भनी सोधिएको छ । “हाम्रो मन्त्रालयले चार सय यस्ता आयोजना पहिचान गरेर ठेक्का तोड्ने वा अन्य उपाय के गर्ने भनेर आयोजना प्रमुखलाई सोधेको थियो,” उहाँले भन्नुभयो, “यही कुरा मन्त्रीज्यूलाई पनि ब्रिफिङ गर्दा अब आवश्यक कारबाही गर्न कुनै ढिलाइ नगर्न भन्नुभएको छ, मन्त्रालय यसमा अग्रसर छ ।”तीन वटै मन्त्रालयको कामकारबाहीको जानकारी लिँदै मन्त्री घिसिङले काम नगर्ने निर्माण व्यवसायीको अनुहार हेरेर आयोजनालाई अलपत्र अवस्थामा राख्न नदिने बताउनुभयोे ।“ठुला पूर्वाधारका आयोजना तोकिएका समय र गुणस्तरमा निर्माण सम्पन्न हुन नसक्दा एकातर्फ मुलुकले ठुलो आर्थिक क्षति बेहोरिरहेको छ,” मन्त्री घिसिङले भन्नुभयो, “अब कसैको अनुहार हेरेर हुँदैन, जीर्ण बनेका आयोजनाको ठेक्का तोडी नयाँ ठेक्का प्रव्रिmयामा जानु पर्छ, आयोजनालाई अलपत्र पारेर राख्न पाइँदैन ।”शर्माका अनुसार भौतिक पूर्वाधार अन्तर्गत तीन सयभन्दा बढी सडक र एक सय पुल निर्माण आयोजना अलपत्र छन् । जलस्रोततर्फ सुनकोशी–मरिण बहुद्देश्यीय आयोजना, भेरी–बबई डाइभर्सनलगायतका योजना अहिले सुस्त छन् । “आयोजना समयमै नबन्नु र त्यस्ता आयोजनामा अनियमितता हुनु पनि युवा विद्रोहको कारक हुन्,” बिहीबार साँझ ऊर्जा मन्त्रालयमा भएको बैठकमा मन्त्री घिसिङले भन्नुभयो, “अब कुनै ठेकेदारको अनुहार हेरेर हुन्न, जुनसुकै हालतमा नतिजा निस्कनु पर्छ भन्नेमा हेक्का राख्नूस् ।” मन्त्री घिसिङले बिहीबार सहरी विकास मन्त्रालयका सचिव गोपाल सिग्देल, विशेष भवन निर्माण आयोजना तथा समन्वय कार्यालय, आयोजनाका परामर्शदाता र निर्माण व्यवसायीसँग सिंहदरबार परिसरमा निर्माणाधीन संसद् भवनलगायत अन्य आयोजनाबारे छलफल गर्नुभएको थियो । संसद् भवन पुसअघि नै निर्माण सम्पन्न गर्ने गरी बाँकी रहेका काम गर्न उहाँले निर्देशन दिनुभयो । संसद् भवन तीन वर्षभित्र निर्माण सम्पन्न गर्ने गरी २०७६ को असोजमा ठेक्का सम्झौता भएको थियो । पाँचौँ पटक थपिएको ठेक्का सम्झौताको म्याद आगामी पुसमा सकिँदै छ । आयोजनाको भौतिक प्रगति ८६ प्रतिशत रहेको छ ।‘एक रुपियाँ पनि अनियमितता नहोस्’मन्त्री घिसिङले आफ्ना कार्यालय अन्तर्गतका निकायमा हुने सबैखाले अनियमितता रोक्न निर्देशन पनि दिनुभएको छ । “जेनजी आन्दोलनको मुख्य एजेन्डा नै भ्रष्टाचार नियन्त्रण होे, भ्रष्टाचार नियन्त्रण गर्न सकिएन भने ठुलो निराशा उत्पन्न हुन्छ,” उहाँले भन्नुभयो, “त्यसैले अनियमितता हुने छिद्रहरूको पहिचान गरी त्यसलाई बन्द गर्नुहोस्, एक रुपियाँ पनि अनियमितता गरेको फेला परेमा संलग्नलाई छाडिने छैन ।”",
      "link": "https://gorkhapatraonline.com/news/172513",
      "image": "https://gorkhapatraonline.com/storage/media/304337/conversions/Untitled-1-original-thumb.jpg"
    },
    {
      "slug": "172505",
      "title": "तेत्तिस अर्ब वैदेशिक लगानी प्रतिबद्धता",
      "timestamp": 1758326400000,
      "source": "gp",
      "content": "चालुु आर्थिक वर्ष २०८२/८३ को दुुई महिनामा ३३ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ ।   उद्योग विभागका अनुसार चालुु आवको साउन–भदौमा २३६ परियोजनामार्फत ३३ अर्ब ९२ करोड ५४ लाख रुपियाँ लगानी प्रतिबद्धता आएको हो । अवधिमा स्वचालित मार्गमार्फत एक अर्ब ३६ करोड ८२ लाख रुपियाँ र नियमित रुटमार्फत ३१ अर्ब ७२ करोड रुपियाँ बराबरको लगानी प्रतिबद्धता आएको हो ।",
      "longContent": "गोरखापत्र समाचारदाताकाठमाडौँ, असोज ४ गते । चालुु आर्थिक वर्ष २०८२/८३ को दुुई महिनामा ३३ अर्ब रुपियाँ बराबरको प्रत्यक्ष वैदेशिक लगानी (एफडिआई) प्रतिबद्धता आएको छ । उद्योग विभागका अनुसार चालुु आवको साउन–भदौमा २३६ परियोजनामार्फत ३३ अर्ब ९२ करोड ५४ लाख रुपियाँ लगानी प्रतिबद्धता आएको हो । अवधिमा स्वचालित मार्गमार्फत एक अर्ब ३६ करोड ८२ लाख रुपियाँ र नियमित रुटमार्फत ३१ अर्ब ७२ करोड रुपियाँ बराबरको लगानी प्रतिबद्धता आएको हो । सबैभन्दा धेरै कृषि क्षेत्रमा नौ परियोजनामार्फत २१ अर्ब ५९ करोड आठ लाख रुपियाँको लगानी प्रतिबद्धता आएको हो । साउनमा सिन्धुुलीमा मासुु फ्याक्ट्री सञ्चालनका लागि सो लगानी प्रतिबद्धता आएको थियो । यस्तै पर्यटन क्षेत्रका ७९ परियोजनामा छ अर्ब ६९ करोड २० लाख, सेवामूलक क्षेत्रका १५ वटा परियोजनामा दुुई अर्ब ८१ करोड ५० लाख, उत्पादनमूलक १२ परियोजनामा एक अर्ब २४ करोड रुपियाँ लगानी प्रतिबद्धता आएको छ । यस्तै ऊर्जाको एक परियोजनामा १८ करोड ४२ लाख ५० हजार, सूचना प्रविधि क्षेत्रका १२० परियोजना ५६ करोड २७ लाख ५४ हजार रुपियाँ लगानी प्रतिबद्धता आएको छ । खनिज र पूर्वाधार क्षेत्रमा भने लगानी प्रतिबद्धता नआएको विभागले जनाएको छ । यस अवधिमा सबैभन्दा धेरै परियोजना साना लगानीका छन् । यस अवधिमा दर्ता भएका परियोजनामध्ये साना लगानीका परियोजनामार्फत २२५ बढी छन् । मझौला चार र ठुुला सात वटा आयोजना दर्ता भएका छन् ।",
      "link": "https://gorkhapatraonline.com/news/172505",
      "image": "https://gorkhapatraonline.com/storage/media/304327/conversions/Untitled-1-original-thumb.jpg"
    },
    {
      "slug": "172500",
      "title": "कोरलाले बढायो रोजगारी र व्यवसाय",
      "timestamp": 1758326400000,
      "source": "gp",
      "content": "उपल्लो मुस्ताङको ल्होमान्थाङ गाउँपालिका–१, छोसेरका नहर्बु दोर्जे एक सातादेखि निकै व्यस्त हुनुहुन्छ । तिब्बतको ढोङ्वासेन हुँदै कोरला नाकामा भित्रिएका विद्युतीय गाडी (इभी) २४ नम्बरको सीमास्तम्भबाट नेचुङ भन्सारसम्म",
      "longContent": "हरिकृष्ण शर्मा मुक्तिनाथ (मुस्ताङ), असोज ४ गते । उपल्लो मुस्ताङको ल्होमान्थाङ गाउँपालिका–१, छोसेरका नहर्बु दोर्जे एक सातादेखि निकै व्यस्त हुनुहुन्छ । तिब्बतको ढोङ्वासेन हुँदै कोरला नाकामा भित्रिएका विद्युतीय गाडी (इभी) २४ नम्बरको सीमास्तम्भबाट नेचुङ भन्सारसम्म ल्याउन उहाँलाई भ्याइनभ्याइ छ । उहाँले प्रतिगाडी चार हजार रुपियाँ लिने गर्नुभएको छ । नहर्बुसँगै छोसेरका सोनम गुरुङको पनि यस्तै कामको राम्रो कमाइ छ । नेचुङ–लिजी भन्सारमा आयातनिर्यातकर्ताको इभी गाडी, इलेक्ट्रोनिक्स, विभिन्न तयारी पोसाक, हस्तकला, मूर्ति तथा तथा कस्मेटिक सामानसहित मालसामान बोकेका कन्टेनरबाट लोड अनलोड गरेबापत ल्होमान्थाङ र लोघेकर दामोदरकुण्ड गाउँपालिका स्थानीयले राम्रो कमाइ गर्न थालेका छन् । चीनलाई जोड्ने प्रमुख व्यापारिक रसुवा र तातोपानी नाका बाढीपहिरोका कारण पूर्ण रूपमा ठप्प भएपछि वैकल्पिक रूपमा कोरला नाका प्रयोग भएपछि उपल्लो मुस्ताङका चालक तथा मजदुरी गर्नेलाई रोजगारी मिलेको ल्होमान्थाङ गाउँपालिका अध्यक्ष टसीनर्बु गुरुङले बताउनुभयो । उहाँले भन्नुभयो, “सिप अनुसारको रोजगारी मिलेको छ स्थानीयलाई, अहिले भ्याइनभ्याइ छ ।” अध्यक्ष गुरुङका अनुसार चिनियाँ कन्टेनरबाट सामान अनलोड गर्ने, नेपाली मालवाहक ट्र«कमा लोड गर्नेदेखि इभी गाडीलाई सोरुमसम्म लैजाने गरी स्थानीयले रोजगारी पाएका हुन् । कोरला नाकाबाट नेचुङ भन्सार कार्यालयसम्म करिब १४ किलोमिटरसम्म सामान ढुवानी गर्न स्थानीय ट्याक्टरसहितका सवारीसाधनसमेत नेपाली व्यवसायीले भाडामा लिएका छन् । कोरला नाका र नेचुङ भन्सार कार्यालयमा करिब ८० देखि एक सय जनाले अस्थायी रोजगारी पाएका छन् । मजदुरले दैनिक पाँच हजार र चालकले १५ हजार रुपियाँ कमाउँछन् ।नाकामा धमाधम सामान आउन थालेपछि पर्यटन र पशुपालनबाहेक कृषि तथा निर्माण क्षेत्रमा काम गर्नेलाई सहज भएको ल्होमान्थाङ–२, छोसेरका वडाध्यक्ष कर्म नाम्ङग्याल गुरुङले बताउनुभयो । वडाध्यक्ष गुरुङले नियमित नाका सञ्चालनमा आएमा स्थानीयले रोजगारी पाउने तथा वैदेशिक रोजगारीका लागि पलायन हुनुपर्ने बाध्यतासमेत अन्त्य हुने बताउनुभयो ।अहिले मुस्ताङमा मजदुरी गर्न तल्लो मुस्ताङमा गएका अन्य जिल्लाका मजदुरसमेत उपल्लो मुस्ताङ पुग्न थालेका छन् । चीनको सिगात्से हुँदै चिनियाँ विद्युतीय सवारीसाधन भित्रिन थालेपछि लोघेकर दामोदरकुण्ड गाउँपालिका–१, चराङमा पहिलो पटक विद्युतीय सवारीसाधन चार्जिङ स्टेसन उपल्लो मुस्ताङसहित तल्लो क्षेत्रमा समेत थप फास्ट चार्जिङ स्टेसन सञ्चालनमा ल्याउने तयारी भइरहेको छ । लोघेकर दामोदरकुण्ड गाउँपालिका अध्यक्ष लोप्साङ छोम्पेल विष्टले रसुवा र तातोपानी नाकासरह कोरला नाका सञ्चालनमा ल्याउन सकिने अहिलेको आयातनिर्यातले पुष्टि गरेको बताउँदै अब भन्सार क्षेत्रमा आवश्यक संरचना तथा सडकखण्डलाई थप व्यवस्थित गर्नुपर्ने बताउनुभयो । २०८० कात्तिक २७ देखि औपचारिक उद्घाटन गरी खुला गरिएको नाकालाई नेपाल सरकारले प्राथमिकतामा राख्न सकेमा चीनसँग जोडिएको सबैभन्दा उपयुक्त नाका बनाउन सकिने अध्यक्ष विष्टको भनाइ छ । मुस्ताङ भन्सार कार्यालयले समान आयातबाट तीन दिनमा मात्रै नौ करोड ७० लाख ६४ हजार रुपियाँ राजस्व सङ्कलन गरेको प्रमुख रमेश खड्काले बताउनुभयो । चिनियाँ भन्सारबाट आएका सबै सामान जाँचपास भएर जाँदा राजस्व बढ्ने छ ।",
      "link": "https://gorkhapatraonline.com/news/172500",
      "image": "https://gorkhapatraonline.com/storage/media/304322/conversions/Untitled-1-original-thumb.jpg"
    },
    {
      "slug": "172479",
      "title": "मुस्ताङ हुँदै १३ हजार बढी भेडाच्याङ्ग्रा अन्य जिल्ला पठाइयो",
      "timestamp": 1758240000000,
      "source": "gp",
      "content": "दसैँका लागि मुस्ताङ हुँदै १३ हजार ५७५ वटा भेडाच्याङ्ग्रा अन्य जिल्ला पठाइएको छ।",
      "longContent": "मुस्ताङ, असोज ३ गते। दसैँका लागि मुस्ताङ हुँदै १३ हजार ५७५ वटा भेडाच्याङ्ग्रा अन्य जिल्ला पठाइएको छ। यहाँको भेटेरिनरी अस्पताल तथा पशुसेवा विज्ञ केन्द्रकाअनुसार कर्णाली प्रदेशको मुगु, जुम्ला र डोल्पाबाट भेडाच्याङ्ग्रा मुस्ताङ हुँदै अन्य जिल्ला पठाइएको हो। केन्द्रका पशु चिकित्सक लालमणि अर्यालले मुस्ताङकै किसानका छ हजार ६०० भेडाच्याङ्ग्रा जिल्ला बाहिर पठाइएको जानकारी दिनुभयो। कर्णाली प्रदेशको जुम्लाबाट ७७५, मगुबाट पाँच सय र डोल्पाबाट पाँच हजार चार सय भेडाच्याङ्ग्रा मुस्ताङ हुँदै अन्य जिल्ला पठाइएको पशु चिकित्सक अर्यालले बताउनुभयो। मुस्ताङबाट अझै थप एक हजारको हाराहारीमा भेडाच्याङ्ग्रा जिल्ला बाहिर पठाइने अनुमान गरिएको छ। गतवर्ष दसैँमा मुस्ताङबाट नौ हजार बढी भेडाच्याङ्गा अन्य जिल्ला पठाइएको थियो। गत वर्षको तुलनामा औसत २० प्रतिशतभन्दा बढी भेडाच्याङ्ग्रा मुस्ताङ हुँदै बाहिरी जिल्ला पठाइएको पशु चिकित्सक डा. अर्यालले उल्लेख गर्नुभयो। यस वर्ष ५० प्रतिशत मुस्ताङबाट र ५० प्रतिशत कर्णाली प्रदेशबाट मुस्ताङको जोमसोम, घाँसा हुँदै पठाइएको हो। कास्कीका भेडाच्याङ्ग्रा व्यापारी पूर्णबहादुर रानाभाटले मुस्ताङको लोघेकर दामोदरकुण्ड गाउँपालिका–४ ताङग्याबाट कृषकको खोरबाटै २३५ वटा च्याङ्ग्रा खरिद गरी बिक्रीका लागि पोखरा लैजाने तयारी गरेको बताउनुभयो। उपल्लो मुस्ताङका कृषकहरूको गोठमै पुगेर च्याङ्ग्रा छनोट गरी ल्याएको उहाँको भनाइ छ। यसपटक कृषकको खोरमै गतवर्ष भन्दा केही बढी मूल्य परेको उहाँले बताउनुभयो।यसवर्ष रोज्जा च्याङ्ग्रा प्रतिगोटा ३५ हजार र माउ ९च्यालु० को १३ हजार रुपैयाँ मूल्य परेको व्यापारी रानाभाटको भनाइ छ। मुस्ताङबाट खरिद गरिएका च्याङ्ग्रा पैदलै पोखरा लगेर बिक्री गरिने उहाँले बताउनुभयो। सायद पोखरामा लैजाँदा रोज्जा च्याङ्ग्राको ४२ हजार र च्यालु च्याङ्ग्राको १८ हजार रुपैयाँमा बिक्री गरिने व्यापारी रानाभाटले बताउनुभयो। गतवर्ष मुस्ताङबाट २८६ वटा च्याङ्ग्रा पोखरा लगेर बिक्री गर्दा राम्रै फाइदा भएकामा यसवर्ष देशमा उत्पन्न परिस्थितिले गर्दा च्याङ्ग्रा बिक्री नहुने पो होकी भन्ने चिन्ता बढेको व्यापारी रानाभाटले जनाउनुभयो।दसैँका लागि जिल्लाबाट बाहिरिने भेडाच्याङ्ग्राको व्यापारी र च्याङ्ग्रा धनीको समन्वयमा खोरमै पुगेर भेटेरिनरी परीक्षण गरिएको छ। यहाँ परीक्षण गरिएका भेडाच्याङ्ग्राको अवघि ७२ घण्टासम्मको हुनेछ। मानव स्वास्थ्यको रक्षा र अस्वस्थकर च्याङ्ग्राका कारण रोगव्याधी नफैलिओस भन्ने अभिप्रायले भेडाच्याङग्राको परीक्षण गरिएको हो।मुस्ताङमा यसवर्ष करिब एक सयभन्दा बढी च्याङ्ग्रा व्यापारी आएका छन्। यहाँबाट खरिद गरिएका च्याङ्ग्रा व्यापारीहरूले पोखरा–काठमाडौँलगायत स्थानमा लगेर बिक्री गर्छन्। कतिपय व्यापारीले मुस्ताङबाट निकासी गरिएका च्याङ्ग्रा पैदल खेदाउँदा म्याग्दी, पर्वत र बाग्लुङलगायत स्थानमा लगेर बिक्री गर्ने गर्छन्।हिमाली जिल्लाको उच्च लेक तथा पाटनमा पालन गरिएका भेडाच्याङ्ग्राको मासु स्वादिलो र पोषिलो हुने भएकाले सहर बजारको उपभोक्ता दसैँमा च्याङ्ग्राको मासु खान रुचाउँछन्।रासस",
      "link": "https://gorkhapatraonline.com/news/172479",
      "image": "https://gorkhapatraonline.com/storage/media/304303/conversions/sheep-dashain-original-thumb.jpg"
    },
    {
      "slug": "172467",
      "title": "अमेरिकी प्रतिबन्ध छल्दै रुस-भियतनामबिच गोप्य सम्झौता, ऊर्जा नाफाबाट हतियार सम्झौताको भुक्तानी",
      "timestamp": 1758240000000,
      "source": "gp",
      "content": "रुस र भियतनामले अमेरिकी तथा पश्चिमी प्रतिबन्धबाट जोगिन हतियार सम्झौताको भुक्तानी ऊर्जा नाफामार्फत लुकाउने संयन्त्र विकास गरेका छन् ।",
      "longContent": "बैङ्कक, असोज ३ गते । रुस र भियतनामले अमेरिकी तथा पश्चिमी प्रतिबन्धबाट जोगिन हतियार सम्झौताको भुक्तानी ऊर्जा नाफामार्फत लुकाउने संयन्त्र विकास गरेका छन् । एसोसिएटेड प्रेसले प्राप्त गरेको आन्तरिक भियतनामी कागजातअनुसार संयुक्त तेल-ग्यास उद्यमको नाफा प्रयोग गरेर ऋण तिर्ने र हतियार खरिद गर्ने व्यवस्था बनेको छ, जसले विश्वव्यापी बैंकिङ प्रणालीलाई बाइपास गर्छ ।यस योजनाअन्तर्गत भियतनामले मस्कोबाट लडाकू विमान, ट्याङ्क र जहाज ऋणमा लिएको छ र साइबेरियास्थित संयुक्त तेल कम्पनीको नाफाबाट किस्ता बुझाएको छ । लेनदेन नगद बिना तर गोप्य ढङ्गले प्रवाह हुने गरी डिजाइन गरिएको हो । अमेरिकाले दक्षिणपूर्व एसियामा भियतनामसँग सम्बन्ध बलियो बनाउन खोजिरहेको तर ट्रम्प प्रशासनले रुसमाथि कडा प्रतिबन्धको धम्की दिइरहेको बेला यो खुलासा भएको हो । ह्वाइट हाउसले हनोईसँग व्यापारमा २० प्रतिशत भन्सार शुल्क लगाएर वार्ता जारी राखेको छ ।संयन्त्रको काम गर्ने तरिकासन् २०२४ मा तयार गरिएको मेमोअनुसार भियतनामको नाफा रूस पठाइन्छ । त्यसपछि रूसी राज्य स्वामित्वको कम्पनी जारुबेझनेफ्ट मार्फत फेरि भियतनामको पेट्रोभियतनाममा फिर्ता हुन्छ । यसरी रकम रूस र भियतनामभित्र मात्रै सर्छ र स्विफ्ट प्रणालीबाट जोगिन्छ ।रणनीतिक सन्देशविश्लेषकले यसलाई सामान्य व्यापारिक ‘अफसेट’ भन्दा निकै माथिको व्यवस्था भनेका छन् । भियतनामले चीनसँगको दक्षिण चीन सागर विवादलाई ध्यानमा राख्दै आफ्नो सेनालाई बलियो बनाउन रुसी हतियारमा निर्भर रहेको देखिन्छ । अमेरिकाले भने यसलाई चीनविरुद्ध साझेदारको रूपमा हेर्छ ।राजनीतिक संवेदनशीलताआन्तरिक कागजात चुहाउने भियतनामी अधिकारीले वासिङ्टनसँगको सम्बन्ध जोखिममा पार्ने डर औँल्याएका छन् । अमेरिकाले प्रत्यक्ष प्रतिक्रिया नदिए पनि ‘प्रतिबन्ध यथावत् रहने’ चेतावनी दिएको छ । यसबिच, रुसी राष्ट्रपति भ्लादिमिर पुटिनको हनोई भ्रमण (सन् २०२४) मा नयाँ ऊर्जा सम्झौता भएको थियो भने सन् २०२६-२०३० को रक्षा-रणनीतिक साझेदारीमा पनि हस्ताक्षर भएको छ । विशेषज्ञका अनुसार युरोप र अमेरिकाबाट दबाब बढेसँगै भियतनामको यो दोहोरो खेल कूटनीतिक चुनौती बन्न सक्छ । रासस/एपी",
      "link": "https://gorkhapatraonline.com/news/172467",
      "image": "https://gorkhapatraonline.com/storage/media/304283/conversions/Viet-original-thumb.jpg"
    },
    {
      "slug": "172402",
      "title": "यस्तो छ आजका लागि सागसब्जी र फलफूलको मूल्य",
      "timestamp": 1758240000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज ३  गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४५, गोलभेँडा सानो (टनेल) प्रतिकिलो रु ५७, गोलभेँडा सानो (भारतीय) प्रतिकिलो रु ४०, आलु रातो प्रतिकिलो रु ५२, आलु रातो (भारतीय) प्रतिकिलो रु ३३, आलु रातो (मुडे) प्रतिकिलो रु ४६, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १३०, गाजर (तराई) प्रतिकिलो रु ११०, लोकल बन्दा प्रतिकिलो रु ५०, काउली स्थानीय प्रतिकिलो रु ७५, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५५, भन्टा लाम्चो प्रतिकिलो रु २५, भन्टा डल्लो प्रतिकिलो रु ४५, तने बोडी प्रतिकिलो रु १२०, मकै बोडी प्रतिकिलो रु ८५ कायम भएको छ । त्यसैगरी, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु १००, टाटे सिमी प्रतिकिलो रु ९०, भटमास कोसा प्रतिकिलो रु ८०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ३५, घिरौँला प्रतिकिलो रु ७०, झिगुनी प्रतिकिलो रु ८५, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ५०, सलगम प्रतिकिलो रु ८०, भिण्डी प्रतिकिलो रु ८५ कायम गरिएको छ । त्यसैगरी, सखरखण्ड प्रतिकेजी रु ७०, पिँडालु प्रतिकिलो रु ७५, स्कूस प्रतिकिलो रु २०, रायोसाग प्रतिकिलो रु १००, पालूगो साग प्रतिकेजी रु १००, तोरीको साग प्रतिकिलो रु ९०, हरियो प्याज प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५०, कुरिलो प्रतिकिलो रु ४००, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु ७०, सजीवन प्रतिकिलो रु २४०, रातो बन्दा प्रतिकिलो रु १८०, जिरीको साग प्रतिकिलो रु ११०, सेलरी प्रतिकिलो रु ३५०, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ८५०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १३५, कागती प्रतिकिलो रु १६०, अनार प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २६०, भुइँकटहर प्रतिगोटा रु १५५, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २३०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु ९० र लप्सी प्रतिकिलो रु ६०, किबी प्रतिकिलो रु ३५०, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ९०, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४०, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ९०, लसुन हरियो प्रतिकिलो रु १६०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु १९०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/172402",
      "image": "https://gorkhapatraonline.com/storage/media/304161/conversions/adrhs-original-thumb.jpg"
    },
    {
      "slug": "172381",
      "title": "उज्यालो नेपाल",
      "timestamp": 1758240000000,
      "source": "gp",
      "content": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकर",
      "longContent": "नयाँ संविधान जारी भएको एक दशकको अवधिमा मुलुकमा काँचुली फेरेको एक क्षेत्र ऊर्जा हो । क्षेत्रगत तुलनामा द्वन्द्वकाल र राजनीतिक अस्थिरताको असरस्वरूप जलविद्युत् उत्पादन तथा प्रसारण वितरण पूर्वाधार नबन्दा लोडसेडिङको कहालीलाग्दो अवस्थाबिच जनता आफैँले बनाएको संविधान पाएका थिए । नेपालको ऊर्जा क्षेत्रमा नेतृत्वदायी भूमिका रहेको नेपाल विद्युत् प्राधिकरण आर्थिक वर्ष २०७२/७३ मा करिब ३५ अर्ब रुपियाँ सञ्चित नोक्सानीमा थियो । करिब १८ घण्टासम्म लोडसेडिङको अवस्था थियो । ५८ प्रतिशत जनताले मात्र विद्युत् उपयोग गर्न पाएका थिए । प्राविधिक र व्यवस्थापकीय चुस्तताको अभावले त्यसबेला करिब २६ प्रतिशत विद्युत् चुहावट थियो । विद्युत् खपत प्रतिव्यक्ति वार्षिक १३१ युनिट मात्र थियो । देशभित्र कुल विद्युत् जडित क्षमता ८५६ मेगावाट मात्र थियो । १३२ केभी प्रसारण लाइनबाट मात्र विद्युत् आपूर्ति हुने अवस्था थियो । आव २०७२÷७३ मा वितरण लाइन एक लाख २१ हजार सर्किट किलोमिटर मात्र थियो । पूर्वाधारकै अभावले गर्दा भारतबाट आयात गरेर विद्युत् आपूर्ति बढाउने अवस्था पनि त्यसबेला थिएन । विद्युत् पु¥याउन नसकेर त्यसबेला विद्युत् खपत कम गरौँ भन्ने सूचना जारी गर्ने अवस्थामा नेपाल विद्युत् प्राधिकरण थियो ।अहिले भने अवस्था फेरिएको छ । प्राधिकरणका अनुसार आव २०८१/८२ मा कर चुक्तापूर्व नौ अर्ब छ करोड रुपियाँ खुद नाफा आर्जन भएको छ । यस्तो नाफा आव २०८०/८१ मा १४ अर्ब ४६ करोड रुपियाँ थियो । कुल वार्षिक व्यवसाय एक खर्ब ३८ अर्ब रुपियाँ पुगेको छ । ९८ प्रतिशत भूभागमा राष्ट्रिय ग्रिड पुगिसकेको छ भने प्रतिव्यक्ति वार्षिक ऊर्जा खपत ४६५ युनिट पुगेको छ । विद्युत्को जडित क्षमता तीन हजार ५९१ मेगावाट पुगेको छ । विद्युत् चुहावट पनि १२.२६ कायम भएको छ । प्रसारण लाइन क्षमता छ हजार ७६० सर्किट किलोमिटर पुगेको छ । प्रसारण सबस्टेसनको क्षमता कुल १४ हजार १२३ एमभिए पुगेको छ । चाहिने जति विद्युत् आयातसमेत गर्न नसक्ने अवस्थाको मुलुक अहिले भारत र बङ्गलादेशमा गरी ११३०.९ मेगावाट विद्युत् निर्यात गर्ने अवस्थामा पुगेको छ ।विद्युत् ऐन, २०४९ को जग  वास्तवमा संविधान जारी भएपछिको यो दशकमा विद्युत् क्षेत्रले तुलनात्मक रूपमा फड्को मार्नुमा विद्युत् ऐन, २०४९ ले नै ऐतिहासिक भूमिका खेलेको देखिन्छ । यही ऐनको जगमा २०५१ सालदेखि जलविद्युत् आयोजनाको अनुमतिपत्र निजी क्षेत्रलाई दिन सुरु गरियो । २०५५ असार १४ गते पहिलो पटक विद्युत् खरिदबिक्रीको दर निर्धारण भयो । यो व्यवस्थाले निजी क्षेत्रलाई आफूले प्राप्त गर्ने प्रतिफल सुनिश्चित भएको अनुभूति भयो र आयोजना निर्माणमा आग्रसर भए । बहुदलीय व्यवस्थाको उदार आर्थिक नीति र निजी क्षेत्रमैत्री वातावरण निर्माण हुँदा निजी क्षेत्र उत्साहित भएर जलविद्युत्मा लगानी थाल्यो । २०४९ सालमा नयाँ औद्योगिक व्यवसाय ऐन र वैदेशिक लगानी तथा प्रविधि ऐन ल्याई वैदेशिक लगानीका साथै निजी क्षेत्रले प्राथमिकता पाउने वातावरण बन्यो । बैङ्क तथा वित्तीय संस्थाले ऊर्जासहितको प्राथमिक क्षेत्रमा लगानी गर्नुपर्ने अनिवार्य प्रावधान क्रमशः बढाउँदै लगेर २०७५ असारसम्म कुल २५ प्रतिशत लगानी गर्नुपर्ने व्यवस्था गरियो । त्यसमध्ये ऊर्जामा पाँच प्रतिशत अनिवार्य लगानी गर्नुपर्ने व्यवस्था छ । यो व्यवस्थालाई २०८४ सम्म ४० प्रतिशत पु¥याउनुपर्ने र त्यसमा ऊर्जामा १० प्रतिशत अनिवार्य लगानी गर्नुपर्ने व्यवस्था गरिएको छ । यस व्यवस्थाले गर्दा ऊर्जामा बैङ्क तथा वित्तीय संस्थाले प्रत्येक वर्ष लगानी बढाउँदै लगेको देखिन्छ । विद्युत् व्यापारमा खुलेको आयाम निजी क्षेत्रको अग्रसरता र सरकारी निरन्तरताबिच मुलुकमा विद्युत् उपलब्धता बढ्दै गएको परिवेशमा यो दशकको महत्वपूर्ण उपलब्धिका रूपमा नेपालको विद्युत् व्यापारलाई मान्नु पर्छ । भारतसँग नेपालले २०७१ असोज १५ गते पहिलो पटक विद्युत् व्यापार सम्झौता गरेको थियो । यही सम्झौताको जगमा नेपाल र भारतबिच विद्युत् आदानप्रदानलाई विस्तृतीकरण र प्रक्रियागत गर्न विभिन्न सम्झौता भएका हुन् । त्यही जगमै पछिल्लो पटक २०८० पुस १९ मा भारतीय विदेशमन्त्री एस जयशङ्करको नेपाल भ्रमणका क्रममा १० वर्षमा १० हजार मेगावाट विद्युत् भारत निर्यात गर्ने दीर्घकालीन सम्झौता भएको थियो । अहिले नेपालले भारतमा करिब एक हजार मेगावाट विद्युत् निर्यात गरिरहेकोे छ । भारतको सकारात्मक भूमिकाकै कारण भारतीय भूमि हुँदै नेपालको ४० मेगावाट बिजुली बङ्गलादेशसम्म पुगेको छ । सरकारपिच्छे कार्ययोजनामुलुकले पञ्चवर्षीय योजनाका आधारमा दीर्घकालीन विकासको खाका कोर्ने हो तर क्षेत्रगत लक्ष्य प्राप्तिमा पञ्चवर्षीय योजना पर्याप्त नहुँदा कार्यान्वयन गर्ने निकायले आफैँ योजना बनाउने अभ्यास छ । यसबाहेक बजेट वक्तव्यमार्फतपनि यस्तै खाले अभ्यास गर्ने गरेको देखिन्छ । ऊर्जा क्षेत्रमा पनि यस्ता धेरै योजना बनेका थिए तर कार्ययोजना मन्त्री परिवर्तन हुनासाथ अर्को कार्ययोजना बनाउने अभ्यास भयो । संविधान जारी भएलगत्तै २०७२ असोज २६ मा तत्कालीन ऊर्जामन्त्री टोपबहादुर रायमाझीले ‘राष्ट्रिय ऊर्जा सङ्कट निवारण तथा विद्युत् विकास दशकसम्बन्धी अवधारणापत्र एवं कार्ययोजना’ ल्याउनुभयो । जसमा १० वर्षमा १० हजार मेगावाट विद्युत् उत्पादन गर्ने लक्ष्य थियो । २०७३ असोजमा अर्का ऊर्जामन्त्री जनार्दन शर्माले दीर्घकालीन र अल्पकालीन योजना ल्याउनुभयो । अघिल्लो अलपत्र प¥यो । त्यस्तै २०७५ वैशाख २५ मा तत्कालीन ऊर्जामन्त्री वर्षमान पुनले १० बर्से वर्तमान अवस्था र भावी मार्गचित्र (श्वेतपत्र) ल्याउनुभयो । तीन वर्षमा तीन हजार, पाँच वर्षमा पाँच हजार र १० वर्षमा आन्तरिक खपतसहित १५ हजार मेगावाट विद्युत् उत्पादन गर्ने लक्ष्य राखिएको थियो । एकै दलबाट प्रतिनिधित्व गर्ने मन्त्रीले समेत अघिल्ला योजनालाई कार्यान्वन नगर्ने र आफ्नो परिचय जोड्न नयाँ योजना ल्याउने परिपाटी रोकिएको छैन । उपलब्धिमा हामी आज साढे तीन हजार मेगावाट जडित क्षमतामै सीमित छौँ ।योजनाको सिलिसिलामा २०८१ पुस १६ गते बसेको मन्त्रीपरिषद् बैठकले नै ऊर्जा विकास मार्गचित्र तथा कार्ययोजना–२०८१ स्वीकृत गरेको छ । उक्त मार्गचित्रमा सन् २०३५ सम्ममा नेपालको विद्युत् उत्पादनको जडित क्षमता २८ हजार पाँच सय मेगावाट पु¥याउने लक्ष्य छ । यो लक्ष्य प्राप्तिका लागि आगामी १० वर्षमा २५ हजार मेगावाट विद्युत उत्पादन हुनु पर्छ । यसका लागि करिब ६५ खर्ब रुपियाँ लगानी हुनु पर्छ । अस्थिरता र प्रक्रियाको जालो\tजलविद्युत् आयोजना विकासका सन्दर्भमा सरकार उदार बन्दै जाँदा निजी क्षेत्रले विभिन्न चलखेल पनि नगरेका होइनन् । आयोजना आफूले ओगट्ने र अनौपचारिक बजारमा लाइसेन्सको व्यापार गर्ने प्रवृत्तिले झोलामा खोलाको उपमा पनि पायो । संविधान जारी भएपश्चात् आमनेपालीदेखि लगानीकर्ता व्यवसायीले खोजेका स्थिरता र चुस्त नीतिगत व्यवस्थापन थियो । राजनीतिक दलबिचकै असहमति र लामो संसदीय प्रक्रियाले समयमा कानुन नबन्ने र त्यसबाट लगानीकर्ता पीडित बन्नुपर्ने अवस्था रह्यो । विद्युत् उत्पादनमा सफलता पाउँदै जाँदा निजी क्षेत्र विद्युत् निर्यात र प्रसारण लाइनमा पनि अग्रसर भएको थियो तर त्यही विद्युत् ऐनले निजी क्षेत्रलाई रोक्यो । शासकहरूले निजी क्षेत्रलाई हामी साथ दिन्छौँ भनिरहे तर व्यवहारमा त्यो ऐनसमेत संशोधन गरिएन । नयाँ विद्युत् ऐन बनाउने भनेर विधेयक बनाइयो तर त्यही विधेयक पनि निजी क्षेत्रमैत्री नभएको गुनासो आयो । स्वतन्त्र ऊर्जा उत्पादकको संस्था (इप्पान) ले स्वदेशी लगानीकर्तालाई हतोत्साही बनाउने धारणा बनायो । उता पूर्वाधार विकास समितिमै एक वर्षभन्दा बढी समय अड्काइयो । यही बिचमा जेनजी विद्रोहको परिणामस्वरूप प्रतिनिधि सभा विघटन भयो । विधेयक अब निष्व्रिmय अवस्थामा पुगेको छ । मुलुकमा जलविद्युत् विकास नीति छ तर त्यसैलाई कार्यान्वयन गर्न जटिल बनाउने भूमि, वन जस्ता नीति छन् । एकातिर १० वर्षमा १५ हजार मेगावाट विद्युत् उत्पादन गर्ने, १० हजार मेगावाट विद्युत् निर्यात गर्ने भनेर रोडम्याप बनाइन्छ । निजी क्षेत्रको विद्युत् चाहियो भने किन्ने अन्यथा थाहा छैन भन्ने सन्देशसहित विद्युत् खरिदमा टेक एन्ड पेको नीति बजेट वक्तव्यमार्फत ल्याइन्छ । निजी क्षेत्रलाई आफैँ बजार खोज्न पनि नदिने, उसको उत्पादन किन्न पनि स्वैच्छिक रहने दोहोरोपना र विरोधाभासले विद्युत्मा लगानी किन गर्ने भन्ने दोधारको अवस्थामा स्वदेशी लगानीकर्तालाई पु¥याइएको छ । नेतृत्वको बहसनेपालको विद्युत् क्षेत्रमा नेतृत्वको भूमिकाले ठुलै महत्व राख्दै आएको छ । संस्थागत संरचनामा ऊर्जा, जलस्रोत तथा सिँचाइ मन्त्रालयमातहतको संस्थान भए पनि प्राधिकरण समग्र ऊर्जा क्षेत्रको संवेदनशील र रणनीतिक महìवको निकायका रूपमा स्थापित छ । संविधान निर्माणको एक दशक अवधिमध्ये करिब  आठ वर्ष प्राधिकरणको कार्यकारी निर्देशकमा कुलमान घिसिङ रहनुभयो । जो अहिले मन्त्रालयकै मन्त्री नियुक्त हुनुभएको छ । काहालीलाग्दो १८ घण्टा लोडसेडिङ भइरहँदा २०७३ भदौ ३० गतेदेखि प्राधिकरणको कार्यकारी निर्देशकमा घिसिङ आउनुभयो । लगत्तै अन्धकार, मैनबत्ती र इन्भर्टरमा अभ्यस्त आमजनता एक वर्षभित्रै लोडसेडिङमुक्त मुलुकका नागरिक बन्न पाए । विद्युत् आपूर्ति प्रणालीको उचित व्यवस्थापन र व्यवस्थापकीय कुशलताका आधारमा लोडसेडिङ हटाउन सकेको जस उहाँलाई जान्छ । पहिलो कार्यकाल पूरा गरेको एक वर्षपश्चात् घिसिङ २०७८ साउन २५ गते पुनः कार्यकारी निर्देशकमा आउनुभयो । विद्युत्को पूर्वाधार विस्तारमा व्यापक लगानी विस्तारको प्रयास भइरहँदा विद्युत् खपत विस्तारका काम पनि सो समयमा भए । काठमाडौँ, ललितपुर र पोखरा जस्ता सहरमा विद्युत् लाइन भूमिगत गर्ने काम यही समयमा भए । विद्युतीय सवारी प्रवर्धन गर्न चार्जिङ स्टेसन विस्तारको परियोजना कार्यान्वयन गरियो । प्राधिकरणले प्रसारण लाइन मात्र होइन, विद्युत् उत्पादनमा पनि लगानी बढाएको छ । प्राधिकरणको सहायक कम्पनीमार्फत १४० मेगावाटको तनहुँ जलाशययुक्त, ४० मेगावाटको राहुघाट र ३७ मेगावाटको माथिल्लो त्रिशूली ३ ‘बी’, २० मेगावाटका रोल्वालिङ जलविद्युत् आयोजना निर्माणाधीन छन् । प्राधिकरणको सहायक कम्पनी चिलिमेको अगुवाइमा १६८ मेगावाटका आयोजना सञ्‍चालनमा आएका छन् भने १०२ मेगावाटको मध्यभोटेकोशी जलविद्युत् आयोजना व्यावसायिक सञ्‍चालनको अन्तिम तयारीमा छ । चिलिमे जलविद्युत् कम्पनीले करिब तीन सय मेगावाटका थप जलविद्युत् आयोजना अगाडि बढाएको छ । ४२ मेगावाटको माथिल्लो मोदी–ए, १८.२ मेगावाटको माथिल्लो मोदी र ९९ मेगावाटको तामाकोशी पाँचौँको निर्माण सुरु भएको छ । २१० मेगावाटको चैनपुर सेती, एक हजार ६३ मेगावाटको माथिल्लो अरुण र ६७० मेगावाटको दुधकोशी जलाशययुक्त जलविद्युत् आयोजना वित्तीय व्यवस्थापन गरी निर्माणमा जाने अवस्थामा पुगेका छन् । यी आयोजनाको निर्माणपूर्वका तयारीका कार्य द्रुत गतिमा भइरहेका छन् । माथिल्लो अरुण आयोजना,  अरुण–४ जलविद्युत् आयोजना, ६८३ मेगावाटको सुनकोशी–३ जलाशययुक्त जलविद्युत् आयोजना अगाडि बढाइएको छ । त्यस्तै दक्षिण एसियाली क्षेत्रकै नमुना परियोजनाका रूपमा अगाडि बढाउन सकिने १० हजार ८०० मेगावाटको कर्णाली (चिसापानी) बहुउद्देश्यीय जलाशययुक्त आयोजनाको विस्तृत अध्ययन प्रक्रिया सुरु गरिएको छ । पम्प स्टोरेज जलविद्युत् आयोजनाहरू पहिचान गरी करिब ८०० मेगावाटका केही उत्कृष्ट आयोजनाको थप अध्ययन अगाडि बढाइएको छ । लगानी बोर्डको समन्वयमा ९०० मेगावाट क्षमताको अरुण तेस्रो जलविद्युत् आयोजना भारतीय लगानीमा निर्माणाधीन छ । माथिल्लो कर्णाली जलविद्युत् आयोजना पनि निर्माणको चरणमा प्रवेश गर्ने तरखरमा छ । मिलेनियम च्यालेन्ज एकाउन्ट नेपालको ४०० केभी क्षमताको प्रसारण लाइन निर्माणाधीन छ ।  सरकारको साथले नेपाल–भारत विद्युत् व्यापारलाई कार्यान्वयनमा ल्याउन पनि प्राधिकरणले परिणाममुखी काम गरेको हो तर दोस्रो कार्यकालको मध्यतिर आइपुग्दा लोडसेडिङको समयमा अतिरिक्त विद्युत् खपत गरेका उद्योगको प्रिमियम महसुल असुलीको विषय घिसिङका लागि विषम बन्न पुग्यो । प्राधिकरण व्यवस्थापन महसुल असुलीमा अडिग रहिरहँदा तत्कालीन सरकार भने प्राधिकरणको गतिलाई रोक्ने प्रयासमा लाग्यो । महसुल नतिरेका भनिएका उद्योगको लाइन काट्न रोकियो । संसद्को सार्वजनिक लेखा समिति पनि प्राधिकरणको कदमको विपक्षमा रह्यो र अन्ततः यही मुद्दाका कारण घिसिङलाई बर्खास्त गरियो । जेनजी आन्दोलनपश्चात् गठित अन्तरिम सरकारमा घिसिङ नै ऊर्जा, जलस्रोत तथा सिँचाइमन्त्री बन्नुभएको छ र पहिलो निर्णयका रूपमा यो महसुल असुल गर्ने निर्णयमा हस्ताक्षर गुर्नभएको छ । नेपालको जलविद्युत् समृद्धिको आधारका रूपमा स्थापित भइसकेको छ । आन्तरिक खपत विस्तार र बचेको विद्युत् निर्यात गर्ने रणनीति नै ऊर्जा विकासको उचित रणनीतिका रूपमा स्थापित भएको छ । अबका दिनमा दिगो नीतिगत व्यवस्थापन, निजी क्षेत्रलाई सहज वातावरण निर्माण जस्ता कार्य गर्ने हो भने नेपालको अर्थतन्त्रको महत्वपूर्ण पिल्लरका रूपमा यो क्षेत्र विकसित हुने छ ।",
      "link": "https://gorkhapatraonline.com/news/172381",
      "image": "https://gorkhapatraonline.com/storage/media/304137/conversions/Urja27-original-thumb.jpg"
    },
    {
      "slug": "172363",
      "title": "बिजुली उत्पादन रोक्नु हुँदैन : ऊर्जामन्त्री",
      "timestamp": 1758240000000,
      "source": "gp",
      "content": "ऊर्जा, जलस्रोत तथा सिँचाइमन्त्री कुलमान घिसिङले बजार अभाव देखाएर विद्युत् उत्पादनलाई रोक्न नहुने बताउनुभएको छ ।  स्वतन्त्र ऊर्जा उत्पादकहरूको संस्था नेपाल (इप्पान) ले बिहीबार नवनियुक्त ऊर्जामन्त्री घिसिङलाई बधाई तथा शुभकामना व्यक्त गर्दै आफ्ना माग पेस गरेको थियो । सोही व्रmममा उहाँले देशका लागि अझै धेरै बिजुली आवश्यक रहेकाले विद्युत् उत्पादन रोक्न नहुने स्पष्ट पार्नुभयो ।",
      "longContent": "गोरखापत्र समाचारदाताकाठमाडौँ, असोज ३ गते । ऊर्जा, जलस्रोत तथा सिँचाइमन्त्री कुलमान घिसिङले बजार अभाव देखाएर विद्युत् उत्पादनलाई रोक्न नहुने बताउनुभएको छ ।स्वतन्त्र ऊर्जा उत्पादकहरूको संस्था नेपाल (इप्पान) ले बिहीबार नवनियुक्त ऊर्जामन्त्री घिसिङलाई बधाई तथा शुभकामना व्यक्त गर्दै आफ्ना माग पेस गरेको थियो । सोही व्रmममा उहाँले देशका लागि अझै धेरै बिजुली आवश्यक रहेकाले विद्युत् उत्पादन रोक्न नहुने स्पष्ट पार्नुभयो । “देशका लागि अझै धेरै बिजुली चाहिएको छ, २०/३० हजार मेगावाट बिजुली चाहिन्छ,” उहाँले भन्नुभयोे, “बिजुलीको बजार छैन भन्ने होइन, बजार सिर्जना गर्ने हो । अहिले उत्पादन रोक्नतिर लाग्यौँ भने १० वर्षपछि ठुलो समस्या झेल्नु पर्छ ।”भेटमा इप्पान अध्यक्ष गणेश कार्कीले पछिल्लो समय नेपाल विद्युत् प्राधिकरणले बिजुलीको बजार नभएको भन्दै लामो समयदेखि विद्युत् खरिद सम्झौता (पिपिए) नै रोकिराखेको जानकारी गराउनुभएको थियो । उहाँले अब निजी क्षेत्रका लगानीकर्ताको मनोबल उच्च बनाउने गरी लगानी गर्ने वातावरण बनाउन मन्त्री घिसिङलाई आग्रह गर्नुभयो । मन्त्री घिसिङले निजी क्षेत्रलाई अझ बढी लगानीका लागि प्रोत्साहन गरिने आश्वस्त पार्नुभयो । “नियमावली निर्देशिका परिवर्तन भए हामी मन्त्रीपरिषद्बाटै गर्छौं, ऐन नै परिवर्तन गर्नुपरे पनि अध्यादेशबाट गर्छौं,” उहाँले भन्नुभयो ।पूर्वाधार क्षेत्रको विकासका लागि वनक्षेत्रको समस्या समाधान गर्न प्रधानमन्त्रीसँग सल्लाह गरेर नियमावली, निर्देशिकादेखि ऐन संशोधनसम्मको काम अघि बढाउने उहाँले जानकारी गराउनुभयो । मन्त्री घिसिङले आफू केही न केही परिवर्तन गर्ने हुटहुटीसहित मन्त्री नियुक्त भएको भन्दै निर्णय गर्ने ठाउँमा आइसकेपछि यो वा त्यो भनेर समस्याबाट नभाग्ने स्पष्ट पानुभयो । उहाँले पिपिए, आरसिओडी म्याद थप, कन्टिन्जेन्सीलगायतबारे आफूहरू जानकार रहेको बताउँदै समस्या समाधानका लागि पहल हुने बताउनुभयो ।भेटघाट कार्यक्रममा इप्पान अध्यक्ष कार्कीले ऊर्जा क्षेत्रको विकासका लागि मन्त्रालय, विद्युत् विकास विभाग र नेपाल विद्युत् प्राधिकरणले गर्नुपर्ने कामबारे बुँदागत सुझाव पेस गर्नुभएको थियो ।मन्त्रालयले गर्ने काममा वन मन्त्रालयसँग सम्बन्धित इआइए/आइइईमा सहजीकरण गर्नुपर्ने, विद्युत् खपत वृद्धिको योजना ल्याउनुपर्ने, प्रसारण लाइन निर्माणमा निजी क्षेत्रलाई सहभागी गराउनुपर्नेलगायत छन् । त्यस्तै विद्युत् विकास विभागको अनुमतिपत्रको अवधि ५० वर्ष पु‍¥याउनुपर्ने, उत्पादन अनुमतिपत्रको समय आरसिओडीसँग मेल खाने गरी अनुमति दिने व्यवस्था गर्नुपर्ने र जथाभाबी दण्ड जरिबानालाई निरुत्साहित गरी अनुमतिपत्रसम्बन्धी निर्देशिका संशोधन गर्नु पर्नेलगायतका माग थिए ।प्राधिकरणले कनेक्सन एग्रिमेन्ट र पिपिएका लागि आवेदन दिएका आयोजनाको पिपिए अघि बढाउनुपर्ने, आरसिओडी म्याद तीन वर्ष थप्नुपर्ने, १० मेगावाटसम्मका आयोजनाको पिपिए तुरुन्तै अघि बढाउनुपर्ने, कन्टिन्जेन्सी व्यवस्था खारेज गर्नुपर्नेलगायतका माग इप्पानले राखेको छ ।सेयर निष्कासन गर्न मागधितोपत्र बोर्ड नेपाल (सेबन) ले सेयर निष्कासन गर्न ढिलाइ गर्दा ऊर्जा क्षेत्रका लगानीकर्ताले मात्र एक खर्ब आठ अर्ब ५० करोड गुमाएको इप्पानले दाबी गरेको छ । आज इप्पानले सेबनलाई पठाएको पत्रमा सेयर निष्कासन गर्न ढिलाइ हुँदा लगानीकर्ताले सो रकम गुमाएको उल्लेख छ । इप्पानका अनुसार २०८० जेठपछि आइपिओ र अग्राधिकार सेयर निष्कासनमा ढिलाइ गर्दा ९७५ मेगावाट बराबरका आयोजना निर्माण गरिरहेका ४३ वटा आइपिओ र सात अग्राधिकार सेयर गरी ५० कम्पनीले निर्माण अघि बढाउन नसक्दा यति धेरै रकम गुमाउनु परेको हो ।सेबनलाई पठाएको पत्रमा गरी ५० कम्पनीको समयमै सेयर जारी नहुँदा २३ अर्ब २७ करोड आठ लाख बराबरको निष्कासन हुन नसकेको तथा समयमै जारी नभएका कारण १२ अर्ब ४० करोड ५४ लाखको ब्याज रकम बढेको, २४ अर्ब ३० करोड ६७ लाख लागत बढेको र ७१ अर्ब ७८ करोड ८१ लाख राजस्व आम्दानी गुमाउनु परेको उल्लेख छ ।",
      "link": "https://gorkhapatraonline.com/news/172363",
      "image": "https://gorkhapatraonline.com/storage/media/304108/conversions/Kul-PHOTO-2025-09-18-18-13-36-original-thumb.jpg"
    },
    {
      "slug": "172361",
      "title": "पर्न थाल्यो बिमा दाबी",
      "timestamp": 1758240000000,
      "source": "gp",
      "content": "गत भदौ २३ र २४ गतेको जेनजी आन्दोलनका क्रममा प्रभावित बिमितले बिमा रकम भुक्तानी पाउन दाबी सुरु गरेका छन् ।   नेपाल बिमा प्राधिकरणका अनुसार गत भदौ ३१ सम्ममा विभिन्न बिमा कम्पनीमा २० अर्ब ७० करोड ३८ लाख रुपियाँ बराबरको बिमा दाबी परेको छ । प्राधिकरणका अनुसार मङ्गलबारसम्म कुल एक हजार ९८४ वटा बिमा दाबीमार्फत उक्त रकमको कुल बिमा दाबी परेको हो ।",
      "longContent": "गोरखापत्र समाचारदाताकाठमाडौँ, असोज ३ गते । गत भदौ २३ र २४ गतेको जेनजी आन्दोलनका क्रममा प्रभावित बिमितले बिमा रकम भुक्तानी पाउन दाबी सुरु गरेका छन् । नेपाल बिमा प्राधिकरणका अनुसार गत भदौ ३१ सम्ममा विभिन्न बिमा कम्पनीमा २० अर्ब ७० करोड ३८ लाख रुपियाँ बराबरको बिमा दाबी परेको छ । प्राधिकरणका अनुसार मङ्गलबारसम्म कुल एक हजार ९८४ वटा बिमा दाबीमार्फत उक्त रकमको कुल बिमा दाबी परेको हो ।दुई दिनको आन्दोलनमा पनि दोस्रो दिन मात्र सार्वजनिक तथा निजी सम्पत्ति र भौतिक संरचनामा व्यापक तोडफोड र आगजनी भएको थियो । निजी क्षेत्र अन्तर्गत भाटभटेनी, चौधरी समूह, गोल्यान समूह, चन्द्रागिरि केबुलकार, मौलाकाली केबुलकार, गोल्छा अर्गनाइजेसनलगायतका उद्योग व्यवसाय र सवारीसाधनमा आगजनी र तोडफोडबाट ठुलो क्षति भएको थियो ।त्यस्तै सरकारी संरचना अन्तर्गत सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालय र सवारीसाधनमा ठुलो क्षति भएको थियो । हाल बिमा कम्पनीहरूमा परेको बिमा दाबी निजी क्षेत्रको हो । सरकारी संरचना बिमाको दायरामा नआएका कारण सरकारी क्षेत्र भने बिमा सुरक्षाबाट वञ्चित हुने भएको छ । बिमा प्राधिकरणले सार्वजनिक गरेको विवरण अनुसार १८ बिमा कम्पनीमध्ये सबैभन्दा धेरै दी ओरिएन्टल इन्स्योरेन्समा कुल पाँच अर्ब १४ करोड ७९ लाख रुपियाँको प्रारम्भिक बिमा दाबी परेको छ । कम्पनीमा देशभरबाट हालसम्म ४० वटा बिमा दाबी परेका छन् ।त्यसपछि सिद्धार्थ प्रिमियर इन्स्योरेन्समा २५८ वटा दाबीमार्फत चार अर्ब ९३ करोड २२ लाख रुपियाँको दाबी परेको छ । साथै शिखर इन्स्योरेन्स सर्वाधिक बिमा दाबी पर्ने कम्पनीको सूचीमा तेस्रो नम्बरमा छ । भदौ ३१ सम्म कम्पनीमा ३६६ वटा दाबीबापत कुल दुई अर्ब ३९ करोड चार लाख रुपियाँको प्रारम्भिक बिमा दाबी परेको छ ।आइजिआई प्रुडेन्सियल इन्स्योरेन्समा २४ वटा दाबीबापत एक अर्ब ५९ करोड छ लाख, सगरमाथा लुम्बिनी इन्स्योरेन्समा २३३ वटा दाबीमार्फत एक अर्ब ४७ करोड ५५ लाख, हिमालयन एभरेस्ट इन्स्योरेन्समा १९६ वटा दाबीबापत एक अर्ब १५ करोड ६२ लाख रुपियाँ र नेको इन्स्योरेन्समा ४० वटा दाबीमार्फत एक अर्ब नौ करोड ५३ लाख रुपियाँको कुल प्रारम्भिक बिमा दाबी परेको छ ।नेपाल बिमा प्राधिकरणका अनुसार सानिमा जिआइसी इन्स्योरेन्समा १२९ वटा दाबीबाट ७८ करोड ९३ लाख रुपियाँ, सरकारी स्वामित्वको राष्ट्रिय बिमा कम्पनीमा १७२ वटा दाबीबापत ४९ करोड ५१ लाख रुपियाँ, युनाइटेड अजोड इन्स्योरेन्समा १७० वटा दाबीबापत ४८ करोड ५१ लाख रुपियाँको कुल प्रारम्भिक बिमा दाबी परेको जनाइएको छ ।भुक्तानीमा सक्षम छौँ : गौतमयसअघि नेपाल बिमा प्रधिकरणले बिमा कम्पनीहरूलाई बिमा दाबी प्राप्ति र भुक्तानीलाई चाँडो र सहज रूपमा गर्न निर्देशन दिएको थियो । युनाइटेड अजोड इन्स्योरेन्स कम्पनीका प्रमुख कार्यकारी अधिकृत कमल गौतमले आफूहरू बिमा दाबी प्राप्ति र भुक्तानीका लागि संवेदनशील रहेको बताउनुभयो । “युनाइटेड अजोडलगायत सबै बिमा कम्पनीले दाबी प्राप्त गर्न र फस्र्योट गर्न डेडिकेटेड टिम नै बनाएका छौँ,” उहाँले भन्नुभयो, “बिमितको यो दुःखको अवस्थामा बिमा साथी हो भन्ने प्रमाणित गर्न प्रतिबद्ध छौँ । हामी उहाँहरूको भरोसा प्रमाणित हुने छौँ ।” बिमितप्रतिको दायित्व पूरा गर्न युद्धस्तरमै काम भइरहेको भन्दै उहाँले अहिलेको परिस्थिति ग्राहकसँगको सम्बन्ध अझ बलियो र विश्वसनीय बनाउने अवसरका रूपमा बिमा कम्पनीले लिनुपर्ने बताउनुभयो ।",
      "link": "https://gorkhapatraonline.com/news/172361",
      "image": "https://gorkhapatraonline.com/storage/media/304106/conversions/hotel-and-business-on-fire_sagar_SGR4421-original-thumb.jpg"
    },
    {
      "slug": "172359",
      "title": "व्यावसायिक वातावरणको माग",
      "timestamp": 1758240000000,
      "source": "gp",
      "content": "निजी क्षेत्रका प्रतिनिधि संस्थाले मर्यादित रूपमा उच्च मनोबलका साथ व्यवसाय गर्ने वातावरण निर्माणका लागि सुरक्षाको प्रत्याभूति दिलाउन सरकारसँग आग्रह गरेका छन् ।   नेपाल उद्योग वाणिज्य महासङ्घ र नेपाल चेम्बर अफ कमर्सका पदाधिकारीले गृहमन्त्री ओमप्रकाश आर्यालसँग गृह मन्त्रालयमा छुट्टाछुट्टै भेट गरी यस्तो आग्रह गरेका हुन् । उनीहरूले उद्यमी व्यवसायीलाई शान्तिसुरक्षाको प्रत्याभूति दिन सरकारलाई तत्काल ठोस कदम चाल्न सुझाव दिए ।",
      "longContent": "गोरखापत्र समाचारदाताकाठमाडौँ, असोज ३ गते । निजी क्षेत्रका प्रतिनिधि संस्थाले मर्यादित रूपमा उच्च मनोबलका साथ व्यवसाय गर्ने वातावरण निर्माणका लागि सुरक्षाको प्रत्याभूति दिलाउन सरकारसँग आग्रह गरेका छन् । नेपाल उद्योग वाणिज्य महासङ्घ र नेपाल चेम्बर अफ कमर्सका पदाधिकारीले गृहमन्त्री ओमप्रकाश आर्यालसँग गृह मन्त्रालयमा छुट्टाछुट्टै भेट गरी यस्तो आग्रह गरेका हुन् । उनीहरूले उद्यमी व्यवसायीलाई शान्तिसुरक्षाको प्रत्याभूति दिन सरकारलाई तत्काल ठोस कदम चाल्न सुझाव दिए । भेटमा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रले जिल्ला जिल्लामा सुरक्षाको अनुभूति गर्न नसकिरहेको भन्दै सरकारले सुरक्षामा विशेष ध्यान दिन आग्रह गर्नुभयो । कतिपय उद्यमी व्यवसायी प्रहरीका संरचना पुनर्निर्माणका लागि तयार रहेको बताउँदै अध्यक्ष ढकालले यसका लागि उद्योग वाणिज्य सङ्घमार्फत सहकार्यका लागि प्रमुख जिल्ला अधिकारीलाई जानकारी गराउन पनि आग्रह गर्नुभयो । यसै गरी आन्दोलनका क्रममा भएको घुसपैठबाट निजी क्षेत्रको सम्पत्तिमाथि भएको आक्रमण, तोडफोड र आगजनीमा संलग्नमाथि कारबाही गर्न पनि मन्त्री अर्यालसमक्ष आग्रह गर्नुभयो । नेपाल चेम्बर अफ कमर्सका अध्यक्ष कमलेशकुमार अग्रवालले निजी लगानी सुरक्षित एवं लगानीकर्तामा विश्वास जगाउन राज्यले पहल गर्नुपर्ने आवश्यकतामा जोड दिनुभयो । आन्दोलनका क्रममा सरकारी र निजी सम्पत्तिमा आक्रमण हुनु दुःखद भएको र यस्ता घटनाले व्यावसायिक वातावरणमा नकारात्मक असर पर्न गएको अग्रवालले बताउनुभयो । “मुलुकको समग्र आर्थिक विकास र रोजगारी सिर्जनामा निजी क्षेत्रको ठुलो योगदान रहेको छ तर विकसित पछिल्लो घटनाक्रमले व्यावसायिक सुरक्षामा गम्भीर प्रश्न उब्जाएको छ,” उहाँले भन्नुभयो । भेटमा गृहमन्त्री अर्यालले आमनागरिक तथा व्यवसायीको शान्तिसुरक्षाका विषयमा सरकार संवेदनशील रहेको बताउनुभएको महासङ्घले जनाएको छ । वर्तमान अवस्थामा सरोकारवाला गृह मन्त्रालय, अर्थ मन्त्रालय, नेपाल राष्ट्र बैङ्क तथा सुरक्षा निकाय र निजी क्षेत्रबिच छिटोछरितो सूचना आदानप्रदानका लागि विशेष संयन्त्र बनाइनुपर्ने चेम्बरले उल्लेख गरेको छ । यस्तै आर्थिक सुरक्षासँग सम्बन्धित जनचेतनामूलक कार्यक्रम सञ्चालन गर्न पनि चेम्बरले सुझाव दिएको छ । चेम्बरले आन्दोलनका क्रममा भएको सरकारी सम्पत्तिको पुनर्निर्माणका लागि सक्दो सहयोग गर्ने प्रतिबद्धतासमेत गृहमन्त्री अर्यालसमक्ष व्यक्त गरेको छ ।",
      "link": "https://gorkhapatraonline.com/news/172359",
      "image": "https://gorkhapatraonline.com/storage/media/304103/conversions/pic-original-thumb.jpg"
    },
    {
      "slug": "172356",
      "title": "चुनावका लागि अरूको मुख ताक्नु पर्दैन : अर्थमन्त्री",
      "timestamp": 1758240000000,
      "source": "gp",
      "content": "अर्थमन्त्री रामेश्वर खनालले फागुन २१ मा गरिने सङ्घीय संसद्को चुनावका लागि आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ ।",
      "longContent": "गोरखापत्र समाचारदाताकाठमाडौँ, असोज ३ गते । अर्थमन्त्री रामेश्वर खनालले फागुन २१ मा गरिने सङ्घीय संसद्को चुनावका लागि आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ । उहाँले चालु बजेटमार्फत आयोजना बैङ्कमा प्रविष्ट नगरेका एक हजार तीन सयभन्दा बढी आयोजना फेला परेको र ती आयोजनाका लागि विनियोजित करिब एक खर्ब १० अर्ब रुपियाँ भेटिएको नेपाल आर्थिक पत्रकार समाजको प्रतिनिधि मण्डललाई बिहीबार जानकारी दिनुभयो । त्यस्तै चालु बजेटमा राखिएका गोष्ठी, बैठकलगायत विभिन्न शीर्षकका करिब १२ अर्ब रुपियाँ निकाल्न सकिने पनि उहाँले जानकारी दिनुभयो । अर्थमन्त्रीका अनुसार सरकारले निर्वाचनका लागि विनियोजन भएर बाँकी भएको रकम पुनर्निर्माणमा लगाउने तयारी छ ।सरकारको प्रमुख लक्ष्य नै निर्वाचन भएको र यसअघि तीन तहको चुनाव गराउन २५ अर्ब रुपियाँ खर्च भएकाले यस पटक त्योभन्दा कम बजेट खर्च हुन सक्ने आकलन छ तर सुरक्षालाई उच्च प्राथमिकतामा राख्नुपर्ने र कतिपय पालिकाका भवन जलेका कारण बजेट बढ्न सक्ने अर्थमन्त्री खनालको भनाइ छ । अर्थ मन्त्रालयले तयार गरेको अर्थत्रन्त्र पुनरुत्थान योजना (बिजनेस रिकभरी प्लान) मन्त्रीपरिषद् बैठकमा लैजाने तयारी भइरहेको जानकारी उहाँले दिनुभयो ।",
      "link": "https://gorkhapatraonline.com/news/172356",
      "image": "https://gorkhapatraonline.com/storage/media/304088/conversions/rameshore-khanal-1-original-thumb.jpg"
    },
    {
      "slug": "172337",
      "title": "चुनावका लागि दातृ निकायको मुख ताक्नु पर्दैन : अर्थमन्त्री खनाल",
      "timestamp": 1758153600000,
      "source": "gp",
      "content": "अर्थमन्त्री रामेश्वरप्रसाद खनालले आगामी फागुन २१ मा हुन लागेको प्रतिनिधिसभा सदस्यको चुनावलाई आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ ।",
      "longContent": "काठमाडौँ,  असोज २ गते । अर्थमन्त्री रामेश्वरप्रसाद खनालले आगामी फागुन २१ मा हुन लागेको प्रतिनिधिसभा सदस्यको चुनावलाई आवश्यक बजेटका लागि दातृ निकाय वा छिमेकीको मुख ताक्नुपर्ने अवस्था नरहेको बताउनुभएको छ । नेपाल आर्थिक पत्रकार समाज (सेजन)को नवनिर्वाचित कार्यसमितिसँगको आज भएको भेटमा उहाँले चालू आर्थिक वर्षको बजेटमा आयोजना बैंकमा प्रविष्ट नगरेका एक हजार तीन सयभन्दा बढी आयोजना फेला परेको र ती आयोजनाका लागि विनियोजित करिब रु एक खर्ब १० अर्ब भेटिएको जानकारी दिनुभयो । त्यस्तै, चालू बजेटमा राखिएका गोष्ठी, बैठकलगायत विभिन्न शीर्षकको करिब रु १२ अर्ब निकाल्न सकिने उहाँले  बताउनुभएको छ । काम सुरु नभएका आयोजना पहिचान गरेर बजेट निकालिने उहाँले बताउनुभयो । “विशेषगरी त्यस्ता योजनाको बजेट निकालिँदैछ, जुन योजनामा बजेट राखेपछि खर्च हुँदैनथ्यो”, उहाँले भन्नुभयो । अर्थमन्त्री खनालका अनुसार सरकारले निर्वाचनका लागि विनियोजन भएर बाँकी भएको रकम पुनःनिर्माणमा लगाउने तयारी छ । सरकारको प्रमुख लक्ष्य नै निर्वाचन भएको र यसअघि तीन तहको चुनाव गराउन रु २५ अर्ब खर्च भएको हुनाले यसपटक त्योभन्दा कम बजेट खर्च हुनसक्ने उहाँको आकलन छ । तर, सुरक्षालाई उच्च प्राथमिकतामा राख्नुपर्ने र कतिपय पालिकाका भवन जलेका कारण बजेट बढ्नसक्ने खनालको भनाइ छ ।मन्त्रिपरिषद्ले अहिले नै निर्वाचन आयोगलाई परेको अप्ठ्यारो फुकाउनका लागि सबै काम गरिरहेको अर्थमन्त्रीले जानकारी दिनुभयो । “आयोगले आवश्यक तयारी टुङ्ग्याउनेबित्तिकै अर्थ मन्त्रालयले बजेटको व्यवस्था गर्नेगरी तयारी गर्नेछ”, उहाँले भन्नुभयो ।  मन्त्री खनालले अर्थ मन्त्रालयले तयार गरेको ‘बिजनेस रिकभरी प्लान’ मन्त्रिपरिषद् बैठकमा लैजाने तयारी भइरहेको जानकारी दिनुभयो । “पुनरुउत्थान योजना ९रिकभरी प्लान० मा सरकारको मात्र नभएर सबैको संलग्नतामा तयार भएको छ”, उहाँले भन्नुभयो । उहाँका अनुसार यो योजनाअनुसार एउटा कोष स्थापना गरिने र कोषले ज्यान गुमाएका परिवारलाई गर्नुपर्ने थप सहयोग गर्ने, सार्वजनिक संरचनाको पुनःनिर्माणमा खर्च हुने र निजी क्षेत्रको ध्वस्त भएका संरचनामा आवश्यक सहायता दिने काम हुनेछ ।“निजी क्षेत्रलाई कोषबाटभन्दा पनि संरचना निर्माण गर्न आवश्यक सामान आयात गर्दा लाग्ने भन्सारमा छुट दिनेलगायत काम गरेर सहायता गरिनेछ”, मन्त्री खनालले भन्नुभयो । निजी क्षेत्रसँगको भेटघाटमा मनोबल उच्च पाएको र चाँडै अझ सशक्त भएर अघि बढ्न प्रतिबद्धता गरिरहेको जानकारी अर्थमन्त्री खनालले गराउनुभयो । मन्त्री खनालले उद्योगी व्यवसायी र उनीहरूको आफ्नो प्रतिष्ठानमा, व्यवसायमा क्षति पुगेको र त्यसलाई कुनै न कुनै तरिकाबाट सहुलियत दिएर फेरि उठ्ने वातावरण बनाइने प्रतिबद्धता पनि जनाउनुभयो । अर्थमन्त्री खनालले तत्काल सरकारको प्राथमिकता आम नागरिकमा आत्मविश्वास जगाउने र घाइते परिवारलाई उपचार अनि ज्यान गुमाएका परिवारलाई आर्थिक सहायता अथवा क्षतिपूर्ति उपलब्ध गराउने काम भइरहेको उल्लेख गर्नुभयो ।आन्दोलनबाट भएको भौतिक क्षतिको आँकडा सङ्कलन गर्नका लागि सहरी विकास मन्त्रालय, राष्ट्रिय विपद् जोखिम न्यूनीकरण तथा व्यवस्थापन प्राधिकरण जेएनका प्रतिनिधि र अन्य निकायबीच टोली बनाएर काम थालिएको उहाँँले बताउनुभयो । खनालका अनुसार सार्वजनिक निकाय र संरचनाको पुनर्निर्माण गर्न बजेटबाटै रकम निकाल्नुपर्नेछ र पुगेन भने ‘क्राउड फन्डिङ’मार्फत जम्मा गरेर निर्माण गरिनेछ । त्यसका लागि तयारी पूरा भइसकेको जानकारी मन्त्री खनालले दिनुभयो । रासस",
      "link": "https://gorkhapatraonline.com/news/172337",
      "image": "https://gorkhapatraonline.com/storage/media/304062/conversions/PHOTO-MOF-original-thumb.jpg"
    },
    {
      "slug": "172325",
      "title": "खाद्य कम्पनीले यस वर्ष दसैँमा खसी नल्याउने",
      "timestamp": 1758153600000,
      "source": "gp",
      "content": "खाद्य व्यवस्था तथा व्यापार कम्पनी लिमिटेडले यस वर्षको दसैँमा खसी, बोका तथा च्याङ्ग्रा नल्याउने बताएको छ।",
      "longContent": "काठमाडौँ, असोज २ गते। खाद्य व्यवस्था तथा व्यापार कम्पनी लिमिटेडले यस वर्षको दसैँमा खसी, बोका तथा च्याङ्ग्रा नल्याउने बताएको छ। खाद्य कम्पनी लिमिटेडका सूचना अधिकारी माधव मिश्रका अनुसार ‘जेनजी’ आन्दोलनको प्रभाव तथा बाटो असुरक्षाका कारण यस वर्ष दसैँमा खसीबोका तथा च्याङ्ग्रा नल्याउने निर्णय भएको छ। भदौ २३ र २४ गतेको ‘जेनजी’ आन्दोलन र त्यसपश्चात् निरन्तर भएको निषेधाज्ञा र कर्फ्युको विशेष प्रभाव परेको उहाँको भनाइ छ।    उहाँले भन्नुभयो, “जेनजी आन्दोलनको प्रभाव हो। बाटोहरू पनि राम्रो र सुरक्षित छैनन्। यसकारण यस्तो निर्णय भएको हो।”हरेक वर्ष कम्पनीले बजार सन्तुलनका लागि खसी, बोका र च्याङ्ग्रा खरिदबिक्री गर्दै आएको छ।",
      "link": "https://gorkhapatraonline.com/news/172325",
      "image": "https://gorkhapatraonline.com/storage/media/304040/conversions/khasi-boka-original-thumb.jpg"
    },
    {
      "slug": "172245",
      "title": "यस्तो छ सागसब्जी र फलफूलको थोक मूल्य",
      "timestamp": 1758153600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ,असोज  २ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (नेपाली) प्रतिकिलो रु ६०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ३८, गोलभेँडा सानो (टनेल) प्रतिकिलो रु ५२, गोलभेँडा सानो (भारतीय) प्रतिकिलो रु ३५, आलु रातो प्रतिकिलो रु ५२, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ४६, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १२०, लोकल बन्दा प्रतिकिलो रु ५०, काउली स्थानीय प्रतिकिलो रु ८०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३५, तने बोडी प्रतिकिलो रु १००, मकै बोडी प्रतिकिलो रु ९० कायम भएको छ । त्यसैगरी, घिउ सिमी (लोकल) प्रतिकिलो रु ९०, घिउ सिमी (हाइब्रिड) प्रतिकिलो रु ८५, टाटे सिमी प्रतिकिलो रु ७०, भटमास कोसा प्रतिकिलो रु ९०, तीतो करेला प्रतिकिलो रु ६०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ३०, घिरौँला प्रतिकिलो रु ७०, झिगुनी प्रतिकिलो रु ८०, फर्सी पाकेको प्रतिकिलो रु ७०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, सलगम प्रतिकिलो रु ८०, भिण्डी प्रतिकिलो रु ७५ कायम गरिएको छ । त्यसैगरी, पिँडालु प्रतिकिलो रु ७५, स्कूस प्रतिकिलो रु २५, रायोसाग प्रतिकिलो रु ११०, तोरीको साग प्रतिकिलो रु १००, हरियो प्याज प्रतिकिलो रु ९०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु ३५०, कुरिलो प्रतिकिलो रु ४५०, निगुरो प्रतिकिलो रु ९० निर्धारण गरिएको छ ।ब्रोकाउली प्रतिकिलो रु १५०, चुकुन्दर प्रतिकिलो रु ७०, सजीवन प्रतिकिलो रु २५०, रातो बन्दा प्रतिकिलो रु १८०, जिरीको साग प्रतिकिलो रु ११०, सेलरी प्रतिकिलो रु ४००, पार्सले प्रतिकिलो रु ११००, सौफको साग प्रतिकिलो रु ३५०, पुदिना प्रतिकिलो रु ९००, इमली प्रतिकिलो रु १८०, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३८०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, तरबुजा हरियो प्रतिकिलो रु ६०, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १५५, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु ३०, नास्पाती (लोकल) प्रतिकिलो रु १००, नास्पाती (चाइनिज) प्रतिकिलो रु २२०, मेवा (नेपाली) प्रतिकिलो रु ६०, मेवा (भारतीय) प्रतिकिलो रु १००, अम्बा प्रतिकिलो रु १२० र लप्सी प्रतिकिलो रु ६०, किबी प्रतिकिलो रु ४००, सरिफा प्रतिकिलो रु १३० र आभोकाडो प्रतिकिलो रु ३०० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ३५, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिलो रु ८०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु ८५, लसुन हरियो प्रतिकिलो रु १८०, हरियो धनियाँ प्रतिकिलो रु ८०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २५०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २२०, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/172245",
      "image": "https://gorkhapatraonline.com/storage/media/303867/conversions/adrhs-original-thumb.jpg"
    },
    {
      "slug": "172226",
      "title": "सवारीसाधनमा अकल्पनीय क्षति",
      "timestamp": 1758153600000,
      "source": "gp",
      "content": "जेनजी आन्दोलनका क्रममा गत भदौ २४ गते मङ्गलबार भएको आगजनीबाट अकल्पनीय रूपमा सार्वजनिक सवारीसाधन नष्ट भएका छन् । विभिन्न निकाय र गोरखापत्रका समाचारदाताले स्थलगत रूपमा प्रदेशगत आधारमा गरेको अध्ययनमा तीन हजारभन्दा बढी सवारीसाधन जलेर खरानी भएका छन् ।",
      "longContent": "प्रदेशगत आधारमा मात्र तीन हजारभन्दा बढी सवारीसाधन नष्टगोरखापत्र समाचारदाताकाठमाडौँ, असोज २ गते । जेनजी आन्दोलनका क्रममा गत भदौ २४ गते मङ्गलबार भएको आगजनीबाट अकल्पनीय रूपमा सार्वजनिक सवारीसाधन नष्ट भएका छन् । विभिन्न निकाय र गोरखापत्रका समाचारदाताले स्थलगत रूपमा प्रदेशगत आधारमा गरेको अध्ययनमा तीन हजारभन्दा बढी सवारीसाधन जलेर खरानी भएका छन् । सातै प्रदेशमा गरेर सानाठुला गरी एक हजार २६ वटा चारपाङ्ग्रे गाडी एक हजार ९८३ मोटरसाइकल/स्कुटर जलेर नष्ट भएका छन् । यो सङ्ख्या प्रारम्भिक मात्र हो । चारपाङ्ग्रेमा साना अन्तर्गत कार, जिप, भ्यान र ठुला अन्तर्गत डोजर, लोडर, दमकल पनि परेका छन् । सुदूरपश्चिममा तीनपाङ्ग्रे सवारीसाधन पनि जलाइएका छन् ।सङ्घीय, प्रदेश तथा स्थानीय तहका सरकारी संरचनाले वास्तविक क्षतिको मूल्याङ्कन गरिरहेका छन् तर भवन तथा दस्ताबेज पनि जलेर नष्ट भएको अवस्थामा गणना गर्न कठिन रहेको छ । वास्तविक विवरण आउन अझै निकै समय लाग्ने छ । यसअघि गोरखापत्रले भदौ ३१ गतेको अङ्कमा यसै गरी मुख्य प्रशासनिक केन्द्र सिंहदरबार र आसपासमा रहेका सरकारी निकायमा भएको आगजनीबाट ४४० वटा चारपाङ्ग्रे तथा ६०१ वटा दुईपाङ्ग्रे गरी एक हजार ४१ वटा सवारीसाधन नष्ट भएको विवरण प्रकाशित गरेको थियो । त्यो पनि माथि उल्लेख गरिएको विधिबाट निकालिएको मोटामोटी तथ्याङ्क हो । दुवै विवरण अनुसार एक हजार ४६७ गाडी र दुई हजार ५८४ वटा मोटरसाइकल/स्कुटर जलेर नष्ट भएका छन् । समग्र विवरणमा यो सङ्ख्या थपिने अनुमान छ ।गोरखापत्रले प्रदेशगत आधारमा विभिन्न सरकारी कार्यालयबाट सङ्कलन गरेको तथ्याङ्क र हाम्रा समाचारदाताबाट स्थलगत अवलोकनका आधारमा निकालिएको तथ्याङ्क तालिकामा दिइएको छ ।",
      "link": "https://gorkhapatraonline.com/news/172226",
      "image": "https://gorkhapatraonline.com/storage/media/304024/conversions/gg-original-thumb.jpg"
    },
    {
      "slug": "172225",
      "title": "दोब्बरले बढ्यो पर्वतारोहण राजस्व",
      "timestamp": 1758153600000,
      "source": "gp",
      "content": "सरकारले हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएपछि राजस्व सङ्कलन दोब्बरले वृद्धि भएको छ ।",
      "longContent": "गोरखापत्र समाचारदाताकाठमाडौँ, असोज २ गते । सरकारले हिमाल आरोहणका लागि लिँदै आएको सलामी दस्तुर (आरोहण अनुमति शुल्क) बढाएपछि राजस्व सङ्कलन दोब्बरले वृद्धि भएको छ । पर्यटन विभागका अनुसार सरकारले सगरमाथासहितका हिमाल आरोहण गर्न नयाँ शुल्क लागु गरेको १५ दिनभित्रै विगतका वर्षभन्दा सलामी दस्तुर दोब्बरले बढेको हो ।विभागका निर्देशक हिमाल गौतमले भन्नुभयो, “सरकारले गत भदौ १६ गतेदेखि हिमालको उचाइ अनुसार पर्वतारोहण शुल्क परिवर्तन गरेको छ । ऋतु अनुसार आरोहण शुल्क बढे पनि जारी शरद् ऋतुमा भने विभिन्न हिमाल आरोहण गर्ने आरोही र सलामी शुल्क दोब्बरले बढेको देखिन्छ ।”उहाँका अनुसार सन् २०२४ को शरद् ऋतुमा विभिन्न हिमाल आरोहण गर्न १५८ समूहका एक हजार २८० जनाले अनुमति लिएका थिए । उक्त अनुमतिबाट सात करोड ६३ लाख रुपियाँ र त्यसअघि सन् २०२३ मा १७० समूहका एक हजार ३२६ आरोहीले सात लाख ८१ हजार रुपियाँ सलामी दस्तुर बुझाएका थिए । यस वर्ष भने आरोहण अनुमति लिने क्रम जारी रहँदा ४९ समूहबाट १६ करोड रुपियाँभन्दा बढी सलामी दस्तुर सङ्कलन भइसकेको उहाँले जानकारी दिनुभयो ।  उहाँका अनुसार सन् २०२५ को शरद् ऋतुमा आरोहण गर्न हालसम्म ३९२ जना पुरुष र १११ जना महिला गरी ४६३ जनाले आरोहण अनुमति लिएका छन् । उक्त अनुमतिबाट १६ करोड ८७ लाख ४६ हजार ७६५ रुपियाँ सरकारी कोषमा दाखिल भएको छ । शरद् ऋतुमा मनासलु आरोहणका लागि बढी आकर्षण हुने गरेको छ । मनासलु आरोहण गर्न मात्रै यस याममा ३७४ जनाले अनुमति लिएका छन् ।",
      "link": "https://gorkhapatraonline.com/news/172225",
      "image": "https://gorkhapatraonline.com/storage/media/303847/conversions/Himal-arohan-original-thumb.jpg"
    },
    {
      "slug": "172224",
      "title": "जेनजी प्रदर्शनले घट्यो राजस्व",
      "timestamp": 1758153600000,
      "source": "gp",
      "content": "भदौ २३ गतेदेखि सुरु जेनजी प्रदर्शनका कारण सरकारको राजस्व सङ्कलनमा असर परेको छ । कर दाखिला गर्ने मुख्य समयमै प्रदर्शन चर्किएपछि भदौमा राजस्व सङ्कलन घटेको हो ।",
      "longContent": "गोरखापत्र समाचारदाताकाठमाडौँ, असोज २ गते । भदौ २३ गतेदेखि सुरु जेनजी प्रदर्शनका कारण सरकारको राजस्व सङ्कलनमा असर परेको छ । कर दाखिला गर्ने मुख्य समयमै प्रदर्शन चर्किएपछि भदौमा राजस्व सङ्कलन घटेको हो । सामान्यता अघिल्लो महिनाको कर अर्को महिनाको २५ गतेभित्र दाखिला गर्नु पर्छ । त्यही समयमा भएको प्रदर्शनका कारण कर तथा भन्सार कार्यालय बन्द हुँदा राजस्व सङ्कलन प्रभावित भएको हो । प्रदर्शनका कारण कतिपय कर कार्यालयमा तोडफोड र सबैभन्दा धेरै कर तिर्ने निजी क्षेत्रका संरचनामा समेत आगजनी हुँदा त्यसको असर राजस्व सङ्कलनमा देखिएको छ । महालेखा नियन्त्रक कार्यालयका अनुसार भदौ ७२ अर्ब ७५ करोड रुपियाँ राजस्व सङ्कलन भएको छ । २०८१ भदौमा ७३ अर्ब ४५ करोड रुपियाँ राजस्व सङ्कलन भएको थियो । चालु आवका दुई महिना (साउन–भदौ) मा पनि राजस्व सङ्कलनको अवस्था विगतभन्दा घटेको देखिन्छ । यस अवधिमा कुल एक खर्ब ५७ अर्ब ५३ करोड रुपियाँ राजस्व उठेको कार्यालयको तथ्याङ्क छ । जबकि गत आवको सोही अवधि अर्थात् सुरु दुई महिनामा एक खर्ब ६८ अर्ब ४२ करोड रुपियाँ राजस्व सङ्कलन भएको थियो । अर्थात् अघिल्लो वर्षको दुई महिनाको तुलनामा यस पटक करिब १० अर्ब रुपियाँले राजस्व सङ्कलन घटेको छ । चालु आवका दुई महिनामा सङ्कलित कुल राजस्वमध्ये कर राजस्व एक खर्ब ५० अर्ब र सात अर्ब १३ करोड रुपियाँ गैरकर राजस्व सङ्कलन भएको छ । यसबाहेक सरकारले एक अर्ब २७ करोड अनुदान र एक अर्ब १७ करोड रुपयाँ अन्य शीर्षकमा आम्दानी गरेको छ । यी सबै शीर्षकसहित एक खर्ब ५९ अर्ब ९८ करोड रुपियाँ सरकारको खातामा आम्दानी देखिएको छ ।   खर्च चालिस अर्ब बढ्योसरकारको आम्दानी घटे पनि खर्च भने ४० अर्ब रुपियाँले बढेको छ । कार्यालयका अनुसार भदौसम्म सरकारले एक खर्ब ८० अर्ब १७ करोड रुपियाँ खर्च गरेको छ । गत वर्ष भदौसम्म सरकारले केबल एक खर्ब ३९ अर्ब ७७ करोड रुपियाँ खर्च गरेको थियो । चालु आवमा सरकारले सबैभन्दा धेरै एक खर्ब १४ अर्ब १८ करोड रुपियाँ चालु शीर्षकमा खर्च गरेको छ । त्यसपछि ऋण तिर्न वित्तीय व्यवस्थातर्फ ५९ अर्ब ६२ करोड रुपियाँ खर्च भएको छ । विकासनिर्माणका लागि छ अर्ब ३५ करोड रुपियाँ पुँजीगत खर्च भएको छ । गत आवको सोही अवधिमा सरकारले ८५ अर्ब रुपियाँ मात्र चालु खर्च गरेको थियो । चालु प्रकृतिका र ऋण भुक्तानीका लागि खर्च बढ्दा सरकारको खर्च बढेको देखिन्छ ।",
      "link": "https://gorkhapatraonline.com/news/172224",
      "image": "https://gorkhapatraonline.com/storage/media/303846/conversions/artha-mantralaya-original-thumb.jpg"
    },
    {
      "slug": "172222",
      "title": "वित्तीय प्रणाली सुरक्षित : गभर्नर पौडेल",
      "timestamp": 1758153600000,
      "source": "gp",
      "content": "नेपाल राष्ट्र बैङ्कका गभर्नर डा. विश्वनाथ पौडेलले भदौ २३ र २४ गतेको आन्दोलनका क्रममा समग्र वित्तीय प्रणालीमा कुनै असर नपरेको बताउनुभएको छ । केही बैङ्कका शाखा, काउन्टर र एटिएममा क्षति भए पनि प्राविधिक प्रणाली सुरक्षित रहेको उहाँले बताउनुभएको हो ।",
      "longContent": "गोरखापत्र समाचारदाताकाठमाडौँ, असोज २ गते । नेपाल राष्ट्र बैङ्कका गभर्नर डा. विश्वनाथ पौडेलले भदौ २३ र २४ गतेको आन्दोलनका क्रममा समग्र वित्तीय प्रणालीमा कुनै असर नपरेको बताउनुभएको छ । केही बैङ्कका शाखा, काउन्टर र एटिएममा क्षति भए पनि प्राविधिक प्रणाली सुरक्षित रहेको उहाँले बताउनुभएको हो ।सुशान्त प्रधानलाई दिएको पडकास्टमा गभर्नर पौडेलले देशभरमा बैङ्कका कुल ६८ वटा शाखा र ६९ वटा एटिएममा तोडफोड भएको जानकारी गराउनुभयो । उहाँका अनुसार सबैभन्दा धेरै क्षति बानेश्वरस्थित संसद् भवनमा रहेको राष्ट्रिय वाणिज्य बैङ्कको शाखामा भएको छ । सो शाखाबाट पाँच करोड रुपियाँ नगद र १८ किलो सुन गरी करिब ३८ करोड रुपियाँको नोक्सानी भएको छ । क्षति पुगेका अधिकांश शाखा तथा एक्सटेन्सन काउन्टर र एटिएम सरकारी कार्यालयमा रहेका तथा भाटभाटेनी स्टोरमा रहेका एटिएम छन् । एटिएम तोडफोड भए पनि त्यहाँभित्रको नगद भने सुरक्षित रहेको पाइएको उहाँले बताउनुभयो । “कैदीहरू हुलका हुल भागेकाले ठुलो क्षति हुन्छ कि भन्ने डर थियो तर भाग्यवश सबै प्रणाली सुरक्षित रह्यो,” उहाँले भन्नुभयो, “कसैको पनि लकरमा क्षति भएको छैन, खाताको रकम पनि पूर्ण सुरक्षित छ ।”गभर्नर पौडेलले आगजनी र लुटपाटलगत्तै बैङ्कका केही प्रमुख कार्यकारी अधिकृत तथा उद्यमी व्यवसायी संस्थाका प्रतिनिधिसँग छलफलसमेत गर्नुभएको थियो । राहत तथा पुनरुत्थानका लागि अर्थ मन्त्रालयको अहम् भूमिका हुने भए पनि मौद्रिक नीतिमार्फत हुन सक्ने सहुलियत मर्का परेका प्रतिष्ठान तथा व्यक्तिलाई उपलब्ध गराइने उहाँले बताउनुभयो । छलफलमा क्षतिको विस्तृत यकिन विवरण तयार गर्न उद्यमी तथा बैङ्करलाई उहाँले आग्रह गर्नुभयो ।",
      "link": "https://gorkhapatraonline.com/news/172222",
      "image": "https://gorkhapatraonline.com/storage/media/303844/conversions/Biswo-Nath-Poudel-1747797300-original-thumb.jpg"
    },
    {
      "slug": "172221",
      "title": "सुरक्षा गार्डले जोगाए आयल निगमको अत्याधुनिक भवन",
      "timestamp": 1758153600000,
      "source": "gp",
      "content": "जेनजीको आन्दोलनका क्रममा गत मङ्गलबार देशको मुख्य प्रशासनिक केन्द्र सिंहदरबारसहित धेरै सरकारी कार्यालयमा आगजनी र तोडफोड भयो । सिंहदरबारभित्रको प्रधानमन्त्री कार्यालय, गृह मन्त्रालय, शिक्षा मन्त्रालयलगायतमा आगजनीबाट सबैभन्दा बढी क्षति पुग्यो ।",
      "longContent": "काठमाडौँ, असोज २ गते । जेनजीको आन्दोलनका क्रममा गत मङ्गलबार देशको मुख्य प्रशासनिक केन्द्र सिंहदरबारसहित धेरै सरकारी कार्यालयमा आगजनी र तोडफोड भयो । सिंहदरबारभित्रको प्रधानमन्त्री कार्यालय, गृह मन्त्रालय, शिक्षा मन्त्रालयलगायतमा आगजनीबाट सबैभन्दा बढी क्षति पुग्यो । बानेश्वरमा रहेको सङ्घीय संसद्सहित बबरमहलको सडक विभागमा आगजनीबाट ठुलो क्षति भयो तर नजिकै रहेको हालै निर्माणसम्पन्न भई सञ्चालनमा आएको नेपाल आयल निगमको केन्द्रीय कार्यालय भवन भने सुरक्षा गार्डको अथक् प्रयासले जोगिएको छ । कार्यालयको गेटमा खटिएका तीन जना सुरक्षा गार्डले आगजनी र तोडफोड गर्न आएको आन्दोलनकारीको ठुलो समूहलाई सम्झाइबुझाइ अनुनय विनय गरेपछि भवन आगजनी हुनबाट जोगिएको निगमले जनाएको छ । सडक विभागमा आगो लगाएपछि नजिक रहेको निगमको कार्यलयमा २०/२५ जनाको समूह आगो लगाउन आएर बाहिरबाटै ढुङ्गा हानेर सिसा फुटाउन थाल्यो । निगमको गेटमा विक्रम पाण्डेसँगै अन्य तीन जना सुरक्षा गार्ड बसेका थिए । प्रदर्शनकारी ढुङ्गा हानेर भित्र पस्न थाले । निगमका सुरक्षा प्रमुख विक्रम पाण्डेले प्रदर्शनकारीलाई “यो तपाईं हाम्रै करबाट बनाएको सरकारी सम्पत्ति जलाएर के हुन्छ ?” भनेर अनुरोध गरेँ । यसोभन्दा “तँलाई पनि जलाइदिन्छु धेरै नबोल् भनेर प्रदर्शनकारी खनिए ,” उहाँले भन्नुभयो, “आन्दोलनकारीको हुलमध्येबाट दुई जना महिलाले मेरो शिरबाट टोपी खोसे । फेरि लगाएको लुगा खोल्न भने, मैले उनीहरूले भने अनुसार नै लुगा खोलेँ । मैले खोलेको लुगा उनीहरूले नै लगे ।” नाङ्गो बनाएपछि हातपात गर्न खोजेकोमा आफूले हातपात नगर्न हात जोडेर अनुनय गरेको स्मरण पाण्डेले गर्नुभयो ।यस्तैमा भित्र बसेर प्रदर्शनकारीले हाकिमको नम्बर मागे । “म त सुरक्षा गर्न बसेको मान्छे हुँ हजुर मसँग हाकिमसाबको नम्बर छैन, तोडफोड नगर्नुहोस् तपाईंहरू पढेलेखेको मान्छे पछि यही कार्यालयको हाकिम भएर आउन सक्नुहुन्छ, कार्यालय नजलाउनुहोस् भनेर दुई हात जोडेर अनुरोध गरेँ,” पाण्डेले भन्नुभयो । यसोभन्दै गर्दा भुइँ तलामा रहेका तीन वटा सिसी क्यामरा फुटाइसकेका थिए । कार्यालयको सिसा पनि फुटाएतर पनि आफूहरूले सार्वजनिक सम्पत्ति जलाएर के फाइदा हुन्छ ? नजलाउनुहोस्, यो कार्यालयले केही गरेको छैन, भनेर धेरै पटकभन्दा प्रदर्शनकारी हच्किएर बाहिर निस्केको पाण्डे बताउनुहुन्छ । आफ्नो हारगुहारले गर्दा भर्खर निर्माण भएको भवन जोगिन सफल भएकोमा धेरै खुसी लागेको उहाँको भनाइ छ ।प्रदर्शनकारी बाहिर निस्केर गए तर नजिकै रहेको सडक विभाग र महालेखा परीक्षकको कार्यालयमा आगो लागिरहेको थियो । महालेखाको कार्यालयमा लागेको आगो राति ११ बजे निगमको कार्यालयमा आइपुग्यो । विक्रम पाण्डेसहित तीन जना सुरक्षा गार्ड र निगमकै सवारीचालक तीन जना मिलेर फाइर फाइटिङ होसपाइप प्रयोग गरी आगो निभाउन सुरु गरे तर भुइँबाट पाइपले आगो भेटाउन सकेन । उनीहरू चार तलामाथि गएर आगो निभाउन थाले । ११ बजेदेखि सुरु भएको आगो सुरक्षा गार्ड र सवारीचालकको प्रयासबाट राति ३ बजे निभ्यो । धेरै सरकारी कार्यालयमा आगो बलिरहेका बेला सुरक्षा गार्डको ठुलो प्रयासले लागेको आगो पनि निभाएर जोगियो निगमको अत्याधुनिक कार्यालय । निगमका प्रवक्ता मनोजकुमार ठाकुरले सुरक्षा गार्डको कार्यकुशलताले नै कार्यालय जोगाउन सफल भएको जानकारी दिनुभयो । उहाँका अनुसार कार्यालयमा तोडफोड भयो, पाँच वटा कम्प्युटर र कुर्सी चोरी भए । ९१ करोड रुपियाँको लागतमा हालै मात्र निर्माण सम्पन्न कर्पोरेट भवनमा कार्यालय सरेको थियो । आन्दोलनकारीको ढुङ्गा प्रहारले भुइँ तलामा क्षति पुगेको छ । ल्याब भ्यानमा पनि तोडफोड भएको छ । दर्ता चलानीमा रहेका कम्प्युटर र अन्य महत्वपूर्ण कागजातसमेत चोरी भएका ठाकुरले जानकारी दिनुभयो । कम्प्युटर र ल्यापटप चोरी भएको तर क्षतिको पूर्ण विवरण सङ्कलन भई नसकेको निगमले जनाएको छ । यस्तै निगमको टेकु कार्यालय भने पूर्ण रूपमा क्षति भएको छ । टेकु कार्यालयमा रहेका पाँच वटा सवारीसाधन जलेर नष्ट भएका छन् । दाङमा रहेको कार्यालय तोडफोड गरी एउटा गाडी जलाइएको निगमले जनाएको छ ।",
      "link": "https://gorkhapatraonline.com/news/172221",
      "image": "https://gorkhapatraonline.com/storage/media/303843/conversions/Oil-Nigam-New-Building-original-thumb.jpg"
    },
    {
      "slug": "172615",
      "title": "विकराल बन्दै पशुमा बाँझोपन",
      "timestamp": 1758412800000,
      "source": "gp",
      "content": "पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।",
      "longContent": "बिस प्रतिशत गाईभैँसी थाराकाठमाडौँ, असोज ५ गते । पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।पशु चिकित्सकका अनुसार मानिसलाई जसरी नियमित रूपमा जाँच, औषधी उपचार, सरसफाइ आवश्यक पर्छ, त्यसरी नै पशुलाई पनि ध्यान नदिने हो भने अनेकौँ रोगले सताउँछ । बाँझोपनको समस्याले नेपाली किसानले वार्षिक अर्बौं रुपियाँको क्षति बेहोरिरहेका छन् । नेपालमा ४९ लाख गाई र ३१ लाख भैँसीको सङ्ख्या छ । देशव्यापी रूपमा प्रत्येक सय भैँसी र गाईमध्ये २० वटामा बाँझोपनको समस्या छ । यसले दुध उत्पादनमा निरन्तर कमी ल्याउन थालेको छ । पशुमा हुने बाँझोपनमा एउटा बृहत् अध्ययन भएको छ । २०८१ चैतदेखि असारसम्म चार महिना लगाएर गण्डकी प्रदेशको स्याङ्जा, लमजुङ, गोरखा र नवलपरासी (बर्दघाट सुस्तापूर्व) मा गरिएको अध्ययनले पशुमा हुने बाँझोपना ३६.८८ प्रतिशत रहेको देखाएको हो तर राष्ट्रिय रूपमा भने पशुमा २० प्रतिशतको हाराहारीमा बाँझोपन हुने गरेको छ । पशु चिकित्सक डा. रविन बस्ताकोटीले चार महिनामा ३८ वटा भैँसी र १२२ वटा गाईमा गरिएको अध्ययनले पशुमा बाँझोपनको समस्या अत्यधिक देखिएको उल्लेख गर्नुभयो । उहाँले पशुमा सङ्क्रामक रोगका कारणले बाँझोपन आउने गरेको पाइएको बताउनुभयो । यसका कारण बच्चा तुहिने, गर्भ नअडिने, बाली नखोज्ने जस्ता समस्या देखा पर्ने बस्ताकोटीले बताउनुभयो । उहाँका अनुसार पशुमा हुने बाँझोपनाको समस्याले पशुलाई मात्रै नभई मानिसलाई पनि असर गर्छ । अधिकांश बाझोपनको समस्या पशुबाट मानिसमा सर्दैन तर केही समस्या भने पशुबाट मानिसमा सर्ने हुन्छ । जसका कारण पशु पाल्ने परिवार र त्यसको उपचारमा संलग्न पशु चिकित्सकलाई समेत जोखिम हुने र प्रजननमा विकृति देखिन सक्छ । विशेष गरेर लेप्टोस्पाइरोसिस, क्यु फिभर, टोक्सोप्लाज्मोसिस र क्लामाडियोसिस सङ्क्रमण पशुबाट मानिसमा सर्ने प्रकृतिका रहेको डा. बस्ताकोटीले भन्नुभयो । पशु पाल्ने परिवारमा महिलामा गर्भ नरहने समस्या र पुरुषमा शुक्रकिट उत्पादनमा कमी ल्याउन सक्ने भएकाले पशुमा हुने बाँझोपनको असर मानिसमा पनि देखिन सक्ने भएकाले पशुको स्वास्थ्यमा ध्यान दिनुपर्नेमा उहाँले जोड दिनुभयो ।  अध्ययनका क्रममा पशुको पाठेघरको सामान्य सङ्क्रमण २८.१२ प्रतिशत, पाठेघर सुन्निने समस्या १० प्रतिशत, पटक पटक बाली खोजिरहने समस्या १०.६३ प्रतिशतमा रहेको पाइएको छ । उहाँका अनुसार पशुमा हुने बाँझोपन, पाठेघरको मुख सुनिने समस्या ७.५ प्रतिशत, डिम्बमा पानीको फोका बन्ने ३.७५ प्रतिशत र पाठेघरमा पानी जम्ने समस्या ३.१२ प्रतिशत भेटिएको थियो । यस्तो समस्या आकारमा ठुला उन्नत जातमा धेरै देखिएको छ । होलस्टेन जातका गाईमा सन्तुलित आहाराको कमीका कारण सामान्यभन्दा बढी दुब्लो देखिने गर्दा थारोपन निम्तिएको उहाँले बताउनुभयो । सोही कारणले गाईमा अन्डाशयको सामान्यतः चल्ने ऋतुचक्र निष्क्रिय भएको भेटिएको स्पष्ट पार्नुभयो । केही गाई एक पटक ब्याएपछि पाँच वर्षसम्म पनि गर्भधारण नगरेको पाइएको थियो । उन्नत नस्लका कोरली बाच्छी १८ महिनामा पहिलो पटक ऋतुकालमा आउनुपर्नेमा २६ महिनासम्ममा पनि नआएको पाइएको छ । अधिकांश गाईभैँसी ब्याएको २१ महिनासम्ममा पनि ऋतुचक्रमा प्रवेश नगरेको पाइएको छ ।शरीरमा रगतको मात्रा कम हुने, रगतमा हेमोग्लोबिनको कमी, शारीरिक अवस्था दुब्लो, जुकाको सङ्क्रमणलगायत कारण पनि पशुचौपायामा बाँझोपना देखिने गरेको छ । आहारमा हरियो घाँस, कोसे जातका घाँस दिनु आवश्यक रहेको भन्दै उहाँले सङ्क्रामक रोगको निदानका लागि पालिका र पशु सेवा कार्यालयले ध्यान दिनुपर्ने बताउनुभयो । उहाँका अनुसार खनिजको कमीलाई आपूर्ति गर्न खनिज परिपूरक खाद्य सामग्री पशुलाई दिनुपर्ने हुन्छ ।सरकारी निकायले पशुमा हुने थारोपन निवारणका लाागि धेरै पशुमा एकै पटक अध्ययनसमेत गरेको नपाइएको दशकौँदेखि व्यावसायिक पशुपालन गरिरहेका काभ्रेपलाञ्चोक मण्डनदेउपुरका किसान धुव्र पराजुलीले उल्लेख गर्नुभयो । उहाँले किसान स्वयम्को अनुभवका आधारमा थारोपन भएको पत्ता लगाउने र उपचारमा संलग्न हुने गरेको बताउनुभयो ।पशुविज्ञ तथा नेपाल पशु चिकित्सा परिषद्का उपाध्यक्ष डा. मनोज शाहीले किसानले दुःखकष्ट सहेर हुर्काएका पशुमा बाँझोपनको समस्या देखिँदा त्यसले समग्र अर्थतन्त्रलाई असर पार्ने बताउँदै भन्नुभयो, “यसले दुध उत्पादनमा समेत असर पारिरहेको छ ।” “दुध उत्पादन गर्ने भैँसी मासुका लागि प्रयोग गर्दा किसानले लाखौँ रुपियाँ नोक्सानी बेहोर्नु पर्छ,” उहाँले भन्नुभयो, “यसको रोकथामका लागि कृषक र सरकारबिच समन्वय आवश्यक छ । खाना कसरी खुवाउने, गोठको सुधार कसरी गर्ने भन्नेबारेमा कृषकका लागि समुदायस्तरमै पुगेर ज्ञान दिनु पर्छ । त्यसका लागि सरकारले किसानसँग स्वयम् पुग्ने अनुदानका कार्यक्रम सञ्चालन हुनु आवश्यक रहेको उल्लेख गर्नुभयो । पशु प्राविधिक उद्धवप्रसाद सापकोटाले सन्तुलित खाना र औषधी खुवाउन सके बाँझोपनको समस्या कम हुने बताउँदै पशुमा गर्भधारण नहुने समस्या मात्र नभएर पटक पटक राँगो र गोरु खोजिरहने, गर्भ तुहिने, ब्याउन नसक्ने जस्ता समस्या पछिल्लो समयमा बढिरहेको जानकारी दिनुभयो । नेपालमा अधिकांश पशुका गोठ राम्रा नभएको र कृषकले सरसफाइमा ध्यान नदिँदासमेत पशुमा सङ्क्रामक रोग फैलँदै गएको उहाँले बताउनुभयो । नेपालमा बर्सेनि १३ अर्ब रुपियाँ बराबरको भैँसी आयात हुने गरेको छ ।",
      "link": "https://gorkhapatraonline.com/news/172615",
      "image": "https://gorkhapatraonline.com/storage/media/304518/conversions/cow-buffalo-original-thumb.jpg"
    },
    {
      "slug": "172613",
      "title": "बढ्यो दसैँको चहलपहल अनुगमन आवश्यक",
      "timestamp": 1758412800000,
      "source": "gp",
      "content": "चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो ।",
      "longContent": "काठमाडौँ, असोज ५ गते । चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो । उपभोक्ताको भिड बढ्दा बजारमा अनियमितता हुन नदिने अनुगमन भने सुस्ताएको छ । जेनजी आन्दोलनका कारण सरकारी संरचनाले अझै पनि राम्ररी काम गर्न सकेको छैन । जेनजी प्रदर्शनअघि वाणिज्य, आपूर्ति तथा उपभोक्ता संरक्षण विभागका पाँच/छ वटा समूहले दैनिक ३०/३५ वटा व्यापारिक प्रतिष्ठानको अनुगमान गरेकोमा २३ गतेयता देखिने गरी अनुगमन गर्न सकेको छैन । विभागले आपूर्ति प्रणाली चुस्त दुरुस्त रहेको र त्यस्ता उपभोग्य वस्तुको अभाव नरहेको दाबी गर्दै आएको छ । विभागका महानिर्देशक रोशन ज्ञवालीले जेनजी आन्दोलन र त्यसपछिको बजारको अवस्थालाई ध्यानमा राखेर आपूर्ति प्रणालीसँगै उपभोग्य वस्तुको उपलब्धतालाई नजिकबाट नियालिरहेको बताउनुभयो । जेनजी प्रदर्शनपछि सशङ्कित र त्रसित बनेका व्यापारीमा विभाग नेतृत्वको बजार अनुगमनले नकारात्मक असर नपर्ने गरी बजार नियाल्ने काम गरिरहेको उहाँको भनाइ छ । व्यापारीलाई जरिबाना र कारबाही गर्नुलाई मात्रै बजार अनुगमन भन्ने बुझ्नु गलत भएको भन्दै उहाँले भन्नुभयो, “आपूर्ति अवस्था र वस्तुको उपलब्धताबारेमा राम्रो गरी बुझेका छौँ ।” दैनिक उपभोग्य लगायतका सामग्रीको आपूर्तिको व्यवस्थापनलाई अझ सहज पार्न विभागले दैनिक जसो निजी क्षेत्रको छाता सङ्गठन नेपाल उद्योग वाणिज्य महासङ्घ, चेम्बर अफ कमर्स, नेपाल उद्योग परिसङ्घसँग, नेपाल खुद्रा व्यापार सङ्घ, थोक व्यापार सङ्घसँग छुट्टाछुट्टै छलफल गर्दै आएको छ । विभागले भन्सार नाकाबाट नेपालमा आउने सामानको विगतको आयातको अवस्था र हाल आयातको अवस्थालाई विश्लेषण गरेको जनाएको छ । निजी क्षेत्रबाहेक साल्ट ट्रेडिङ कर्पोरेसन, खाद्य व्यवस्था तथा व्यापार कम्पनीमार्फत सरकारले ती कम्पनीले सहुलियत दिएबापत शोधभर्ना गर्ने गरी दैनिक उपभोग्य वस्तु बिक्रीको प्रवर्धन गरेको छ । नेपाल खुद्रा व्यापार सङ्घका महासचिव आमूलकाजी तुलाधरले हाल खाने तेलबाहेक अन्य वस्तुको मूल्य नबढेको स्पष्ट पार्नुभएको छ । उहाँले खानेतेल मूल्य बढाउनुपर्ने कारणबिना नै मूल्य बढाउने काम भएकाले यसमा नियमनकारी निकाय सचेत र जिम्मेवार हुनुपर्ने आवश्यकता औँल्याउनुभयो । केही उपभोक्ताले आवश्यकभन्दा बढी वस्तु खरिद गरेर मौज्दात राख्ने क्रम बढेकाले यस विषयमा सचेतनाको आवश्यकता रहेको महासचिव तुलाधरको भनाइ थियो । विभागका अनुसार बजारमा सूचनाका आधारमा कतै अवाञ्छित गतिविधि भए अनुगमनमा जाने तयारी छ । कार्ययोजना अनुसारको अनुगमनमा जाने, त्यस्ता खालका अवाञ्छित गतिविधि भएको देखिए उपभोक्ता संरक्षण ऐन अनुसार कारबाही हुने विभागले जनाएको छ । विभागका अनुसार विभागको नेतृत्वको एकीकृत बजार अनुगमन छिट्टै हुन्छ । विभाग नेतृत्वको एकीकृत रूपमा हुने बजार अनुगमनमा खाद्य प्रविधि तथा गुण नियन्त्रण विभाग, नेपाल गुणस्तर नापतौल विभाग, जिल्ला प्रमुख कार्यालय, पालिकालगायतका निकायसँगको समन्वयमा आउँदो सातादेखि बजार अनुगमन गर्ने विभागले जनाएको छ ।",
      "link": "https://gorkhapatraonline.com/news/172613",
      "image": "https://gorkhapatraonline.com/storage/media/304514/conversions/DASHAIN-CHAHAL-PAHAL_SAGAR-7232-original-thumb.jpg"
    },
    {
      "slug": "172608",
      "title": "भारतमा फैलियो अमिबा",
      "timestamp": 1758412800000,
      "source": "gp",
      "content": "भारतमा फैलिएको ‘ब्रेन इटिङ अमिबा’ को सङ्क्रमण नेपालमा फैलन सक्ने भन्दै सतर्कता अपनाउन सुझाव दिइएको छ । वरिष्ठ सरुवा रोग विशेषज्ञ डा. शेरबहादुर पुनले भारतमा ६९ जनाभन्दा बढीमा उक्त रोग देखिएको र केरलामा १९ जनाको मृत्यु भइसकेको भन्दै नेपालमा पनि त्यसको जोखिम कायम रहेको बताउनुभयो ।",
      "longContent": "गोरखापत्र समाचारदाताकाठमाडौँ, असोज ५ गते । भारतमा फैलिएको ‘ब्रेन इटिङ अमिबा’ को सङ्क्रमण नेपालमा फैलन सक्ने भन्दै सतर्कता अपनाउन सुझाव दिइएको छ । वरिष्ठ सरुवा रोग विशेषज्ञ डा. शेरबहादुर पुनले भारतमा ६९ जनाभन्दा बढीमा उक्त रोग देखिएको र केरलामा १९ जनाको मृत्यु भइसकेको भन्दै नेपालमा पनि त्यसको जोखिम कायम रहेको बताउनुभयो । उहाँले अमिबा रोग अमेरिकामा समेत देखिएको जानकारी दिनुभयो । अमिबा दूषित पानी नाकबाट भित्र छिरेपछि सङ्क्रमण हुने जानकारी दिँदै नाकबाट दिमागसम्म पुगेपछि दिमागको कोषिकालाई नष्ट गर्न थाल्ने उहाँले बताउनुभयो । उहाँले यो रोग सामान्य सम्पर्क वा खानपानमार्फत नसर्ने जानकारी गराउँदै केन्द्रीय स्नायु प्रणालीमा असर पु¥याउने बताउनुभयो । पुनले यो रोगलाई अमिविक मेनिङ्गोइन्सेफलाइटिस (पिएएम) को नामले समेत चिनिने भन्दै यो दुर्लभ तर अत्यन्त घातक रोग रहेको बताउनुभयो । उहाँले यो रोगले नाकमार्फत मानिसको मस्तिष्कमा सङ्क्रमण गर्ने हुनाले पौडी खेल्दा, दूषित पानीमा डुब्दा सावधानी अपनाउनुपर्ने बताउनुभयो । अमिबा नाकमार्फत शरीरमा पस्ने र त्यसपछि दिमागमा पुग्ने भन्दै अमिबाको सङ्क्रमण भएपछि उच्च ज्वरो, तीव्र टाउको दुखाइ, घाँटी दुख्ने, बेहोस हुने लक्षण देखापर्ने उहाँले बताउनुभयो । अमिबाको मृत्युदर झन्डै ९७ प्रतिशत रहेको छ । अमेरिकी सङ्क्रामक रोग नियन्त्रणका अनुसार सन् १९७१ देखि २०२३ सम्म विश्वका विभिन्न देशमा सङ्क्रमित भएकामध्ये केवल आठ जना मात्र बाँच्न सफल भएका छन् । सङ्क्रमण सुरु भएको २४ घण्टाभित्रै पहिचान भयो भने केही हदसम्म उपचार सम्भव हुने हुन्छ । अमिबाको उपचारमा एन्टिमाइ क्रोबियल औषधी प्रयोग गर्ने गरिन्छ ।",
      "link": "https://gorkhapatraonline.com/news/172608",
      "image": "https://gorkhapatraonline.com/storage/media/304509/conversions/brain-eating-amobea-original-thumb.jpg"
    },
    {
      "slug": "172606",
      "title": "राजीनामा होइन, सामना गर्ने तयारी",
      "timestamp": 1758412800000,
      "source": "gp",
      "content": "जनमत पार्टीले मधेश प्रदेश सरकारलाई दिएको समर्थन फिर्ता लिए पनि जनमत पार्टीबाटै मुख्यमन्त्री बन्नुभएका सतीशकुमार सिंहले शनिबारसम्म राजीनामा दिनुभएको छैन ।",
      "longContent": "धर्बेन्द्र झा जनकपुरधाम, असोज ५ गते । जनमत पार्टीले मधेश प्रदेश सरकारलाई दिएको समर्थन फिर्ता लिए पनि जनमत पार्टीबाटै मुख्यमन्त्री बन्नुभएका सतीशकुमार सिंहले शनिबारसम्म राजीनामा दिनुभएको छैन । मुख्यमन्त्री सिंहलाई जनमत पार्टी संसदीय दल मधेश प्रदेशका नेता महेशकुमार यादवसहित प्रतिपक्षी दलका नेताले समेत राजीनामाका लागि दबाब दिइरहँदा पनि मुख्यमन्त्री सिंह राजीनामा दिने पक्षमा देखिनुभएको छैन । सञ्चारकर्मीसँगको कुराकानीमा उहाँले जेनजी आन्दोलनका क्रममा देशको अवस्थालाई हेरेर मधेश प्रदेशको परिस्थितिलाई साम्य पार्नका लागि आफूले तत्काल सामाजिक सञ्जालमा राजीनामा गरे पनि पछि उत्पन्न परिस्थितिमा सङ्घीयतालाई जोगाउनका लागि प्रदेश प्रमुखसमक्ष राजीनामा नगरेको बताउनुभयो । उहाँले जनमत पार्टीले समर्थन फिर्ता लिएपछि उत्पन्न परिस्थितिलाई प्रदेश सभामै सामना गर्ने तयारी रहेको बताउनुभयो । मुख्यमन्त्री सिंहले यस प्रकारको प्रतिक्रिया दिएपछि जनमत पार्टी संसदीय दल मधेश प्रदेशका नेता महेश यादवले जनमत पार्टीबाटै मुख्यमन्त्री बन्नुभएका सिंहले पार्टीसँगै पौँठेजोरी खेल्नु ठिक नभएको सञ्चारकर्मीलाई प्रतिक्रिया दिनुभएको छ । उहाँले मधेश सरकारलाई दिएको समर्थन फिर्ता लिनुका साथसाथै जनमत पार्टीबाट सरकारमा सहभागी मुख्यमन्त्रीसहितका मन्त्रीलाई पार्टीले फिर्ता बोलाएपछि दुई मन्त्री फिर्ता आए पनि मुख्यमन्त्रीले पार्टीसँग पौँठेजोरी खेल्न खोजेको बताउनुभयो । उहाँले यस विषयमा पार्टीले मुख्यमन्त्रीलाई तीन दिनको समय सिमा दिएर स्पष्टीकरण माग गरिसकेको भन्दै शनिबार स्पष्टीकरणको समयसीमा सकिन लागेको र कारणसहितको जवाफ आएपछि पार्टीको सल्लाहमा दलसम्बन्धी व्यवस्था अनुसार आगामीको कारबाही प्रक्रिया अगाडि बढाइने बताउनुभयो । मधेश प्रदेशका सभामुख रामचन्द्र मण्डलले सत्ता साझेदार कुनै पनि पार्टीले सरकारलाई दिएको समर्थन फिर्ता लिएको खण्डमा फिर्ता लिएको मितिबाट ३० दिनभित्रमा सरकार प्रमुखले विश्वासको मत लिनुपर्ने कानुनी व्यवस्था रहेको भन्दै मुख्यमन्त्री सतीशकुमार सिंहको सवालमा उहाँको दलले कुन किसिमले प्रक्रिया चाल्छ, त्यस अनुसार प्रदेश सभा अगाडि बढ्ने बताउनुभयो । सभामुख मण्डलले राजनीतिक दलसम्बन्धी ऐनमा धारा १८, २८, ३०, ३१, ३२ र ३६ मा वर्तमान परिस्थितिको व्यवस्था गरिएको भन्दै यस धारा अनुसार कारबाही गरिएको छ कि छैन भने विषयलाई ध्यानमा राखेर प्रदेश सभा सचिवालयले आफ्नो प्रक्रियालाई अगाडि बढाउने प्रतिक्रिया दिनुभयो । प्रदेश प्रमुखका स्वकीय सचिव टीकाराम उप्रेतीले प्रदेश प्रमुखसँग मुख्यमन्त्रीको नियुक्ति र राजीनामा स्वीकृत गर्ने अधिकार भएको भन्दै मुख्यमन्त्रीको विश्वासको मतको सन्दर्भमा प्रदेश सभाले नै टुङ्गो गरेर प्रदेश प्रमुखको कार्यालयमा सिफारिस गरेपछि प्रदेश प्रमुखले प्रमाणीकरण गर्ने अधिकार मात्रै भएको बताउनुभयो ।",
      "link": "https://gorkhapatraonline.com/news/172606",
      "image": "https://gorkhapatraonline.com/storage/media/304507/conversions/1234-original-thumb.jpg"
    },
    {
      "slug": "172605",
      "title": "यातायात व्यवस्थापन सहज बनाउन निर्देशन",
      "timestamp": 1758412800000,
      "source": "gp",
      "content": "सरकारले दसैँ र तिहारलगायतका चाडपर्वलक्षित गर्दै नागढुङ्गा–सिस्नेखोला सुरुङमार्ग सञ्चालनमा ल्याउनुका साथै सडक तथा राजमार्गमा निर्वाध सवारीसाधन चलाउने वातावरण बनाउन विभिन्न निर्णय गरेको छ ।",
      "longContent": "गोरखापत्र समाचारदाताकाठमाडौँ, असोज ५ गते । सरकारले दसैँ र तिहारलगायतका चाडपर्वलक्षित गर्दै नागढुङ्गा–सिस्नेखोला सुरुङमार्ग सञ्चालनमा ल्याउनुका साथै सडक तथा राजमार्गमा निर्वाध सवारीसाधन चलाउने वातावरण बनाउन विभिन्न निर्णय गरेको छ । ऊर्जा, भौतिक पूर्वाधार तथा यातायात र सहरी विकासमन्त्री कुलमान घिसिङ, मन्त्रालयका सचिव केशवकुमार शर्मा, सडक विभागका महानिर्देशक डा. विजय जैशी, यातायात व्यवस्था विभागका महानिर्देशक राजीव पोखरेलसहित नेपाल प्रहरी र नेपाल यातायात व्यवसायी राष्ट्रिय महासङ्घका पदाधिकारीसहित शनिबार सिंहदरबारस्थित भौतिक पूर्वाधार तथा यातायात मन्त्रालयमा बसेको बैठकले त्यस्तो निर्णय गरेको हो ।बैठकमा भौतिक पूर्वाधार तथा यातायातमन्त्री घिसिङले यात्रुवाहक सार्वजनिक सवारीसाधनलाई नागढुङ्गा–सिस्नेखोला सुरुङमार्ग प्रयोग गर्ने व्यवस्था मिलाउन तथा देशभरिकै सडक तथा राजमार्गमा सहज किसिमले सवारीसाधन सञ्चालन गर्न सकिने गरी आवश्यक तयारी पूरा गर्न मन्त्रालयका सचिव तथा सडक विभागका महानिर्देशकलाई निर्देशनसमेत दिनुभयो ।भौतिक पूर्वाधार तथा यातायात मन्त्रालयका सचिव केशवकुमार शर्माले दसैँ, तिहार र छठलगायतका पर्वमा आमनागरिकलाई गन्तव्यमा पुग्न सडकका कारण कुन कठिनाइ नहोस् भन्ने उद्देश्यले नागढुङ्गा–सिस्नेखोला सुरुङमार्ग अस्थायी रूपमा सञ्चालनमा ल्याउनेलगायत सडक सुरक्षाको विषयमा विभिन्न सात वटा निर्णय गरिएको जानकारी दिनुभयो ।सचिव शर्माले नागढुङ्गा–सिस्नेखोला सुरुङमार्ग सञ्चालनको सम्बन्धमा काठमाडौँ उपत्यकाबाट बाहिर जाने सवारीसाधनमध्ये यात्रुवाहक सार्वजनिक सवारीसाधन सो सुरुङमार्गबाट बाहिर जाने र दसैँपछि सवारीसाधन प्रवेश गराउने व्यवस्थाका लागि सम्बन्धित पक्षसँग छलफल गर्ने निर्णय गरिएको जानकारी दिनुभयो । त्यसै गरी बैठकले सुरक्षा व्यवस्थापनको सम्बन्धमा काठमाडौँ उपत्यकाको नयाँ बसपार्क तथा मुलुकका विभिन्न राजमार्गमा सुरक्षा व्यवस्था चुस्तदुरुस्त बनाउन प्रहरी गस्ती तथा प्रहरी सङ्ख्या थप गर्न/गराउन नेपाल प्रहरीलाई निर्देशन दिन गृह मन्त्रालयलाई अनुरोध गर्ने निर्णय गरेको हो । भारी सवारीमा रोकविस्तारका क्रममा रहेका पूर्वपश्चिम राजमार्ग अन्तर्गत नारायणघाट–बुटवल खण्डको दाउन्नेमा दसैँसम्म ठुला भारवहन (१२ चक्के र सोभन्दा माथि) का सवारीसाधन सञ्‍चालन नगर्न/नगराउन अनुरोध गर्ने तथा खाद्यान्नलगायतका अत्यावश्यक सामग्री ढुवानी गर्ने सवारीसाधनलाई निरन्तर आवागमन हुने व्यवस्था गर्ने÷गराउने निर्णय गरिएको सचिव शर्माले जानकारी दिनुभयो । त्यसै गरी बैठकले मुलुकभरिका मुख्य सडकलाई चुस्तदुरुस्त राख्न, सुधार गर्न/गराउन, पहिरोजन्य विपत्को व्यवस्थापन गर्न आवश्यक समग्री तथा यन्त्रको व्यवस्थापन गर्न, बुटवल–नारायाणगढ सडकको दाउन्ने खण्डमा चौबिसै घण्टा दुईतर्फी यातायात सञ्चालन गर्न, नारायणगढ–मुग्लिङ सडकखण्डको तुइनखोलामा भएको अवरोध (पहिरो) हटाई तत्काल यातायात सञ्चालनमा ल्याउन र तातोपानी नाकालाई जोड्ने मुख्य सडक दसैँअगाडि नै सञ्‍चालनमा ल्याउने गरी आवश्यक कार्य गर्न/गराउन सडक विभागलाई निर्देशन दिने निर्णय गरेको हो ।छिट्टै सडक खुलाइनेबैठकमा सचिव शर्माले अवरुद्ध बनेका सडक छिट्टै खुलाउने गरी जनशक्ति र उपकरण तैनाथ गरिएको जानकारी दिनुभयो । उहाँले आधा घण्टादेखि एक घण्टाभित्र घटनास्थलमा पुग्ने गरी मुख्य राजमार्ग र सडक जनशक्ति र उपकरण तयारी अवस्थामा राखिएको बताउनुभयो । बैठकमा सहभागी नेपाल यातायात व्यवसायी राष्ट्रिय महासङ्घका अध्यक्ष विजयबहादुर स्वाँरले बाढीपहिरोका कारण अहिलेको राजमार्ग र सडकको अवस्था ज्यादै नै कमजोर रहेको बताउँदै रातिमा चल्ने सवारीसाधनलाई दिउँसो सञ्चालन गर्न माग गर्नुभयो ।",
      "link": "https://gorkhapatraonline.com/news/172605",
      "image": "https://gorkhapatraonline.com/storage/media/304506/conversions/Kulman-news-photo-original-thumb.jpg"
    },
    {
      "slug": "172604",
      "title": "प्रदेश सरकारद्वारा विपन्नलाई घर",
      "timestamp": 1758412800000,
      "source": "gp",
      "content": "घरबारविहीन विपन्न र दलित परिवारका लागि जुम्लामा हालसम्म २०८ वटा आवास निर्माण भएको छ । कर्णाली प्रदेश सरकारको पहलमा पूर्वाधार विकास कार्यालय जुम्लामार्फत जिल्लाका विभिन्न स्थानीय तहमा आवास निर्माण गरिएको हो ।",
      "longContent": "नौरते नेपालीसिँजा (जुम्ला), असोज ५ गते । घरबारविहीन विपन्न र दलित परिवारका लागि जुम्लामा हालसम्म २०८ वटा आवास निर्माण भएको छ । कर्णाली प्रदेश सरकारको पहलमा पूर्वाधार विकास कार्यालय जुम्लामार्फत जिल्लाका विभिन्न स्थानीय तहमा आवास निर्माण गरिएको हो ।यस कार्यक्रम अन्तर्गत घर नहुँदा कठिनाइमा परेका गरिब तथा दलित परिवारले नयाँ घर पाएका छन् । सामाजिक न्याय र जीवनस्तर उकास्नका लागि सञ्चालन गरिएको यस योजनाले जिल्लाभरका आवासबाट वञ्चित परिवारलाई प्रत्यक्ष लाभ पुगेको कार्यालयका नायब सुब्बा धर्मराज रावलले बताउनुभयो । आर्थिक वर्ष २०८०/८१ मा १८ विपन्न र १८ जनता आवासका घर निर्माण भएका छन् । यस्तै आव २०८१/८२ मा पनि १८ विपन्न र १८ जनता आवासका घर निर्माण भएको रावलले जानकारी दिनुभयो । पूर्वाधार विकास कार्यालय जुम्लाका प्राविधिक हेमन्त न्यौपानेले गत वर्ष विपन्न परिवारका लागि निर्माण भएका १८ मध्ये पाँच वटा घरको भुक्तानी गर्न बाँकी रहेको बताउनुभयो । समयमै निर्माण कार्य सम्पन्न नभएकाले भुक्तानीमा ढिलाइ भएको उहाँले जानकारी दिनुभयो । विसं २०७५ बाट जनता आवास र विपन्न परिवारका लागि जुम्लामा घर निर्माण कार्य सुरु भएको हो । हालसम्म २०८ वटा घर निर्माण भएका छन् भने १४ वटा हस्तान्तरण हुन बाँकी रहेको उहाँले जानकारी गराउनुभयो । प्रत्येक घर तीन लाख ३३ हजार छ सय रुपियाँको लागतमा निर्माण गरिएको हो । दुई कोठा, बिचमा कोलिया र शौचालयसहितको घर निर्माण भएको प्राविधिक न्यौपानेले बताउनुभयो । विपन्न तथा घरबारविहीन परिवारलाई कर्णाली प्रदेश सरकारले सञ्चालन गरेको जनता आवास कार्यक्रमले ठुलो राहत पुगेको छ । यस कार्यक्रम अन्तर्गत घर नभएका दलित, विपन्न र असहाय परिवारलाई लक्षित गरिएको हो । घर पाएका लाभग्राहीले विगतको बर्खाको समयमा छानो टालटुल गरेर गुजारा गर्नु परेको बताउँदै सरकारले दिएको नयाँ आवासले सुरक्षित र सम्मानजनक जीवन सुरु गर्ने अवसर मिलेको बताएका छन् । गुठीचौर गाउँपालिका–५, देपालगाउँका धनसिंह सार्कीले घरबारविहीनका लागि राहत भएको बताउनुभयो । पूर्वाधार विकास कार्यालय जुम्लाका अनुसार जिल्लाभरका स्थानीय तहबाट सिफारिस भएका घरविहीन परिवारलाई प्राथमिकता दिई चरणबद्ध रूपमा आवास हस्तान्तरण गरिएको हो । यसले सामाजिक न्याय, दिगो बसोबास र गरिबी न्यूनीकरणमा सहयोग पुगेको कार्यालयको भनाइ छ । स्थानीय तहका प्रतिनिधिले जनता आवास कार्यक्रमले ग्रामीण क्षेत्रमा घर नभएका परिवारलाई जीवनस्तर सुधार्न मद्दत पु¥याएको भन्दै आगामी वर्षमा पनि यसलाई निरन्तरता दिनुपर्नेमा जोड दिएका छन् ।",
      "link": "https://gorkhapatraonline.com/news/172604",
      "image": "https://gorkhapatraonline.com/storage/media/304505/conversions/janata-awass-house-jumla-naurate--original-thumb.jpg"
    },
    {
      "slug": "172603",
      "title": "सगरमाथामा अब हिलारी–तेन्जिङकै बाटो",
      "timestamp": 1758412800000,
      "source": "gp",
      "content": "आगामी वसन्तयामको सगरमाथा आरोहणमा परम्परागत बाटो प्रयोगमा आउने भएको छ । सगरमाथाको चुचुरोमा पहिलो मानवपाइला टेकेका एडमन्ड हिलारी र तेन्जिङ नोर्गेले आरोहण गर्दा प्रयोग गरेको उक्त बाटो पुनर्निर्माणको काम ८० प्रतिशत पूरा भएसँगै वसन्तकालीन आरोहणमा उक्त मार्ग प्रयोगमा ल्याउने गरी तयारी अघि बढेको हो ।",
      "longContent": "गोरखापत्र समाचारदाताकाठमाडौँ, असोज ५ गते । आगामी वसन्तयामको सगरमाथा आरोहणमा परम्परागत बाटो प्रयोगमा आउने भएको छ । सगरमाथाको चुचुरोमा पहिलो मानवपाइला टेकेका एडमन्ड हिलारी र तेन्जिङ नोर्गेले आरोहण गर्दा प्रयोग गरेको उक्त बाटो पुनर्निर्माणको काम ८० प्रतिशत पूरा भएसँगै वसन्तकालीन आरोहणमा उक्त मार्ग प्रयोगमा ल्याउने गरी तयारी अघि बढेको हो । सगरमाथा आधार शिविरदेखि पहिलो आधार शिविरसम्म पुग्ने उक्त मार्गको खोजी, अनुसन्धान तथा पुनर्निर्माणमा सन् २०२१ देखि खटिनुभएका फ्रान्सेली आरोही तथा अनुसन्धानकर्ता मार्क बटर्ड, स्पिड काजी शेर्पा र पासाङ नुरु शेर्पालगायतको समूहले आगामी यामदेखि आरोहणका लागि उक्त बाटो प्रयोगमा ल्याउने गरी तयारी गरिरहेको छ । आरोही तथा अनुसन्धानकर्ता स्पिड काजी शेर्पाले भन्नुभयो, “सगरमाथा, ल्होत्से र नृप्से हिमाल आरोहणमा हाल प्रयोग हुँदै आएको बाटोभन्दा सुरक्षित र स्थायी विकल्पका रूपमा गर्मीयामदेखि यो बाटो प्रयोगमा ल्याउने गरी तयारीमा छौँ । सरकारले व्यावसायिक आरोहणका लागि यो बाटो खुला गरेपछि सगरमाथालगायतका तीन वटै हिमाल आरोहण सर्वाधिक सुरक्षित हुने छ ।”यो बाटोबाट सगरमाथालगायत तीन वटै हिमाल आरोहणमा जाँदा खुम्बु आइसफल पार गर्नु पर्दैन । हाल खुम्बु आइसफल क्षेत्र हुँदै पहिलो शिविरसम्म पुग्न बाङ्गोटिङ्गो, उबडखाबड, हिमनदीको किनारमा नागबेली आकारको चार किलोमिटर लामो बाटोमा पर्ने कैयौँ खर्पस तथा खोँचको सामना गर्नुपर्ने भएकाले यो बाटो सञ्चालनमा आएपछि आरोहणमा जोखिम र दुर्घटना कम हुने उहाँको भनाइ छ । अहिले निर्माण भइरहको बाटो बनाउन हालसम्म काला चट्टान र ठुला ढुङ्गा खोपेर दुई सय वटा फलामको स्थायी खुट्किला, सङ्केत चिह्न र तीन सय मिटर डोरीको प्रयोग गरिएको उहाँले जानकारी दिनुभयो । सरकारले हरेक वर्ष आरोहणका लागि सगरमाथाको चुचुरोसम्म बाटो बनाउन आइसफल डाक्टर खटाउने गरेको छ । पाइलैपिच्छे खतरनाक खर्पस भेटिने खुम्बु आइसफलको बाटो बनाउन सबैभन्दा बढी समय र जोखिम हुने गरेको थियो ।जलवायु परिर्वतनको असरका कारण हिमनदी पग्लिने क्रम वृद्धि, तापमान वृद्धिले हाल प्रयोग भइरहेको खुम्बु क्षेत्रमा हिउँ स्थिर देखिएपछि गत वर्षको सगरमाथा आरोहण गर्दासमेत नयाँ बाटो प्रयोग गरिएको थियो । खुम्बु क्षेत्र असुरक्षित हुँदै गएपछि गत वर्ष पहिलो आधार शिविरनजिक रहेको ल्हो ला पिक आसपास रहेर नयाँ बाटो प्रयोग गरिएको थियो । खुम्बु आइसफलको बाटो सन् १९८४ देखि सञ्चालनमा आएको थियो ।",
      "link": "https://gorkhapatraonline.com/news/172603",
      "image": "https://gorkhapatraonline.com/storage/media/304504/conversions/sagarmatha-photo-original-thumb.jpg"
    },
    {
      "slug": "172602",
      "title": "प्रहरीको संयमले थप क्षति टर्‍यो : गृहमन्त्री",
      "timestamp": 1758412800000,
      "source": "gp",
      "content": "गृह, कानुन, न्याय तथा संसदीय मामिलामन्त्री ओमप्रकाश अर्यालले भदौ २३ र २४ गते जेनजी आन्दोलनका क्रममा प्रहरीले अपनाएको संयमताका कारण थप क्षति हुन नपाएको बताउनुभएको छ । प्रहरी प्रधान कार्यालय नक्सालको निरीक्षणपश्चात् मन्त्री अर्यालले तत्कालीन सरकारविरुद्धको आन्दोलनमा प्रहरीको संयमताले राज्य, नागरिक र निकायमा हुन सक्ने थप ठुलो क्षतिलाई न्यूनीकरण गरेको बताउनुभयो ।",
      "longContent": "गोरखापत्र समाचारदाता काठमाडौँ, असोज ५ गते । गृह, कानुन, न्याय तथा संसदीय मामिलामन्त्री ओमप्रकाश अर्यालले भदौ २३ र २४ गते जेनजी आन्दोलनका क्रममा प्रहरीले अपनाएको संयमताका कारण थप क्षति हुन नपाएको बताउनुभएको छ । प्रहरी प्रधान कार्यालय नक्सालको निरीक्षणपश्चात् मन्त्री अर्यालले तत्कालीन सरकारविरुद्धको आन्दोलनमा प्रहरीको संयमताले राज्य, नागरिक र निकायमा हुन सक्ने थप ठुलो क्षतिलाई न्यूनीकरण गरेको बताउनुभयो ।आफूले निर्वाह गरेको भूमिकामा प्रहरी सङ्गठनले कुनै पनि ग्लानि महसुस गर्नुपर्ने कुनै कारण नरहेको बताउँदै उहाँले प्रहरी सदैव जनताको मन, ढुकढुकीमा रहेको र आफ्नो जिम्मेवारीलाई अझ दृढ रूपमा निर्वाह गर्ने विश्वास व्यक्त गर्नुभयो । अत्यन्तै सीमित स्रोतसाधनको उपलब्धताका बिच नेपाल प्रहरीले आन्दोलनका क्रममा अत्यन्त संवेदनशील र संयमितता अपनाएको बताउँदै मन्त्री अर्यालले भन्नुभयो, “आन्दोलनका क्रममा नेपाल प्रहरीले निरन्तर बल प्रयोग र दमनको नीति अवलम्बन गरेको भए सङ्कट अझै बढ्ने र राज्यले अझ ठुलो र अकल्पनीय क्षति बेहोर्नुपर्ने अवस्था सिर्जना हुन सक्थ्यो, तपाईंहरूको संयमता र सहनशीलताको म उच्च कदर र सम्मान गर्दछु ।” उहाँले आन्तरिक सुरक्षामा नेपाल प्रहरीको प्रमुख दायित्व नै जनधनको सुरक्षा गर्नु रहेको बताउँदै स्थापनाकालदेखि नै प्रहरीले देशमा भएका विभिन्न द्वन्द्व, उतारचढाव, राजनीतिक परिवर्तन र सङ्क्रमणकालमा अविचलित रहँदै देश र जनताको स्वार्थ र आकाङ्क्षालाई केन्द्रविन्दुमा राखेर आफ्नो कर्तव्य प्रभावकारी रूपमा निर्वाह गर्दै आइरहेको बताउनुभयो । उहाँले विगत १० दिनदेखि नेपाली समाजको नवीनतम र चेतनशील पुस्ता जेनजीले गरेको ऐतिहासिक आन्दोलनलाई नेपाल प्रहरीले सम्मान गर्ने र यसका उपलब्धिको संरक्षणका लागि रचनात्मक योगदान पु¥याउनेमा नेपाल सरकार विश्वस्त रहेको बताउनुभयो । मन्त्री अर्यालले प्रहरीको अनुपस्थिति वा कमजोर उपस्थितिले आमजनताको दैनिकीमा अत्यन्त ठुलो र नकारात्मक प्रभाव पार्ने बताउँदै समाजमा अराजकता मौलाउन नदिन सिङ्गो प्रहरी सङ्गठन कानुनबमोजिम कर्तव्य पालनाका क्रममा उच्च मनोबलका साथ कार्यक्षेत्रमा खटिनुपर्ने बताउनुभयो ।आमजनतामा प्रहरी सेवाको आवश्यकता र महत्व कति रहेको भन्ने कुरा हालै भएको आगजनी र तोडफोड भएका प्रहरी एकाइको पुनस्र्थापना, प्रहरी कर्मचारीको सम्मान र मनोबल बढाउनका लागि समुदायले लिएको अग्रसरताबाट पुष्टि भएको पनि उहाँले बताउनुभयो । प्रहरीको सुदृढीकरण र प्रहरी कर्मचारीको मनोबल उच्च बनाउन सरकारले ठोस प्रयास गर्ने प्रतिबद्धता व्यक्त गर्दै मन्त्री अर्यालले प्रहरीप्रति राज्य र नागरिकका असीमित अपेक्षा रहेको पनि बताउनुभयो । साथै उहाँले प्रहरीलेस्रोतसाधनको सीमितताबाट नागरिकका असीमित आकाङ्क्षा सम्बोधन गर्दै आइरहेको बताउँदै आगामी दिनमा साङ्गठनिक सुधारका लागि प्रहरीको नेतृत्व एवं सबै प्रहरी कर्मचारीको पहलकदमी हुने पनि विश्वास व्यक्त गर्नुभयो । प्रहरी महानिरीक्षक चन्द्र कुबेर खापुङले जस्तोसुकै कठिन परिस्थितिमा पनि नेपाल प्रहरीले आमजनजीवन, राज्यको सम्पत्ति र लोकतान्त्रिक मूल्यको संरक्षणमा दृढतापूर्वक आफ्नो कर्तव्य पूरा गर्दै आएको बताउनुभयो । हालको स्थिति र आगामी दिनमा समेत उत्पन्न हुने सुरक्षा चुनौती एवं असहज परिस्थितिको सामना गर्दै आमनागरिकलाई शान्ति सुरक्षा तथा अमनचैनको प्रत्याभूति दिलाउँदै नागरिक भरोसाको केन्द्रविन्दुमा रहन नेपाल प्रहरी व्यावसायिक रूपमा सक्षम तथा प्रतिबद्ध रहेको पनि महानिरीक्षक खापुङले बताउनुभयो । साथै उहाँले युवापुस्ताले चाहना गरेको परिवर्तनको लहरमा आफ्नो स्वार्थसिद्ध गर्न, राज्यका ऐतिहासिक धरोहर, महत्वपूर्ण प्रतिष्ठान, निजी तथा सार्वजनिक सम्पत्ति, व्यापारिक प्रतिष्ठानलगायतमा पु¥याइएको क्षतिमा संलग्नको पहिचान एवं अनुसन्धान गरी कानुनबमोजिम कारबाहीको दायरामा ल्याई आमनागरिकको मनमा कानुनी राज्य र कानुनको शासनको प्रत्याभूति दिलाउन नेपाल प्रहरी सफल हुने छ भन्ने उहाँले विश्वास व्यक्त गर्नुभयो ।",
      "link": "https://gorkhapatraonline.com/news/172602",
      "image": "https://gorkhapatraonline.com/storage/media/304503/conversions/Om-Prakash-Aryal-1248-768x558-original-thumb.jpg"
    },
    {
      "slug": "172601",
      "title": "पुनर्निर्माणका लागि अध्ययन सुरु",
      "timestamp": 1758412800000,
      "source": "gp",
      "content": "जेनजी समूहको नाममा गत भदौ २४ गते भएको आगजनी, तोडफोड र लुटपाटले सिंहदरबार परिसरभित्रका क्षतिग्रस्त भवनको अवस्था बुझ्न ‘आगजनीपछिको द्रुत विश्लेषण’ (र्‍यापिड भिजुअल एसिसमेन्ट) सुरु गरिएको छ ।",
      "longContent": "काठमाडौँ, असोज ५ गते । जेनजी समूहको नाममा गत भदौ २४ गते भएको आगजनी, तोडफोड र लुटपाटले सिंहदरबार परिसरभित्रका क्षतिग्रस्त भवनको अवस्था बुझ्न ‘आगजनीपछिको द्रुत विश्लेषण’ (र्‍यापिड भिजुअल एसिसमेन्ट) सुरु गरिएको छ ।आगजनीबाट भवनमा पुगेको क्षति, भवनका भित्ता, छतलगायतका संरचनाको अवस्था, तिनीहरूको पुनर्निर्माण गर्न सकिन्छ या सकिन्न भन्नेबारे यकिन गर्न ‘¥यापिड भिजुअल एसिसमेन्ट’ सुरु गरिएको सिंहदरबार सङ्घीय सचिवालय, निर्माण तथा व्यवस्थापन कार्यालयले जनाएको छ । ‘एसिसमेन्ट’ बाट क्षतिग्रस्त भवनहरूको भित्ता, छत, खम्बा, इँटालगायतका संरचना काम लाग्छन् कि लाग्दैनन् ? तिनीहरूको पुनर्निर्माण गर्न सकिन्छ कि सकिँदैन ? लगायतको विषयमा स्पष्ट हुने कार्यालयको भनाइ छ । कार्यालयका प्रमुख चक्रवर्ती कण्ठले आगजनी र तोडफोडबाट क्षतिग्रस्त र ध्वस्त भएका भवनको पुनर्निर्माण गर्ने वा भत्काउने विषयको निष्कर्षमा पुग्नका लागि ‘¥यापिड भिजुअल एसिसमेन्ट’ सुरु गरिएको जानकारी दिनुभयो । उहाँका अनुसार सिंहदरबारभित्रका भवन र सर्वोच्च अदालत भवनको ‘एसिसमेन्ट’ एक हप्ताभित्र सम्पन्न हुने छ । सहरी विकास मन्त्रालयकै प्राविधिकबाट यो कार्य भइरहेको छ । आवश्यक परेको अवस्थामा बाहिरका विज्ञको सहयोग लिन सकिन्छ ।कुनै पनि भौतिक संरचनामा आगजनीपछि त्यसको पुनर्निर्माण वा भत्काउनु पहिला ‘¥यापिड भिजुअल एसिसमेन्ट’ गर्ने विश्वव्यापी चलन रहेको उहाँको भनाइ छ । एसिसमेन्टले अहिले क्षतिग्रस्त संरचनाको अहिलेको अवस्था स्पष्ट हुने बताउँदै उहाँले त्यसका आधारमा थप काम र प्रक्रिया अगाडि बढाउन सकिने जानकारी दिनुभयो । उहाँले भन्नुभयो, “एसिसमेन्टपछि प्राविधिकको सल्लाहमा कुन संरचनाको निर्माण तत्काल गर्ने वा पछि गर्ने, कुन ढाँचामा पुनर्निर्माण गर्ने ? प्रबलीकरण गर्ने कि भत्काउने ? कति लागत लाग्न सक्नेलगायत विषयमा निष्कर्षमा पुग्न सकिन्छ ।”त्यसै गरी क्षतिग्रस्त भवनमध्ये कुन प्रयोग गर्न मिल्ने वा नमिल्ने, कुनको पुनर्निर्माण गर्न मिल्ने ? भवनको कुन तलामा कुन प्रकारको कति क्षति भएको छ ? लगायतको विषयमा ‘एसिसमेन्ट’ पछि प्रस्ट हुने उहाँले बताउनुभयो । उहाँका अनुसार ‘एसिसमेन्ट’ ले मुख्य त क्षतिको विवरण र संरचनाको अवस्था थाहा हुने छ । त्यसै गरी आवश्यक आर्थिक स्रोतका आधारमा पुनर्निर्माणका लागि थप प्रक्रिया अगाडि बढाइने छ ।कालो हटाउन रङरोगनआगजनीबाट क्षतिग्रस्त भएका भवनको पुनर्निर्माण वा मर्मतसम्भार ‘एसिसमेन्ट’ पछि गरिने भए पनि तत्कालका लागि भवनमा धुवाँबाट कालो भएका ठाउँमा रङरोगन सुरु गरिएको उहाँले जानकारी दिनुभयो । कालोले सिंहदरबार कुरूप नदेखियोस् भन्ने उद्देश्यले तत्कालका लागि रङरोगन गर्न लागिएको उहाँले स्पष्ट पार्नुभयो । कार्यालय प्रमुख कण्ठले सहरी विकासमन्त्री कुलमान घिसिङबाट पदभार ग्रहण गर्ने क्रममा भएको निर्देशनबमोजिम धुवाँको मुस्लोले कालो भएका ठाउँमा मात्र रङरोगन गर्न लागिएको स्पष्ट पार्नुभयो । आगजनीअघि जहाँ जुन रङको प्रयोग गरिएको थियो, त्यही रङ लगाउने काम भइरहेको छ । उहाँका अनुसार अर्थ मन्त्रालय र ऊर्जा, जलस्रोत तथा सिँचाइ मन्त्रालयले आफैँले रङरोगन गरिरहेको छ । अन्य मन्त्रालय र कार्यालयको भवनमा सिंहदरबार सङ्घीय सचिवालय, निर्माण तथा व्यवस्थापन कार्यालयमार्फत रङरोगन भइरहेको छ । आगजनी र तोडफोडबाट प्रधानमन्त्री तथा मन्त्रीपरिषद्को कार्यालयको पश्चिमी भाग, गृह मन्त्रालय र शिक्षा, विज्ञान तथा प्रविधि मन्त्रालयको भवनमा सबभन्दा बढी क्षति पुगेको देखिएको कार्यालय प्रमुख कण्ठले जानकारी दिनुभयो । त्यसै गरी भौतिक पूर्वाधार तथा यातायात व्यवस्था मन्त्रालय, सङ्घीय मामिला तथा सामान्य प्रशासन, कृषि तथा पशुपन्छी मन्त्रालय, ऊर्जा, जलस्रोत तथा सिँचाइ मन्त्रालय र अर्थ मन्त्रालयमा आगजनीबाट क्षति पुगेको थियो । त्यसै गरी सिंहदरबार परिसरमा रहेको नेपाली कांग्रेस, नेकपा (एमाले), राष्ट्रिय प्रजातन्त्र पार्टी, राष्ट्रिय स्वतन्त्र पार्टीलगायतका संसदीय दलका कार्यालय आगजनी र तोडफोडबाट क्षतिग्रस्त भएका थिए ।आगजनी र तोडफोडबाट सिंहदरबारभित्रै रहेका सञ्चार तथा सूचना प्रविधि मन्त्रालय, परराष्ट्र मन्त्रालय, पर्यटन तथा नागरिक उड्डयन मन्त्रालय, रक्षा मन्त्रालय, कानुन, न्याय तथा संसदीय मामिला, वन तथा वातावरण, सहरी विकास, श्रम तथा यातायात, उद्योग वाणिज्य तथा आपूर्ति, महिला, बालबालिका तथा ज्येष्ठ नागरिकलगायतका मन्त्रालय तथा निकायमा मात्र सामान्य क्षति पुगेको कार्यालय प्रमुख कण्ठले जानकारी दिनुभयो । उहाँका अनुसार रेडियो नेपाल, नेपाल टेलिभिजन र राष्ट्रिय योजना आयोगको कार्यालय आगजनी र तोडफोडबाट बचेको देखिन्छ ।",
      "link": "https://gorkhapatraonline.com/news/172601",
      "image": "https://gorkhapatraonline.com/storage/media/304502/conversions/HariramBhetuwal-original-thumb.jpg"
    },
    {
      "slug": "172600",
      "title": "जेनजी घाइतेका सुझाव सुशासन कायम होस्",
      "timestamp": 1758412800000,
      "source": "gp",
      "content": "कैलाली टीकापुरका प्रकाश विष्ट (२३) गाउँमै १२ कक्षा पूरा गरेर केही समयअघि विदेश जाने तयारीमा काठमाडौँ छिर्नुभयो । अनेक हन्डर र ठक्कर खाँदा पनि विदेश अध्ययन गर्न जान भिसा नलागेपछि काठमाडौँमै पठाओ चलाउँदै जीविका चलाउन थाल्नुभयो ।",
      "longContent": "काठमाडौँ, असोज ५ गते । कैलाली टीकापुरका प्रकाश विष्ट (२३) गाउँमै १२ कक्षा पूरा गरेर केही समयअघि विदेश जाने तयारीमा काठमाडौँ छिर्नुभयो । अनेक हन्डर र ठक्कर खाँदा पनि विदेश अध्ययन गर्न जान भिसा नलागेपछि काठमाडौँमै पठाओ चलाउँदै जीविका चलाउन थाल्नुभयो ।जेनजी पुस्ताले भ्रष्टाचारविरुद्ध सुशासनको पक्षमा आन्दोलन गर्ने पोस्ट इन्टरनेटमा फेला पारेपछि उहाँ पनि आन्दोलनमा होमिने निष्कर्षमा पुग्नुभयो । जेनजीको पहिलो दिन भदौ २३ गते संसद् भवनअगाडि प्रदर्शनमा उत्रिएपछि कम्मरमुनि पाँच छर्रा लाग्यो । सिभिल अस्पतालको २१० नम्बर शय्यामा पाँच छर्रा शरीरमै बोकेर प्रकाश पीडा खेपिरहनुभएको छ । उहाँका आमाबुवा गाउँमै सामान्य खेतीकिसानी गरेर घरखर्च चलाउँदै आउनुभएको छ । घरको कमाउने एक्लो छोरा प्रकाश घाइते भएपछि परिवारमा पीडामाथि पीडा थपिएको छ ।  आन्दोलनमा धेरैको ज्यान जानुका साथै घाइते अस्पतालमै उपचाररत भएकाले देशमा केही परिवर्तन भए हुन्थ्यो भन्ने चाहना भएको उहाँ बताउनुहुन्छ । “जेनजी आन्दोलनपछि देशमा परिवर्तन भए हुन्थ्यो । कसैले भ्रष्टाचार, घुसखोरी गरेको सुन्न नपरे हुन्थ्यो । देशको नेतृत्व युवालाई गर्न दिएर परिवर्तन भएको हेर्ने चाहना छ । देशमा रोजगारी भए विदेश जानुपर्ने थिएन,” उहाँ भन्नुहुन्छ, “यदि जेनजीले सोचे जस्तो परिवर्तन नभए फेरि उठ्नु पर्छ । यति लडाइँ त लडियो, अब देशमा परिवर्तन नभएसम्म लड्नु पर्छ ।” देशमा सुशासन भए छोटो समयमै केही परिवर्तन हुन्छ भन्ने आशा गर्ने ठाउँ रहेको विश्वास उहाँमा छ ।यस्तै जेनजी आन्दोलनमा लागेका इलाम स्थायी घर भई बानेश्वर क्याम्पसमा बिबिएस पहिलो वर्षमा अध्ययनरत लोसन सुब्बा (२०) ले जेनजी प्रदर्शनकारीलाई गोली हान्ने आदेश दिने र गोली हान्ने प्रहरी दुवैलाई कडा कारबाही हुनुपर्ने माग राख्नुभयो । ट्रमा सेन्टरमा उपचाररत सुब्बाले देशमा भ्रष्टाचार नगर, सुशासन कायम गरभन्दा अबोध बालबालिकालाई गोली हान्नु निन्दनीय कार्य भएको भन्दै आक्रोश पोख्नुहुन्छ । देशमा एउटै नेताले भ्रष्टाचार गर्दै शासन चलाउँदा परिवर्तन नभएको उहाँको बुझाई छ । “गोली हान्न आदेश दिने र गोली हान्ने दुवैलाई कडा कारबाही हुनु पर्छ । अबोध बालबालिका मार्नेलाई कुनै हालतमा छोड्न हुँदैन । यो कस्तो मानवता नभएको प्रहरी हो ?” उहाँले भन्नुभयो, “अन्तरिम सरकारले शाक्तिशाली आयोग बनाएर भ्रष्ट शीर्ष नेतादेखि कर्मचारीलाई छानबिन गरेर जेल हाल्नै पर्छ । देशका सबै भ्रष्टचारीको छानबिन गरी सम्पत्ति राष्ट्रियकरण गरिनु पर्छ ।” आफूहरूको नेता बन्ने इच्छा नभएको बताउँदै उहाँले देशमा शान्ति र विकास भए पुग्ने उल्लेख गर्नुहुन्छ । सिन्धुपाल्चोक बलेफी स्थायी घर भई कोटेश्वर बहुमुखी क्याम्पसमा स्नातक पहिलो वर्षमा अध्ययनरत अभिषेक श्रेष्ठ (२२) ले यसअघिका सरकारभन्दा फरक कार्यशैली अपनाएर काम गर्न अन्तरिम सरकारलाई सुझाव दिनुहुन्छ । “जेनजी आन्दोलनले जुन माग राखेको थियो, त्यो केही पूरा भएको छैन, अहिले अन्तरिम सरकार मात्रै बनेको छ, उहाँले भन्नुभयो, त्यसपछि कुन कुन मुद्दालाई प्राथमिकता दिएर अघि बढ्नुपर्ने हो, त्यसमा सरकार अघि बढेन । हाम्रै बलमा बनेको सरकार हुँदा केही गरेर देखाउनु पर्छ । यो बेलामा शीर्ष १० काम प्राथमिकतामा राखेर काम गर्न सुरु गरिसक्नुपर्नेमा त्यसो हुन सकेन ।” सिन्धुपाल्चोक मेलम्चीका शम्भु दङ्गाल जेनजी युवाले जुन किसिमको विद्रोह गरे, त्यसको मर्मबमोजिम दलहरू अघि बढ्नुपर्ने सुझाव दिनुहुन्छ । “जेनजीले भ्रष्टाचार नियन्त्रण गर्दै  सुशासन कायम गर्नुप र्छ भनेका हुन् । दलभित्रै भ्रष्टाचार व्याप्त छ । कर्मचारीतन्त्रमा हुने भ्रष्टाचारको कुरै नगरौँ, त्यसको अन्त्य हुन जरुरी छ,” उहाँले भन्नुभयो, “देशमा सुशासन कायम गर्न नयाँ मार्गचित्र के हुन्छ, त्यो बाटो पहिल्याउन जरुरी छ ।” उहाँले सबै राजनीतिक दलमा नेतृत्वको पुस्तान्तरणसहित असल संस्कारको विकास गर्न जरुरी रहेको टिप्पणी गर्नुहुन्छ ।नेपाल प्रहरीका अनुसार जेनजी आन्दोलनबाट ७४ जनाको ज्यान गइसकेको छ भने कैयौँ घाइते अस्पतारमा उपचाररत छन् । अझै सिभिल अस्पताल, ट्रमा सेन्टर, त्रिवि शिक्षण अस्पताललगायतमा केही जेनजीको सघनकक्षमा उपचार भइरहेको चिकित्सकले बताएका छन् ।",
      "link": "https://gorkhapatraonline.com/news/172600",
      "image": "https://gorkhapatraonline.com/storage/media/304515/conversions/ghaite-original-thumb.jpg"
    },
    {
      "slug": "172599",
      "title": "अन्तर्राष्ट्रिय सञ्चारको केन्द्रमा नेपाल",
      "timestamp": 1758412800000,
      "source": "gp",
      "content": "नेपालमा गत साता भएको दुईदिने जेनजी आन्दोलनले ल्याएको सरकार परिवर्तनसहितको राजनीतिक उथलपुथलको घटनाले नेपाल विश्वको ध्यानाकर्षण केन्द्र बन्यो ।   सामाजिक सञ्जालमा लगाइएको बन्देज र भ्रष्टाचारको विरोध गर्दै गत भदौ २३ गते जेनजी समूहले तत्कालीन सरकारविरुद्ध सडक प्रदर्शन गरेको थियो । माइतीघरबाट सुरु भएको प्रदर्शनमा के गर्ने र के नगर्ने भन्ने उनीहरूले आचारसंहितासमेत बनाएका थिए तर दिन घर्किदै जाँदा उक्त प्रदर्शन अचानक हिंसात्मक भएको थियो ।",
      "longContent": "काठमाडौँ, असोज ५ गते । नेपालमा गत साता भएको दुईदिने जेनजी आन्दोलनले ल्याएको सरकार परिवर्तनसहितको राजनीतिक उथलपुथलको घटनाले नेपाल विश्वको ध्यानाकर्षण केन्द्र बन्यो । सामाजिक सञ्जालमा लगाइएको बन्देज र भ्रष्टाचारको विरोध गर्दै गत भदौ २३ गते जेनजी समूहले तत्कालीन सरकारविरुद्ध सडक प्रदर्शन गरेको थियो । माइतीघरबाट सुरु भएको प्रदर्शनमा के गर्ने र के नगर्ने भन्ने उनीहरूले आचारसंहितासमेत बनाएका थिए तर दिन घर्किदै जाँदा उक्त प्रदर्शन अचानक हिंसात्मक भएको थियो । सो दिन १९ जनाले ज्यान गुमाएपछि भड्केका जेनजी समूहमा अन्य अज्ञात समूहसमेत मिसिएर भदौ २४ गते सिंहदरबार, सर्वोच्च अदालत, संसद् भवनलगायत कैयौँ सरकारी निकायमा आगजनी गरेर संरचना ध्वस्त बनाइयो । उक्त हिंसामा ज्यान गुमाउनेको सङ्ख्या ७२ पुग्यो । उक्त घटनासँगै तत्कालीन प्रधानमन्त्री केपी शर्मा ओली नेतृत्वको सरकार ढाल्नुका साथै प्रतिनिधि सभा विघटन भयो । साथै दलका नेताप्रतिको आक्रोश जनतामाझ उच्च बन्यो । घटनाले दलबाहेकको स्वतन्त्र सरकार गठनसँगै ‘अर्ली निर्वाचन’ (संवैधानिक प्रबन्धअगावै निर्वाचन) को घोषणा गराउँदै नेपालको राजनीतिलाई नयाँ दिशा प्रदान ग¥यो । दुई दिनको उक्त प्रदर्शनीको आगो विश्व राजनीतिक आकाशमा मात्र होइन, सञ्चार माध्यमहरूमा पनि अनौठो गरी छायो । विश्वका हरेक सञ्चार माध्यमले यस घटनालाई समाचारको मुख्य विषय बनाए र नेपाल विश्वको ध्यानाकर्षण केन्द्र बन्यो । तेस्रो दिन त्रिभुवन विमानस्थल खुला गरिएसँगै विश्वका दरिएका सञ्चार संस्थाका पत्रकार तत्काल नेपाल आइपुगे । त्यसको उदाहरण शीतल निवासमा सरकारको नेतृत्वकर्ताको नाम चयन हुँदै गर्दा राष्ट्रपति भवन शीतल निवासअघि लागेको पत्रकार र क्यामराको लामलाई लिन सकिन्छ । त्यसअघिका हिंसात्मक प्रदर्शनी, सिंहदरबार र सर्वोच्च अदालत दनदनी जलिरहेका समाचारले अन्तर्राष्ट्रिय छापा र ब्रोडकास्टिङ मिडियामा प्रमुख स्थान पायो । अलजजिराले एरिएल भिडियोमा ती दृश्य कैद गरेर बनाएको समाचार विश्वप्रख्यात नै बन्यो । अलजजिरा, बिबिसी, एसोसियट प्रेस, सिएनएन, भारतका नाम चलेका आजतक, जी न्युज, दी हिन्दु, टाइम्स अफ नेपाललगायत विभिन्न मुलुकका स्वदेशी तथा विदेशी पत्रकार त्यहाँ उपस्थित थिए । केही दिन धेरै अन्तर्राष्ट्रिय समाचारमा अब नेपाल बङ्गलादेश जस्तै अस्थिर हुन्छ भन्ने अनुमान गरेर समाचार पनि छापिए तर अन्तरिम सरकारको गठनसँगै पहिलो महिला प्रधानमन्त्रीका रूपमा पूर्वप्रधान न्यायाधीश सुशीला कार्कीको नियुक्तिले समाचारहरू फरक दिशातर्फ मोडिए । नयाँ सरकारको गठनपछि संयुक्त राष्ट्रसङ्घलगायत विश्वका मुलुकले नवनियुक्त प्रधानमन्त्री कार्कीलाई शुभकामना तथा बधाई सन्देश पठाउन थाले । सरकार गठन र समर्थनका समाचार विश्वप्रसिद्ध सञ्चार संस्था बिबिसी, सिएनएन, एसोसियट प्रेस, सिजिटिएन, अलजजिराले प्रचार गरे । एसोसियट प्रेसले शनिबार मात्र घटनाको विगतदेखि आगतलाई समेटेर विस्तृत समाचार छापेको छ । अनलाइन संस्करणमा उपलब्ध समाचारमा पहिलो दिन नै कैयौँ प्रदर्शनकारीको ज्यान गएको र भोलिपल्ट सिंहदरबार जलाएपछि प्रदर्शनकारीले सिंहदरबारको गेटमा फहराएको नेपाली झन्डाको चर्चा गरिएको छ । त्यति मात्र होइन, अमेरिका र एसियास्थित एसोसियट प्रेसको सिङ्गो टिम नै समाचार लेखन, सम्पादन र प्रकाशनमा लागेका थिए । सिएनएन मात्र होइन, बिबिसीका अङ्ग्रेजी र नेपाली संस्करण दुवैले नेपालको जेनजी आन्दोलन र त्यसपछिका राजनीतिक र सामाजिक परिवर्तनका बारेमा निरन्तर समाचार दिइरहेका छन् । प्रधानमन्त्री सुशीला कार्कीको नियुक्तिपछिमा चुनावको घोषणा र सम्भावित चुनौतीका बारेमा ती समाचारका विषय बनेका छन् । चिनियाँ सञ्चार संस्था सिजिटिएनले शनिबार मात्र जेनजी आन्दोलनले नेपालले पहिलो महिला प्रधानमन्त्री पाएको कुरालाई महत्व दिएको छ । ‘एसिया न्युज ¥याप नेपाल गेट्स फस्र्ट फिमेल प्राइम मिनिस्टर एन्ड मोर...’ भनेर विश्लेषणसहित छापेको समाचारमा प्रधानमन्त्री नियुक्तिपछि राष्ट्रपति रामचन्द्र पौडेलले प्रधानमन्त्री सुशीला कार्कीलाई स्वागत गर्दै गरेको फोटो छापेको छ । यसअघि पनि जेनजी प्रदर्शनले नेपालमा ल्याएको परिवर्तन र घटनाक्रम समेटेर निरन्तर समाचार प्रकाशन गरेको थियो सिएनएनको खोजी समाचारशनिबार सिएनएनले अहिलेसम्म कसैको ध्यान नगएको समाचारलाई शीर्ष समाचारका रूपमा छापेको छ । ‘जेनजीका प्रदर्शनकारी मङ्गा समुद्री डाकुको झन्डामुनि एकत्रित हुँदै’ शीर्षकमा लेक्स हार्भेले लेखेको समाचारमा जेनजी समूहले प्रदर्शनीका क्रममा बोकेको प्लेकार्डमा देखिएको चित्र मङ्गा समुद्री डाकुले प्रयोग गर्ने झन्डाको भएको दाबी गरेको छ । जसमा कालो कपडामा पहेँलो ह्याट लगाएको सेतो मुर्कुट्टाले रातो फेटा बाँधेको चित्र रहेको छ । जुन जेनजी समूहले गरेको प्रदर्शनकारीले बोकेको प्लेकार्डमा पनि देखिएको छ । त्यो कागजलाई सिंहदरबार जलाएपछि पश्चिमतर्फको सुनौलो गेटमा टाँसिएको ठुलो फोटो सिएनएनले छापेको छ । जसको माथिपट्टि नेपाली झन्डा फहराइरहेको छ ।",
      "link": "https://gorkhapatraonline.com/news/172599",
      "image": "https://gorkhapatraonline.com/storage/media/304500/conversions/233-original-thumb.jpg"
    },
    {
      "slug": "172598",
      "title": "निःशुल्क आँखा शिविरमा २५३ को उपचार",
      "timestamp": 1758326400000,
      "source": "gp",
      "content": "रौतहटको राजदेवी नगरपालिका ९ ब्रह्म्पुरीस्थित श्री माध्यमिक विद्यालयमा सञ्चालित निःशुल्क आ“खा शिविरमा दुईसय ५३ जना बिरामीको आ“खाको उपचार गरिएको छ ।",
      "longContent": "सञ्जय कुमार मिश्र गौर, असोज ४ गते । रौतहटको राजदेवी नगरपालिका ९ ब्रह्म्पुरीस्थित श्री माध्यमिक विद्यालयमा सञ्चालित निःशुल्क आ“खा शिविरमा दुईसय ५३ जना बिरामीको आ“खाको उपचार गरिएको छ ।   सेवा फाउण्डेशनको सहयोगमा नेपाल नेत्रज्योति संघ गौर आँखा अस्पताल पुरेनवाको प्राविधिक सहयोग निःशुल्क आँखा शिविरमा आँखाको बिरामीहरुको आँखा परीक्षण, औषधी र चश्मा वितरण गरिएको हो ।निःशुल्क शिविरमा दुईसय ५३ जना बिरामीको आँखाको परीक्षण गरिएको छ । सोमध्ये  एकसय ३० महिला तथा एकसय २३ जना पुरुष बिरामीको आ“खाको उपचार गरिएको गौर आँखा अस्पताल पुरेनवाका प्रशासन प्रमुख नागेश्वर चौधरीले बताउनुभयो ।आँखा उपचारमध्ये एकसय १३ जनालाई चश्मा वितरण, एकसय ३ जनालाई औषधी निःशुल्क रुपमा वितरण गरिएको छ । ६२ जनाको आँखामा मोतियाविन्दु रोग देखिएकाले उनीहरुको निःशुल्क रुपमा शल्यक्रिया गरिने गौर आँखा अस्पताल पुरेनवामा गरिने  प्रशासन प्रमुख चौधरीले जानकारी दिनुभयो ।गौर आँखा अस्पताल पुरेनवाले विभिन्न संघ संस्थाको सहयोगमा जिल्लाको पालिकाहरुको वडाहरुमा समय समयमा निःशुल्क आँखा शिविर सञ्चालन गरी, गरिब, विपन्न एवं न्युन आय भएका व्यक्तिहरुलाई सहज रुपमा सेवा प्रदान गर्दै आइरहेको गौर आँखा अस्पताल पुरेनवाका अध्यक्ष विजय सिंहले बताउनुभयो ।",
      "link": "https://gorkhapatraonline.com/news/172598",
      "image": "https://gorkhapatraonline.com/storage/media/304499/conversions/eye-sivir-rajdevi-original-thumb.jpg"
    },
    {
      "slug": "172596",
      "title": "यस्तो छ विभिन्न देशका लागि दसैँको टीका लगाउने साइत",
      "timestamp": 1758326400000,
      "source": "gp",
      "content": "अन्तर्राष्ट्रिय पञ्चाङ्ग निर्णय समितिले विभिन्न देशका लागि विजयादशमीको टीका लगाउने शुभ साइत सार्वजनिक गरेको छ। समितिको आज यहाँ बसेको बैठकबाट विभिन्न देशका लागि शुभ साइत सार्वजनिक गरेको समितिका सदस्य सचिव आचार्य लक्ष्मण पन्थीले जानकारी दिनुभयो।",
      "longContent": "काठमाडौँ, असोज ४  गते। अन्तर्राष्ट्रिय पञ्चाङ्ग निर्णय समितिले विभिन्न देशका लागि विजयादशमीको टीका लगाउने शुभ साइत सार्वजनिक गरेको छ। समितिको आज यहाँ बसेको बैठकबाट विभिन्न देशका लागि शुभ साइत सार्वजनिक गरेको समितिका सदस्य सचिव आचार्य लक्ष्मण पन्थीले जानकारी दिनुभयो। विभिन्न देशमा बसोबास गर्ने वैदिक सनातन हिन्दू धर्मावलम्बीहरूबाट दसैँ टीकाको साइतबारे जिज्ञासा राखिएकाले तिथ्यादिको स्थानीयमानअनुसार सम्बन्धित देशको स्थानीय समयअनुसार शुभ साइत सार्वजनिक गरिएको उहाँले बताउनभयो।   समितिले नेपालका लागि असोज १६ गते बिहान ११ :५३ बजे,  दिल्ली,  भारतका लागि सोही दिन अर्थात् २ अक्टोबरका दिन ११ :४९, न्युयोर्क अमेरिकाका लागि अक्टोबर १ का दिन बिहान ११ :२५, फ्र्याङ्कर्फट केन्टुकी अमेरिकाका लागि बिहान ११ :५७, वोवेन्स्वोरो केण्टुकी अमेरिकाका लागि अक्टोबर ११ :०५, टेक्सासका लागि अक्टोबार ११ :३३, वासिङ्गटन डिसीका लागि ११ :३५, क्यालिफोर्नियाका लागि बिहान ११ :११, कोलोराडोका लागि ११ :२९ बजेको साइत शुभ रहेको समितिका अध्यक्ष प्रा डा माधव भट्टराईले जानकारी दिनुभयो।यसैगरी, टोरेण्टो क्यानडाका लागि १ अक्टोबरका दिन बिहान ११ :५५,  भ्यानकुभरका लागि ११ :३३, टोकियो जापानका लागि २ अक्टोबरका दिन बिहान ११ :३१, सिड्नी अष्ट्रेलियाका लागि २ अक्टोबरका दिन बिहान ११ :४३, मेलबर्न अष्ट्रेलियाका लागि सोही दिन बिहान ११ :१९, व्रीसवेन अष्ट्रेलियाका लागि बिहान ११ :५३, एडिलेटका लागि ११ :३५, क्यानबेराका लागि ११ :५१, तास्मानियाका लागि ११ :४५, पर्थका लागि ११ :२५ र डार्बिन अष्ट्रेलियाका लागि बिहान ११ :४७ बजेको साइत शुभ रहेको छ। यस्तै, बेलिङ्गटन न्यूजिल्यान्डका लागि २ अक्टोबरका दिन बिहान ११ :२३, लिस्बन पोर्चुगलका लागि सोही दिन बिहान ०९ :२३, लण्डन बेलायतका लागि बिहान ०९ :१७, पेरिस, फ्रान्सका लागि बिहान ०९ :५७, नर्वेको ओस्लोका लागि बिहान १० :०३, क्वालालम्पुर मलेसियाका लागि बिहान ११ :११, अवुधावी युएइका लागि बिहान १० :५५, दोहा कतारका लागि बिहान १० :१३, बैंकक थाइल्याण्डका लागि बिहान १० :४५, सियोल दक्षिण कोरियाका लागि बिहान १० :५७, तेल अभिभ इजरायलका लागि बिहान ११ :३५, सिङ्गापुरका लागि बिहान ११ :०९, हङ्गकङ्गका लागि बिहान ११ :४५, साउदी अरेबियाका लागि बिहान १० :५५, याङ्गून म्यानमारका लागि बिहान १० :२७, जेनेभा स्विट्जरल्याण्डका लागि बिहान १० :२५ र माल्टाका लागि बिहान १० :५५ बजेको साइत स्थानीय समय अनुसार शुभ रहेकाले प्रकाशन गरिएको समितिका उपसभापति प्रा डा देवमणि भट्टराईले जानकारी दिनुभयो। रासस",
      "link": "https://gorkhapatraonline.com/news/172596",
      "image": "https://gorkhapatraonline.com/storage/media/304493/conversions/dashain-tika-original-thumb.jpg"
    },
    {
      "slug": "172582",
      "title": "खाल्डोमा पुरुषको शव फेला",
      "timestamp": 1758326400000,
      "source": "gp",
      "content": "मोरङको जहदा गाउँपालिका–५, केवरत टोलमा शनिबार बिहान खाल्डोमा डुबेको अवस्थामा शव भेटिएको छ ।",
      "longContent": "खेमराज सापकोटारानी (मोरङ), असोज ४ गते । मोरङको जहदा गाउँपालिका–५ केवरत टोलमा शनिबार बिहान खाल्डोमा डुबेको अवस्थामा शव भेटिएको छ । विराटनगरस्थित एक कस्मेटिक पसलमा काम गर्ने ४५ वर्षीय पुरुष हरि राय शुक्रबार राति साइकलमा घर फर्किरहेका थिए । राति घर नपुगेपछि खोजी गर्ने क्रममा शनिबार बिहान ६ः२० बजे उहाँको शव घरनजिक रहेको करिब दुई फिट गहिरो खाल्डोमा भेटिएको जिल्ला प्रहरी कार्यालय मोरङले जनाएको छ ।प्रहरीका अनुसार, राय साइकलबाट लडेर खाल्डोमा परेपछि उठ्न नसक्दा डुबेर ज्यान गएको हुन सक्ने प्रारम्भिक अनुमान छ । घटनास्थलमै उहाँको साइकल पनि भेटिएको छ ।जिल्ला प्रहरी कार्यालय मोरङका इन्स्पेक्टर हेमराज ओली नेतृत्वको टोलीले घटनास्थल पुगेको थियो । घटनाबारे थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/172582",
      "image": "https://gorkhapatraonline.com/storage/media/304456/conversions/death-2-original-thumb.jpg"
    },
    {
      "slug": "172579",
      "title": "वगुवन–त्रिवेणी सडक खण्ड सरसफाइमा स्थानीय",
      "timestamp": 1758326400000,
      "source": "gp",
      "content": "गण्डकी प्रदेशलाई भारतीय सीमासँग जोड्ने कोरला–त्रिवेणी सडक खण्डमध्ये वगुवन–त्रिवेणी खण्ड सरसफाइमा स्थानीय जुटेका छन् ।",
      "longContent": "ज्ञानु पंगेनी मध्यविन्दु, असोज ४ गते । गण्डकी प्रदेशलाई भारतीय सीमासँग जोड्ने कोरला–त्रिवेणी सडक खण्डमध्ये वगुवन–त्रिवेणी खण्ड सरसफाइमा स्थानीय जुटेका छन् । विनयी त्रिवेणी गाउँपालिका उपाध्यक्ष भगवती बैदवार समेतको सहभागिता र स्थानीयको सक्रियतामा शनिबार विनयी त्रिवेणी गाउँपालिका एक बुगुवनक्षेत्रबाट सरसफाइ अभियान सुरुवात गरिएको हो । घरेलु औजार हसिया कुटो कोदालो बोकेर स्थानीयले यस सडक खण्डमा भएका झाडी सरसफाइ गरेका छन् । दुम्किवास युथको संयोजकत्वमा बगुवन, सिसेनी, ज्यामिरे, दुम्किवास र त्रिवेणी लगायतका गाउँटोलका चार सय बढीको सहभागितामा सरसफाइ कार्यलाई अगाडि बढाइएको दुम्किवास युथका सुनिल खनालले जानकारी दिनुभयो । पालिकाको दुई वटा वडा ६ र ७ तथा प्रदेशकै गौरवको योजना कोरला–त्रिवेणी सडक खण्डमध्ये वगुवन–त्रिवेणी खण्डको जङ्गल क्षेत्रमा पर्ने करिब १० किलोमिटर सडकको झाडीलाई व्यवस्थापन गरी छिटोभन्दा छिटो सञ्चालन गर्ने उद्देश्यले यस सरसफाइ अभियान अगाडि बढाएको खनालले बताउनुभयो । विषेशतः त्रिवेणीका ६ र ७ नम्बर वडा त्रिवेणीका बासिन्दालाई आफ्नै पालिका दुम्किवास आउन धेरै दुःख छ । छोटो बाटो सञ्चालनमा नआउँदा सुस्ता हुँदै बर्दघाटबाट दाउन्नेको बाटो भएर आउँदा करिब ४५ किलोमिटर घुमेर आउनुपर्छ दाउन्नेको बाटाका कारण घण्टौँ लाग्ने गरेको छ । त्रिवेणीवासीले भोग्नु परेको यस दुःखमा होस्टेमा हैसे गर्न पनि हामी यो बाटो सरसफाइमा जुटेका हौँ, खनालले भन्नुभयो । दुम्किवास युथका दीपक सुवेदीले स्थानीय जनता जागेर सुरु गरेको यस अभियानमा सबै तहतप्का र सरोकारवाला समेतको सहयोग रहेको बताउनुभयो । पालिका तथा वडाहरू समेतको सहकार्य र समन्वयमा विषेशगरी स्थानीयको विषेश पहलमा मध्यवर्ती क्षेत्र पर्ने जङ्गल क्षेत्रमा जनसमुदाय आफैँ एकजुट भई सरसफाइ गर्ने कार्य भएको उहाँले बताउनुभयो । त्रिवेणी क्षेत्रका बासिन्दाले त्रिवेणी क्षेत्रबाट करिब ३ किलोमिटर अधेरी खोलासम्मको क्षेत्र सरसफाइ गरिसकेको र दुम्किवास क्षेत्रका स्थानीयले बाँकी रहेको क्षेत्रमा सरसफाइ गर्ने बताउनुभयो । गाउँपालिका उपाध्यक्ष बैदवारको अध्यक्षतामा दुम्किवासमा बिहीबार बसेको भेलाले घरेलु औजारहरू हसिया, कुटो कोदालोको प्रयोग गरी, जङ्गली जनवारलाई कुनै पनि हानी नोक्सानी नपुग्नेगरी गजेन्द्र मोक्ष धामसम्म बाटो सरसफाइ गर्ने निर्णय गरिएको थियो । सडक खण्डका विभिन्न खोलामा कल्भर्ट निर्माण गरी ग्राभेल समेत भरेर यातायात सञ्चालन भएको भए पनि २०६४ मा चितवन राष्ट्रिय निकुञ्जले सञ्चालनमा रोक लगाएको थियो । दुम्किवासको ज्यमिरेबाट १८ किलोमिटर दूरीमा त्रिवेणी पुग्न सकिन्छ । अहिले दुम्किवासबाट करिब ४५ किलोमिटरको दूरी पार गरेर त्रिवेणी पुग्नुपर्छ ।",
      "link": "https://gorkhapatraonline.com/news/172579",
      "image": "https://gorkhapatraonline.com/storage/media/304459/conversions/20250920_103228-original-thumb.jpg"
    },
    {
      "slug": "172578",
      "title": "चिरिच्याट्ट पारिँदै सिंहदरबार, मर्मत र रङरोगन धमाधम",
      "timestamp": 1758326400000,
      "source": "gp",
      "content": "जेनजी प्रदर्शनका क्रममा तोडफोड, लुटपाट र आगजनीबाट खण्डहर जस्तै बनेको सिंहदरबारलाई पुरानै चमक दिलाउन धमाधम मर्मतसम्भार र रङरोगन गरिएको छ। जेनजी प्रदर्शनपछि सुनसान र खण्डहर जस्तै बनेको राजनीतिक र प्रशासनिक केन्द्र सिंहदरबारमा मर्मत र रङरोगनले चहलपहल बढेको छ।",
      "longContent": "नारायण न्यौपाने/राससकाठमाडौँ, असोज ४ गते। जेनजी प्रदर्शनका क्रममा तोडफोड, लुटपाट र आगजनीबाट खण्डहर जस्तै बनेको सिंहदरबारलाई पुरानै चमक दिलाउन धमाधम मर्मतसम्भार र रङरोगन गरिएको छ। जेनजी प्रदर्शनपछि सुनसान र खण्डहर जस्तै बनेको राजनीतिक र प्रशासनिक केन्द्र सिंहदरबारमा मर्मत र रङरोगनले चहलपहल बढेको छ।आगोले जलेका संरचना र धुवाँले कालो बनेका मन्त्रालयका भित्तामा पानीले पखाली रङरोगन सुरु गरिएको छ। साथै सिंहदरबारभित्र जलेर झ्याल, ढोका र फर्निचर मर्मत पनि सँगसँगै चलेको छ। आगजनीमा परी क्षतिग्रस्त करिब एक हजार सवारी साधन पन्छ्याउने र व्यवस्थापन पनि सोही गतिमा चलेको देखिन्छ।मर्मत र रङरोगनका लागि केही श्रमिक खट कस्दै गरेका छन्भने कोही रङ लगाउन व्यस्त छन्। तोडफोड भएका झ्यालढोका मर्मतसम्भार गर्ने, टेबुल, कुर्सी, सोफालगायतका फर्निचर जलेर खरानी भएकाले ती फोहर हटाउन श्रमिकहरू तल्लीन भएको देखिन्छ। जेनजी प्रदर्शनपछि उत्पन्न विषम परिस्थितिमा प्रधानमन्त्री सुशीला कार्की नेतृत्वको वर्तमान सरकारले सिंहदरबारको मर्मतसम्भार र पुनःनिर्माणलाई प्राथमिकता दिँदै काम अगाडि बढाउने निर्णयबमोजिम सो कार्य अघि बढाइएको हो। अर्थमन्त्री रामेश्वरप्रसाद खनालले पदभार ग्रहणका क्रममा जेनजी प्रदर्शनका क्रममा  सिंहदरबारमा ठुलो क्षति पुगेको उल्लेख गर्दै चाँडो भग्नावशेष हटाई भित्तामा रङरोगन गरिने बताउनुभएको थियो। “सिंहदरबारका कालो लागेको भित्ता रङरोगन गर्छौं, हामी विनाशबाट चाँडै उठ्यौँ है भनेर सन्देश दिन जरुरी छ”, उहाँले भन्नुभयो, “तत्कालै मर्मतसम्भार र पुनःनिर्माण गरी केही महिनाभित्रै उठ्याैँ भन्ने सन्देश दिन्छौँ।”प्रदर्शनका क्रममा कार्यालय क्षतिग्रस्त भए पनि शिक्षा तथा विज्ञान प्रविधि मन्त्रालयका कर्मचारी गत भदौ २८ गते बिदाका दिन पनि कार्यालय आई सरसफाइ र मर्मतमा जुटेका थिए। हाल पूर्णरूपमा क्षतिग्रस्त भएका मन्त्रालयका कर्मचारी ‘रोस्टर’ बनाएर हाजिरी गर्ने र सरसफाइमा जुट्दै आएका छन्।सङ्घीय सचिवालय, निर्माण तथा व्यवस्थापन कार्यालयका सुपरिटेन्डेन्ट इन्जिनियर चक्रवर्ती कण्ठले विशेष परिस्थिति भएकाले आवश्यक कर्मचारी खटाइ काम सुरु गरिएको बताउनुभयो। “अर्थ र ऊर्जा, जलस्रोत तथा सिँचाइ मन्त्रालयले रङरोगनको काम आफै सुरु गरे पनि बाँकी मन्त्रालय र कार्यालयको काम हामीले अगाडि बढाएका छौँ, जतिसक्दो छिटो काम सम्पन्न गर्ने लक्ष्यका साथ रङरोगन भइरहेको छ”, उहाँले भन्नुभयो।  जेनजीको प्रदर्शनका क्रममा गत भदौ २४  सिंहदरबार परिसरमा रहेका प्रधानमन्त्री तथा मन्त्रिपरिषद्को कार्यालय, गृह, सङ्घीय मामिला तथा सामान्य प्रशासन, कृषि तथा  पशुपक्षी, भौतिक पूर्वाधार तथा यातायात व्यवस्था, शिक्षा तथा विज्ञान प्रविधि, ऊर्जा, जलस्रोत तथा सिँचाइ, सहरी विकास  र अर्थ  मन्त्रालयमा आगजनीबाट क्षति पुगेको थियो। प्रदर्शनकारीले नेपाली कांग्रेस, नेपाल कम्युनिस्ट पार्टी (एमाले), राष्ट्रिय प्रजातन्त्र पार्टी, राष्ट्रिय स्वतन्त्र पार्टीलगायतका संसदीय दलका कार्यालयमा आगजनी र तोडफोड गरेका थिए। आगजनीबाट क्षतिग्रस्त भएका मन्त्रालयमा आज बिदाका दिनमा पनि मर्मतसम्भार र रङरोगन भइरहेको देखिन्छ। रङरोगनमा खटिएका श्रमिकहरु बाँसको खट बनाई, डोरीमा झुन्डिएर धमाधम काम गरिरहेका छन्। प्रदर्शनकारीले ध्वस्त तुल्याएका गृह र स्वास्थ्य तथा जनसङ्ख्या मन्त्रालयको हकमा भने ठुलो क्षति पुगेकाले सामान्य मर्मत र रङरोगनले नपुग्ने भएपछि पुनःनिर्माण गरिने भएको छ। मन्त्रालय क्षेत्रका पार्किङस्थलमा जलेर नष्ट भएका चारपाङ्ग्रे र दुई पाङ्ग्रे सवारी साधन जलेर असरल्ल बनेका सवारीको व्यवस्थापन पनि चलिरहेको छ। जेनजी प्रदर्शनका क्रममा सिंहदरबारभित्र रहेका रक्षा, कानुन तथा संसदीय मामिला, पर्यटन तथा नागरिक उड्डयन, वन तथा वातावरण, सञ्चार तथा सूचना प्रविधि, सहरी विकास, परराष्ट्र, श्रम तथा यातायात, उद्योग वाणिज्य तथा आपूर्ति, महिला, बालबालिका तथा ज्येष्ठ नागरिकलगायतका मन्त्रालयमा सामान्य क्षति पुगेको छ। साथै नेपाल टेलिभिजन, रेडियो नेपाल र राष्ट्रिय योजना आयोग अराजक समूहबाट बचेका छन्।",
      "link": "https://gorkhapatraonline.com/news/172578",
      "image": "https://gorkhapatraonline.com/storage/media/304462/conversions/HariramBhetuwal-original-thumb.jpg"
    },
    {
      "slug": "172569",
      "title": "खर्वाङ बजारमा सुरक्षा समन्वय समिति",
      "timestamp": 1758326400000,
      "source": "gp",
      "content": "देशको पछिल्लो परिस्थिीत तथा चाडपर्वको समयमा सुरक्षा खतरा बढ्न सक्ने भन्दै पश्चिम बागलुङको बडिगाड गाउँपालिकाको प्रमुख व्यापारिक केन्द्रि खर्वाङ बजारबासीले बजार सुरक्षा समन्वय समिति गठन गरेका छन् ।",
      "longContent": "रामकृष्ण बोहराबागलुङ, असोज ४ गते । देशको पछिल्लो परिस्थिीत तथा चाडपर्वको समयमा सुरक्षा खतरा बढ्न सक्ने भन्दै पश्चिम बागलुङको बडिगाड गाउँपालिकाको प्रमुख व्यापारिक केन्द्र खर्वाङ बजारवासीले बजार सुरक्षा समन्वय समिति गठन गरेका छन् । उद्योगी व्यवसायीको आह्वान तथा वडा कार्यालयको समन्वयमा भएको भेलाले बलबहादुर पुन संयोजक र टङ्क भुजेल सहसंयोजक रहेको ११ सदस्यीय सुरक्षा समन्वय समितिको गठन गरेको हो । भेलाले बजार क्षेत्रमा जडान गरिएका सिसी क्यामेराले काम नगरेकाले तत्काल मर्मतका लागि वडामार्फत पालिकामा अनुरोध गरेको छ । भेलाले बजार क्षेत्रका होटलहरू राति ९ बजे तथा पसलहरू ८ बजे बन्द गर्नुपर्ने, मदिरा तथा सूर्तिजन्य सामग्रीको बेचबिखन गर्दा अनिवार्य कानुनको पालना गर्नुपर्ने र सार्वजनिक स्थल, सडक, होटल लगायतका ठाउँमा धुम्रपान बढेकोले कानुन विपरित भेटिएको खण्डमा नियन्त्रणमा लिई प्रहरी कार्यालयलाई बुझाउने निर्णय गरेको छ ।  खर्वाङ प्रहरी चौकीको उपस्थितिमा भएको भेलाले चौकीमा दरबन्दी अनुसार सुरक्षाकर्मी नभएकाले दरबन्दी अनुसारकै जनशक्ति व्यवस्थापनका लागि वडा हुँदै पालिकामार्फत सम्बन्धित क्षेत्रमा ध्यानाकर्षण गराउने निर्णय भएको वडाध्यक्ष ढालप्रसाद शेरचनले जानकारी दिनुभयो । भेलामा उद्योग वाणिज्य सङ्घ बडिगाडका अध्यक्ष खगिश्वर अर्यालले चाडपर्वमा हुने चोरीका घटना रोक्न नागरिक सचेत हुनुपर्ने बताउनुभएको थियो ।",
      "link": "https://gorkhapatraonline.com/news/172569",
      "image": "https://gorkhapatraonline.com/storage/media/304433/conversions/Security-Coordination-Committee-Photo-original-thumb.jpg"
    },
    {
      "slug": "172486",
      "title": "नयाँ जनादेशले आगामी बाटो तय गर्ने छ",
      "timestamp": 1758326400000,
      "source": "gp",
      "content": "संविधान दिवस (राष्ट्रिय दिवस), २०८२ को उपलक्ष्यमा स्वदेश तथा विदेशमा रहनुभएका नेपाली दाजुभाइ तथा दिदीबहिनीहरूमा हार्दिक मङ्गलमय शुभकामना !  आज",
      "longContent": "संविधान दिवस (राष्ट्रिय दिवस), २०८२ को उपलक्ष्यमा स्वदेश तथा विदेशमा रहनुभएका नेपाली दाजुभाइ तथा दिदीबहिनीहरूमा हार्दिक मङ्गलमय शुभकामना !आज १० औँ संविधान दिवस मनाइँदै गर्दा, म सबैभन्दा पहिले लोकतन्त्रका लागि आफ्नो जीवन उत्सर्ग गर्ने ज्ञात अज्ञात सहिदहरूका साथै यही भदौ २३ र २४ गते युवापुस्ताद्वारा गरिएको प्रदर्शनमा जीवन गुमाउनुहुने युवासहित सबैप्रति भावपूर्ण श्रद्धाञ्जली अर्पण गर्दछु । उहाँहरूका परिवारप्रति गहिरो समवेदना व्यक्त गर्न चाहन्छु साथै घाइते भएकाहरूको शीघ्र स्वास्थ्यलाभको कामना गर्दछु । प्रदर्शनका क्रममा सार्वजानिक एवं निजी सम्पत्ति, औद्योगिक एवं व्यापारिक प्रतिष्ठान तथा राष्ट्रिय सम्पदामाथि हुन गएको अकल्पनीय विध्वंस र क्षतिप्रति गहिरो दुःख व्यक्त गर्दछु ।यी दुई दिनमा मुलुकले अकल्पनीय मानवीय र भौतिक क्षति बेहोरेको छ । छोराछोरीको एउटा अभिभावकका रूपमा म जीवन गुमाउने ती युवाहरूका बुवाआमाको पीडा अनुभव गर्न सक्छु र त्यस व्रmममा भएको राष्ट्रको अपार जनधनको क्षतिको पनि अनुमान गर्दछु । राष्ट्रको अभिभावकका रूपमा मुलुकले ती कर्णधार युवाहरू गुमाउँदाको क्षति अनुभूत गर्न सक्छु । आज संविधान दिवसका दिन म ती सारा युवाको जागरुकता र सदिच्छा स्मरण गर्न चाहन्छु, जो मुलुकमा थिति बसोस् र राष्ट्रको भविष्य उज्ज्वल होस् भनेर भदौ २३ गते सडकमा आएका थिए ।हरेक पुस्ताको सहभागिताले लोकतन्त्र बलियो हुँदै जान्छ भन्ने मेरो दृढ विश्वास छ । म आफैैँ पनि १७ वर्षको कलिलो उमेरमा २०१७ सालमा प्रजातन्त्रका लागि राजनीतिमा होमिएको थिएँ । परिस्थितिले मलाई भदौ २४ गतेपछि उत्पन्न राजनीतिक अप्ठ्यारो र रिक्तता समाल्ने ठाउँमा ल्याएर राखेको छ । र सबैको सुझबुझ, समन्वय र सहयोगका कारण हामीले यो असहज परिस्थितिलाई समालेका छौँ । लोकतन्त्र र संविधानको भावना, नवपुस्ताको परिवर्तनको सपना र जनचाहना अनुसार तत्कालीन समयमा जेजति गर्न सकिन्थ्यो, हामी सबैले मिलेर गरेका छौँ । मुलुक फेरि एक पटक नयाँ सपनाका साथ परिवर्तनको नवमार्गमा प्रवेश गरेको छ । नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्ने छ भन्ने मेरो दृढ विश्वास छ । अहिले बनेको अन्तरिम सरकारले राष्ट्रिय क्षतिको पुनर्निर्माण गर्दै छ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्ने छ । यो नै सबै नेपालीको अहिलेको मुख्य कार्यभार हो । प्रतिनिधि सभाबाट मन्त्रीपरिषद् गठन गर्ने कुनै उपाय नभएपछि आमसहमतिले यो कदम चालिएको कुरा सबैले बुझाँै र छ महिनाभित्र प्रतिनिधि सभा ल्याउने चुनाव सम्पन्न गर्न सबै लागौँ । यो घडीमा म सबै राजनीतिक दल, मुलुकको प्रशासन तथा व्यवस्थापनमा आबद्ध निकाय, बौद्धिक समुदाय र नागरिकहरूलाई असहमति र द्वन्द्व होइन पूर्वाग्रहरहित भएर समन्वय र सहकार्यसाथ निर्वाचनको सफलताका लागि व्रिmयाशील हुन आह्वान गर्दछु ।यो संविधानले नेपाली जनतालाई सर्वभौसत्ता र स्वतन्त्रता दिएको छ । सबै जात, धर्म र सम्प्रदायका जनतालाई समान हक दिएको छ र समन्वय कायम गरी उन्नति गर्ने अवसर दिएको छ । हामी संवैधानिक विकासको इतिहासमै सबैभन्दा बलियो र सार्वभौम भएका छौँ । यो हामीले प्राप्त गरेको युगीन उपलब्धि हो । त्यसैले सबैले यसको रक्षा गरौँ ।आजको सन्दर्भमा सुशासन, बेथितिको अन्त्य, रोजगारी सिर्जना, वातावरणीय दिगोपन र सामाजिक न्यायलाई प्राथमिकतामा राख्न सके मात्र संविधानले परिकल्पना गरेको समतामूलक र समृद्ध नेपाल सम्भव छ । जेनजी पुस्ताले अहिले मागेको भ्रष्टाचार र बेथितिको अन्त्य होस् भन्ने कुरालाई सबैले मनन गरौँ र सुध्रिएर अघि बढ्ने अठोट गरौँ । हामी सबैलाई थाहा छ, हाम्रो संस्कृति, प्रकृति र भौगोलिक विविधताले आफैँमा असीमित सम्भावना बोकेको छ । यी सम्भावनालाई न्यायोचित ढङ्गले उपयोग गर्न सके आमनेपालीको जीवनस्तरमा रूपान्तरण ल्याउन सकिन्छ । त्यसका लागि हाम्रो संविधानले सदैव मार्गदर्शन गर्दछ । सबैलाई थाहा छ कि हाम्रो संविधानले लोकतन्त्रमा आधारित समाजवादउन्मुख अर्थतन्त्रको लक्ष्य लिएको छ । यो लक्ष्यका लागि राज्यबाट प्राप्त हुने सेवा सुविधा र अवसरमा समान पहुँच कायम गर्नु, सामाजिक सुरक्षा सुनिश्चित गर्नु र समावेशी विकासलाई गति दिनु आजको मुख्य आवश्यकता हो ।आजको दिनले हामी सबैलाई लोकतान्त्रिक मूल्य र संविधानको मर्मलाई व्यवहारमा उतार्ने पुनः प्रेरणा प्रदान गरोस् भन्ने शुभेच्छा व्यक्त गर्दछु ।  राजनीतिक दल, सरकार, राज्यका निकाय र आमनागरिक सबै मिलेर हाम्रो संविधानलाई अझ जीवन्त, न्यायपूर्ण र भविष्यमुखी बनाउँदै नेपाली नागरिकले परिवर्तनका आन्दोलनमा देखेका सपनाहरू पूरा गर्ने नयाँ आशा, अपेक्षा र विश्वाससहितको गौरवमय यात्रामा अघि बढ्न सकौँ भन्ने शुभकामना पनि दिन चाहन्छु र यस कठिन परिस्थितिमा हाम्रा सबै मित्रराष्ट्रको निरन्तर सहयोग तथा सद्भावको अपेक्षा पनि गर्दछु ।आज हामी सङ्कल्प गरौँ, हामी लोकतन्त्रप्रति प्रतिबद्ध रहने छौँ, नागरिकलाई केन्द्रमा राखेर अगाडि बढ्ने छौँ, हामी सुशासनप्रति प्रतिबद्ध रहने छौँ र राजनीति, राज्य र राजकाजलाई नैतिकता, निष्ठा तथा मूल्यमान्यताको सीमाभित्र आबद्ध गर्ने छौँ । अन्त्यमा मुलुकमा स्थायी शान्ति र समुन्नतिका लागि सबैले देश र जनताप्रति इमानदार भएर नैतिकता, निष्ठा र सदाचार अँगालौँ ।जय नेपाल !(राष्ट्रपति रामचन्द्र पौडेलले संविधान दिवस (राष्ट्रिय दिवस) २०८२ का अवसरमा राष्ट्रपति कार्यालयमा आयोजित विशेष समारोहमा गर्नुभएको सम्बोधनको सम्पादित अंश ।)",
      "link": "https://gorkhapatraonline.com/news/172486",
      "image": "https://gorkhapatraonline.com/storage/media/304308/conversions/president-Ram-chandra-poudel-original-thumb.jpg"
    },
    {
      "slug": "172485",
      "title": "‘निर्वाचन नै मुख्य कार्यभार’",
      "timestamp": 1758326400000,
      "source": "gp",
      "content": "राष्ट्रपति रामचन्द्र पौडेलले छ महिनाभित्र प्रतिनिधि सभाको चुनाव सम्पन्न गर्ने कार्यमा सहयोग गर्न सरोकारवाला सबैलाई आह्वान गर्नुभएको छ । संविधान दिवस (राष्ट्रिय दिवस) २०८२ का अवसरमा राष्ट्रपति का",
      "longContent": "गोरखापत्र समाचारदाता काठमाडौँ, असोज ४ गते । राष्ट्रपति रामचन्द्र पौडेलले छ महिनाभित्र प्रतिनिधि सभाको चुनाव सम्पन्न गर्ने कार्यमा सहयोग गर्न सरोकारवाला सबैलाई आह्वान गर्नुभएको छ । संविधान दिवस (राष्ट्रिय दिवस) २०८२ का अवसरमा राष्ट्रपति कार्यालयमा शुक्रबार आयोजित विशेष समारोहलाई सम्बोधन गर्दै राष्ट्रपति पौडेलले यस्तो बताउनुभएको हो । अघिल्लो प्रतिनिधि सभा विघटन भएसँगै सरकारले आगामी फागुन २१ गते प्रतिनिधि सभाको निर्वाचन गर्ने निर्णय गरिसकेको छ । प्रतिनिधि सभाबाट मन्त्रीपरिषद् गठन गर्ने कुनै उपाय नभएपछि आमसहमतिले सङ्कटबाट निकास दिएको सो अवसरमा राष्ट्रपति पौडेलले बताउनुभयो । सबै राजनीतिक दल, मुलुकको प्रशासन तथा व्यवस्थापनमा आबद्ध निकाय, बौद्धिक समुदाय र नागरिकहरूलाई असहमति र द्वन्द्व छोडेर पूर्वाग्रहरहित भएर समन्वय र सहकार्यसाथ निर्वाचन सफलताका लागि व्रिmयाशील हुन राष्ट्रपति पौडेलले आह्वान गर्नुभयो । “यो संविधानले नेपाली जनतालाई सार्वभौसत्ता र स्वतन्त्रता दिएको छ । सबै जात, धर्म र सम्प्रदायका जनतालाई समान हक दिएको छ । र, समन्वय कायम गरी उन्नति गर्ने अवसर दिएको छ,” उहाँले भन्नुभयो, “हामी संवैधानिक विकासको इतिहासमै सबैभन्दा बलियो र सार्वभौम भएका छौँ । यो हामीले प्राप्त गरेको युगीन उपलब्धि हो । त्यसैले सबैले यसको रक्षा गरौँ ।”राष्ट्रपति पौडेलले हरेक पुस्ताको सहभागिताले लोकतन्त्र बलियो हुँदै जान्छ भन्नेमा आफ्नो दृढ विश्वास रहेको उल्लेख गर्दै आफैँ पनि १७ वर्षको कलिलो उमेरमा २०१७ सालमा प्रजातन्त्रका लागि राजनीतिमा होमिएको स्मरण गर्नुभयो । उहाँले भन्नुभयो, “परिस्थितिले मलाई भदौ २४ गतेपछि उत्पन्न राजनीतिक अप्ठ्यारो र रिक्तता सम्हाल्ने ठाउँमा ल्याएर राखेको छ र सबैको सुझबुझ, समन्वय र सहयोगका कारण हामीले यो असहज परिस्थितिलाई सम्हालेका छौँ ।”राष्ट्रपति पौडेलले संविधान दिवसका अवसरमा सबैले लोकतन्त्रप्रति प्रतिबद्ध, नागरिकलाई केन्द्रमा राखेर अगाडि बढ्ने छौँ, सुशासनप्रति प्रतिबद्ध रहने छौँ र राजनीति, राज्य र राजकाजलाई नैतिकता, निष्ठा तथा मूल्यमान्यताको सीमाभित्र आबद्ध गर्ने छौँ भनी सङ्कल्प गर्न आह्वान गर्नुभयो । उहाँले भन्नुभयो, “राजनीतिक दल, सरकार, राज्यका निकाय र आमनागरिक सबै मिलेर हाम्रो संविधानलाई अझ जीवन्त, न्यायपूर्ण र भविष्यमुखी बनाउँदै नेपाली नागरिकले परिवर्तनका आन्दोलनमा देखेका सपनाहरू पूरा गर्ने नयाँ आशा, अपेक्षा र विश्वाससहितको गौरवमय यात्रामा अघि बढ्न सकौँ भन्ने शुभकामना पनि दिन चाहन्छु ।” अहिलेको परिस्थितिमा सबै मित्रराष्ट्रहरूको निरन्तर सहयोग तथा सद्भावको अपेक्षा गरेको पनि सो अवसरमा राष्ट्रपति पौडेलले बताउनुभयो । लोकतन्त्र र संविधानको भावना, नवपुस्ताको परिवर्तनको सपना र जनचाहना अनुसार तत्कालीन समयमा जे जति गर्न सकिन्थ्यो, त्यो सबैले मिलेर गरेको उल्लेख गर्दै मुलुक फेरि एक पटक नयाँ सपनाका साथ परिवर्तनको नवमार्गमा प्रवेश गरेको राष्ट्रपति पौडेलले बताउनुभयो । उहाँले भन्नुभयो, “नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्ने छ भन्ने मेरो दृढ विश्वास छ ।”अहिले बनेको अन्तरिम सरकारले राष्ट्रिय क्षतिको पुनर्निर्माण गर्दै छ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्ने मुख्य कार्यभार रहेको पौडेलले बताउनुभयो । दुई दिनको विरोध प्रदर्शनमा मुलुकले अकल्पनीय मानवीय र भौतिक क्षति बेहोरेको उल्लेख गर्दै राष्ट्रपति पौडेलले भन्नुभयो, “छोराछोरीको एउटा अभिभावकका रूपमा म जीवन गुमाउने ती युवाका बुवाआमाको पीडा अनुभव गर्न सक्छु र त्यस व्रmममा भएको राष्ट्रको अपार जनधनको क्षतिको पनि अनुमान गर्दछु ।”कार्यव्रmममा उपराष्ट्रपति रामसहायप्रसाद यादव, प्रधानमन्त्री सुशीला कार्की, प्रधान न्यायाधीश प्रकाशमान सिंह राउत, सभामुख देवराज घिमिरे, राष्ट्रिय सभाका अध्यक्ष नारायणप्रसाद दाहाललगायत पूर्वराष्ट्रपतिहरू, पूर्वप्रधानमन्त्रीहरू, विभिन्न संवैधानिक निकायका पदाधिकारीहरू, राजनीतिक दलका नेता तथा प्रशासनिक नेतृत्वको उपस्थिति थियो ।",
      "link": "https://gorkhapatraonline.com/news/172485",
      "image": "https://gorkhapatraonline.com/storage/media/304307/conversions/Untitled-1-original-thumb.jpg"
    },
    {
      "slug": "172482",
      "title": "नेपालगन्ज म्याराथन र यति एयरलायन्सबिच सहकार्य",
      "timestamp": 1758240000000,
      "source": "gp",
      "content": "एक दशकदेखि निरन्तर सञ्चालन हुँदैआएको धारा नेपालगन्ज म्याराथन र नेपालको अग्रणी विमान कम्पनी यति एयरलाइन्सबिच सहकार्य हुने भएको छ । आगामी मंसिर ६ गते शनिवार हुने ११ औं संस्करणको धारा नेपालगन्ज म्याराथन र यसका अन्य भगिनी इभेन्टहरुमा यति एयरलाइन्सले सघाउनेगरी सम्झौता भएको हो ।",
      "longContent": "कमल खत्रीधम्बोझी, असोज ३ गते । एक दशकदेखि निरन्तर सञ्चालन हुँदैआएको धारा नेपालगन्ज म्याराथन र नेपालको अग्रणी विमान कम्पनी यति एयरलाइन्सबिच सहकार्य हुने भएको छ । आगामी मंसिर ६ गते शनिवार हुने ११ औं संस्करणको धारा नेपालगन्ज म्याराथन र यसका अन्य भगिनी इभेन्टहरुमा यति एयरलाइन्सले सघाउनेगरी सम्झौता भएको हो । यति एयरलाइन्सका बिजनेस डेभलपमेन्ट अफिसर युवराज बिष्ट र धारा नेपालगन्ज म्याराथनका प्रोगाम म्यानेजर कपिल थापाले सम्झौतापत्र आदानप्रदान गर्नुभयो । यो सम्झौतासँगै यति एयरलाइन्स धारा नेपालगन्ज म्याराथनको अफिसियल एयरलाइन्स पार्टनर हुनेछ । वल्र्ड रनिङको साझा संस्था एसोसियसन अफ इन्टरनेसनल म्याराथन एण्ड डिस्टेन्स रेस (एम्स) को पूर्णकालीन सदस्य धारा नेपालगन्ज म्याराथनका विजेता एवं शीर्ष नेपाली धावकलाई विश्वकै शीर्ष म्याराथनमा सहभागिताको अवसर प्रदान गर्ने वातावरण बनाउँदै अगाडि बढेको एम्सका नेपाल प्रतिनिधि एवं धारा नेपालगन्ज म्याराथनका संस्थापक टीएस ठकुरीले बताउनुभयो । नेपालगन्ज म्याराथनले इभेन्टको दायरा फराकिलो बनाउन र सबैलाई अपनत्व भाव जगाउन फरक फरक संस्थासँग सहकार्य गर्दै अघि बढेको छ । यसअघि थाइल्याण्डमा हुने विश्वस्तरीय बाङ्सेन रनिङ सिरिजमा धावक, पदाधिकारी तथा सदस्यहरुका लागि अनुभव बटुल्ने र क्षमता अभिवृद्धि गर्ने अवसर दिन सम्झौता गरेको छ । यसले बर्षेनी दर्जनौं धावक तथा म्याराथनको उत्थानमा अहोरात्र खटिने व्यक्तिहरुलाई अवसरको ढोका खोलिदिएको छ । अन्य स्वदेशी तथा विदेशी संघ संस्था, म्याराथन आयोजक, व्यापारिक घराना, खेलकुद सामग्री उत्पादक तथा वितरक कम्पनीहरुसँग सहकार्य गर्दै अघि बढ्ने तयारी रहेको धारा नेपालगन्ज म्याराथनका संस्थापक टीएस ठकुरीले बताउनुभयो । नेपालगन्ज कनक्लेवका लागि विभिन्न पेशागत एवं व्यावसायिक संघ संस्थासँग सहकार्य गर्ने तयारी भएको बताइएको छ ।",
      "link": "https://gorkhapatraonline.com/news/172482",
      "image": "https://gorkhapatraonline.com/storage/media/304304/conversions/npj-original-thumb.jpg"
    },
    {
      "slug": "172481",
      "title": "१२ कोठे घरमा आगलागी, लाखौंको क्षति",
      "timestamp": 1758240000000,
      "source": "gp",
      "content": "जुम्लाको तातोपानी गाउँपालिका –५ लाम्राका कमल सार्कीको घरमा शुक्रबार आगलागी भएको छ । टिनले छाएको १२ कोठे कच्ची घरको पहिलो तलाबाट आगो  लागेको स्थानीयको भनाइ छ ।",
      "longContent": "नौरते नेपाली सिँजा (जुम्ला), असोज ३ गते । जुम्लाको तातोपानी गाउँपालिका –५ लाम्राका कमल सार्कीको घरमा शुक्रबार आगलागी भएको छ । टिनले छाएको १२ कोठे कच्ची घरको पहिलो तलाबाट आगो  लागेको स्थानीयको भनाइ छ । आगो नियन्त्रणका लागि जिल्ला प्रहरी कार्यालय जुम्लाबाट प्रहरी हवल्दार रामप्रसाद बजगाईको नेतृत्वमा चार जनाको टोली खटाइएको छ । यस्तै, कर्णाली विपद् व्यवस्थापन गुल्म जुम्लाबाट प्रहरी निरीक्षक प्रकाश हमालको कमाण्डमा १४ जनाको अतिरिक्त टोली परिचालन गरिएको प्रहरीले जनाएको छ ।सशस्त्र प्रहरी बल नम्बर ३३ गुल्म, जुम्लाको टोली समेत उद्धार तथा आगो निभाउने कार्यमा सक्रिय रूपमा संलग्न भएको छ । स्थानीयवासी, नेपाल प्रहरी र सशस्त्र प्रहरीको संयुक्त प्रयासमा आगो नियन्त्रणको प्रयास भइरहेको छ । आगलागिबाट भएको क्षतिको विस्तृत विवरण भने संकलन भइ नसकेको जिल्ला प्रहरी कार्यालय जुम्लाले जनाएको छ ।",
      "link": "https://gorkhapatraonline.com/news/172481",
      "image": "https://gorkhapatraonline.com/storage/media/304301/conversions/aagolagi1-original-thumb.jpg"
    },
    {
      "slug": "172471",
      "title": "चुनाव सम्पन्न गर्न राष्ट्रपति पौडेलको आग्रह",
      "timestamp": 1758240000000,
      "source": "gp",
      "content": "राष्ट्रपति रामचन्द्र पौडेलले प्रतिनिधिसभाबाट मन्त्रिपरिषद् गठन गर्ने कुनै उपाय नभएपछि आम सहमतिले संकटबाट निकास दिएको कुरा सबैले बुझेर ६ महिनाभित्र प्रतिनिधिसभा ल्याउने चुनाव सम्पन्न गर्न सबैलाई आह्वान गर्नुभएको छ।",
      "longContent": "काठमाडौँ, असोज ३ गते। राष्ट्रपति रामचन्द्र पौडेलले प्रतिनिधिसभाबाट मन्त्रिपरिषद् गठन गर्ने कुनै उपाय नभएपछि आम सहमतिले संकटबाट निकास दिएको कुरा सबैले बुझेर ६ महिनाभित्र प्रतिनिधिसभा ल्याउने चुनाव सम्पन्न गर्न सबैलाई आह्वान गर्नुभएको छ। संविधान दिवस (राष्ट्रिय दिवस) २०८२ का अवसरमा राष्ट्रपति कार्यालयमा आयोजित विशेष समारोहलाई सम्बोधन गर्दै उहाँले यो घडीमा सबै राजनीतिक दल, मुलुकको प्रशासन तथा व्यवस्थापनमा आबद्ध निकाय बौद्धिक समुदाय र नागरिकलाई असहमति र द्वन्द्व छोडेर पूर्वाग्रहरहित भएर समन्वय र सहकार्यसाथ निर्वाचनको सफलताका लागि क्रियाशील हुन आह्वान गर्नुभयो।राष्ट्रपति पौडेलले भन्नुभयो, ‘यो संविधानले नेपाली जनतालाई सर्वभौसत्ता र स्वतन्त्रता दिएको छ। सबै जात, धर्म र सम्प्रदायका जनतालाई समान हक दिएको छ। समन्वय कायम गरी उन्नति गर्ने अवसर दिएको छ। हामी संवैधानिक विकासको इतिहासमै सबैभन्दा बलियो र सार्वभौम भएका छौँ। यो हामीले प्राप्त गरेको युगीन उपलब्धि हो। त्यसैले सबैले यसको रक्षा गरौं।’राष्ट्रपति पौडेलले हरेक पुस्ताको सहभागिताले लोकतन्त्र बलियो हुँदै जान्छ भन्ने आफ्नो दृढ विश्वास रहेको उल्लेख गर्दै आफैँ पनि १७ वर्षको कलिलो उमेरमा २०१७ सालमा प्रजातन्त्रका लागि राजनीतिमा होमिएको स्मरण गर्नुभयो। उहाँले भन्नुभयो– ‘परिस्थितिले मलाई भदौ २४ गतेपछि उत्पन्न राजनीतिक अप्ठ्यारो र रिक्तता सम्हाल्ने ठाउँमा ल्याएर राखेको छ। सबैको सुझबुझ, समन्वय र सहयोगका कारण हामीले यो असहज परिस्थितिलाई सम्हालेका छौँ।’राष्ट्रपति पौडेलले हामी लोकतन्त्रप्रति प्रतिबद्ध रहनेछौँ, नागरिकलाई केन्द्रमा राखेर अगाडि बढ्नेछौँ, सुशासनप्रति प्रतिबद्ध रहनेछौँ र राजनीति, राज्य र राजकाजलाई नैतिकता, निष्ठा तथा मूल्यमान्यताको सीमाभित्र आबद्ध गर्नेछौँ भनी संविधान दिवसको दिनमा सबैलाई सङ्कल्प गर्न आह्वान गर्नुभयो। उहाँले भन्नुभयो – ‘राजनीतिक दल, सरकार, राज्यका निकाय र आमनागरिक सबै मिलेर हाम्रो संविधानलाई अझ जीवन्त, न्यायपूर्ण र भविष्यमुखी बनाउँदै नेपाली नागरिकले परिवर्तनका आन्दोलमा देखेका सपना पूरा गर्ने नयाँ आशा, अपेक्षा र विश्वाससहितको गौरवमय यात्रामा अघि बढ्न सकौँ भन्ने शुभकामना दिन चाहन्छु। यस कठिन परिस्थितिमा हाम्रा सबै मित्र राष्ट्रहरूको निरन्तर सहयोग तथा सद्भावको अपेक्षा पनि गर्दछु।’राष्ट्रपति पौडेलले लोकतन्त्र र संविधानको भावना, नवपुस्ताको परिवर्तनको सपना र जनचाहनाअनुसार तत्कालीन समयमा जेजति गर्न सकिन्थ्यो त्यो सबैले मिलेर गरेको उल्लेख गर्दै मुलुक फेरि एक पटक नयाँ सपनाका साथ परिवर्तनको नवमार्गमा प्रवेश गरेको बताउनुभयो। उहाँले भन्नुभयो – ‘नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्नेछ भन्ने मेरो दृढ विश्वास छ। अहिले बनेको अन्तरिम सरकारले राष्ट्रिय क्षतिको पुनःनिर्माण गर्दै ६ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्नेछ। यो नै सबै नेपालीको अहिलेको मुख्य कार्यभार हो।’राष्ट्रपति पौडेलले दुई दिनको विरोध प्रर्दशनमा मुलुकले अकल्पनीय मानवीय र भौतिक क्षति व्यहोरेको उल्लेख गर्दै भन्नुभयो, ‘छोराछोरीको एउटा अभिभावकका रूपमा म जीवन गुमाउने ती युवाका बुवाआमाको पीडा अनुभव गर्न सक्छु र त्यसक्रममा भएको राष्ट्रको अपार जनधनको क्षतिको पनि अनुमान गर्दछु। राष्ट्रको अभिभावकका रूपमा मुलुकले ती कर्णाधार युवा गुमाउँदाको क्षति अनुभूत गर्न सक्छु। आज संविधान दिवसका दिन म युवाको जागरुकता र सदिच्छा स्मरण गर्न चाहन्छु, जो मुलुकमा थिति बसोस् र राष्ट्रको भविष्य उज्ज्वल होस् भनेर भदौ २३ गते सडकमा आएका थिए।’राष्ट्रपति पौडेलले हाम्रो संस्कृति, प्रकृति र भौगोलिक विविधताले आफैँमा असीमित सम्भावना बोकेको उल्लेख गर्दै यी सम्भावनालाई न्यायोचित ढङ्गले उपयोग गर्न सके आमनेपालीको जीवनस्तरमा रूपान्तरण ल्याउन सकिने स्पष्ट पार्नुभयो। उहाँले भन्नुभयो- ‘त्यसका लागि हाम्रो संविधानले सदैव मार्गदर्शन गर्दछ। सबैलाई थाहा छ कि हाम्रो संविधानले लोकतन्त्रमा आधारित समाजवाद उन्मुख अर्थतन्त्रको लक्ष्य लिएको छ। यो लक्ष्यका लागि राज्यबाट प्राप्त हुने सेवासुविधा र अवसरमा समान पहुँच कायम गर्नु, सामाजिक सुरक्षा सुनिश्चित गर्नु र समावेशी विकासलाई गति दिनु आजको मुख्य आवश्यकता हो।’राष्ट्रपति पौडेलले आजको सुशासन, बेथितिको अन्त्य, रोजगारी सिर्जना, वातावरणीय दिगोपन र सामाजिक न्यायलाई प्राथमिकतामा राख्न सके मात्र संविधानले परिकल्पना गरेको समतामूलक र समृद्ध नेपाल सम्भव भएको भन्दै जेन्जी पुस्ताले अहिले मागेको भ्रष्टाचार र बेथितिको अन्त्य होस्  भन्ने कुरालाई सबैले मनन् गर्न र सुध्रिएर अघि बढ्ने अठोट गर्न आग्रह गर्नुभयो।",
      "link": "https://gorkhapatraonline.com/news/172471",
      "image": "https://gorkhapatraonline.com/storage/media/304290/conversions/president-ramchandra-poudel-original-thumb.jpg"
    },
    {
      "slug": "172462",
      "title": "युक्रेनको सीमाको हिरासतमा रहेका दुई नेपालीको उद्धार",
      "timestamp": 1758240000000,
      "source": "gp",
      "content": "रौतहटका जयप्रकाश साह र बागलुङका सन्देश केसीलाई बर्लिनस्थित नेपाली दूतावासको समन्वय एवं सक्रियतामा उद्धार गरी नेपाल फर्काउन लागिएको परराष्ट्र मन्त्रालयले जनाएको छ।",
      "longContent": "काठमाडौँ, असोज ३ गते। युक्रेनको सीमामा हिरासतमा रहेका दुई नेपाली नागरिकको उद्धार गरिएको छ।रौतहटका जयप्रकाश साह र बागलुङका सन्देश केसीलाई बर्लिनस्थित नेपाली दूतावासको समन्वय एवं सक्रियतामा उद्धार गरी नेपाल फर्काउन लागिएको परराष्ट्र मन्त्रालयले जनाएको छ। युक्रेनको सीमासुरक्षा सेवा कार्यालय, गैरआवासीय नेपाली सङ्घ जर्मनीलगायतको सहयोगमा उहाँहरुको उद्धार गरिएको हो।मन्त्रालयले सम्बन्धित मुलुकको कानुनको उल्लङ्घन वा अवज्ञा वा बेवास्ता गर्दा पक्राउ परिने र लामो समय थुनामा बस्नुपर्ने अवस्था आउने एवं ज्यानसमेत जोखिममा पर्नसक्ने उल्लेख गर्दै विदेश यात्रा गर्दा सम्बन्धित मुलुकको अध्यागमनलगायत अन्य कानुनको पूर्ण पालना गर्न आग्रह गरेको छ। मन्त्रालयले यसप्रकार पक्राउ परेकाको उद्धार प्रक्रिया पनि सहज नहुने जनाउँदै विभिन्न प्रकारका प्रलोभन र बहकाउका सम्बन्धमा सचेत हुन तथा यसप्रकारको कुनै पनि कार्यमा संलग्न नहुन सबैलाई अनुरोध गरेको छ। रासस",
      "link": "https://gorkhapatraonline.com/news/172462",
      "image": "https://gorkhapatraonline.com/storage/media/304278/conversions/Ministery_of_foreign_affairs-original-thumb.jpg"
    },
    {
      "slug": "172432",
      "title": "मध्यमेवा जलविद्युत् आयोजनाको मुख्य सुरुङमा ‘ब्रेक थ्रु’",
      "timestamp": 1758240000000,
      "source": "gp",
      "content": "ताप्लेजुङको मिक्वाखोला गाउँपालिका तथा मेरिङ्देन गाउँपालिकामा निर्माणाधीन मध्यमेवा जलविद्युत् आयोजनाको मुख्य सुरुङ निर्माणमा ब्रेक थ्रु भएको छ । मेवा डेभलपर्स लिमिटेडद्वारा प्रबर्धन गरिरहेको ७३.५ मेगावाट क्षमताको मध्यमेवा जलविद्युत आयोजनाको मुख्य सुरुङ्गमा बिहीबार ब्रेक थ्रु भएको हो ।",
      "longContent": "साहारा लिम्बू फुङलिङ, असोज ३ गते । ताप्लेजुङको मिक्वाखोला गाउँपालिका तथा मेरिङ्देन गाउँपालिकामा निर्माणाधीन मध्यमेवा जलविद्युत् आयोजनाको मुख्य सुरुङ निर्माणमा ब्रेक थ्रु भएको छ । मेवा डेभलपर्स लिमिटेडद्वारा प्रवर्धन गरिरहेको ७३.५ मेगावाट क्षमताको मध्यमेवा जलविद्युत् आयोजनाको मुख्य सुरुङमा बिहीबार ब्रेक थ्रु भएको हो । मिक्वाखोला –४ साँबाको फुङफुङ्गे मन्दिरदेखि मिक्वाखोला –३ को लिवाङ पुछार मेवाखोलासम्म रहेको आयोजनाको ५ हजार ८ सय ४३ मिटर लामो हेडरेस टनेल ‘ब्रेक थ्रु’ भएको आयोजनाका प्रमुख व्यवस्थापक सुनिलप्रसाद रेग्मीले जानकारी दिनुभयो । आयोजनाको मुख्य सिभिल संरचना निर्माणसँगै आयोजनाको हाइड्रोमेकानिकल, इलेक्ट्रोमेकानिकल तथा विद्युत् प्रसारण लाइनसम्बन्धी कार्यहरू सम्पन्न हुने अवस्थामा रहेको आयोजनाका प्रमुख रवि मुल्मीले बताउनुभयो । करिब १४ अर्ब रुपियाँ लागत अनुमान गरिएको यस आयोजनाको हेडवर्कस् साँवाको तेम्बामा र विद्युत् गृह लप्सिबोटेमुनि छ । आयोजनाबाट उत्पादित विद्युत् १०.७ किलोमिटर १३२ केभी डबल सर्किट प्रसारण लाइन हुँदै नेपाल विद्युत् प्राधिकरणको ढुङ्गेसाँघु सबस्टेनशनमार्फत राष्ट्रिय प्रसारण लाइनमा समाहित गर्ने योजना छ । त्यसका लागि विद्युत् गृहदेखि प्रसारण लाइनसम्मको दूरीमा करिब ३६ वटा टावर निर्माण कार्य भइरहेको आयोजनाका प्रमुख मुल्मीको भनाइ छ ।",
      "link": "https://gorkhapatraonline.com/news/172432",
      "image": "https://gorkhapatraonline.com/storage/media/304234/conversions/Brack-Thu-original-thumb.jpg"
    }
  ]
}