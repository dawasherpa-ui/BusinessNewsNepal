{
  "date": "2025-02-12T01:32:23.690Z",
  "news": [
    {
      "slug": "142835",
      "title": "किवीका लागि शीतभण्डार",
      "timestamp": 1739318400000,
      "source": "gp",
      "content": "किवी फल भण्डारण गर्न जिल्लामा पहिलो शीतभण्डार निर्माण गरिएको छ । जिल्ला सदरमुकामको अमरगढी नगरपालिका–१, दहमा किवीका लागि शीतभण्डार निर्माण गरिएको हो ।",
      "longContent": "अमरगढी समाचारदाताडडेलधुरा, माघ ३० गते । किवी फल भण्डारण गर्न जिल्लामा पहिलो शीतभण्डार निर्माण गरिएको छ । जिल्ला सदरमुकामको अमरगढी नगरपालिका–१, दहमा किवीका लागि शीतभण्डार निर्माण गरिएको हो । किवीको उत्पादन बढ्दै गएपछि शीतभण्डार निर्माण गरिएको कृषि ज्ञान केन्द्र डडेलधुराका कार्यालय प्रमुख नरेन्द्र पनेरूले जानकारी दिनुभयो । उहाँका अनुसार कृषि ज्ञान केन्द्रको ५० प्रतिशत अनुदानमा पहिलो पटक शीतभण्डार निर्माण गरिएको हो । अमरगढी नगरपालिका–१, भेटादहमा श्री गणेश नमः कृषि फार्मका सञ्चालक गणेशबहादुर ऐरले आफ्नै जमिनमा शीतभण्डार निर्माण गर्नुभएको हो । कृषि ज्ञान केन्द्रको ५० प्रतिशत अनुदान रकम र ५० प्रतिशत रकम आफूले लगानी गरी २० लाख रुपियाँको लागतमा शीतभण्डार निर्माण गरेको उहाँले बताउनुभयो । उहाँका अनुसार दुई सय क्विन्टल क्षमताको शीतभण्डार निर्माण गरिएको छ । हाल शीतभण्डारमा उहाँको मात्रै करिब १५ क्विन्टल किवी भण्डारण गरिएको छ । “किवी उत्पादन गर्दै आएका किसानले किवी भण्डारणका लागि शीतभण्डारको माग राखेका थियौँ,” उहाँले भन्नुभयो, “गत आर्थिक वर्ष २०८०/८१ मा कृषि ज्ञान केन्द्रमा ५० प्रतिशत अनुदानमा शीतभण्डार निर्माणका लागि १० लाख रुपियाँ रकम विनियोजन गरिएको रहेछ । पछि अरू किसानले निर्माणमा चासो राख्नुभएन । बजेट फिर्ता जाने अवस्था आएपछि म एक्लैले शीतभण्डार निर्माण गरे । मेरो मात्रै १० लाख रुपियाँ खर्च भयो ।” गत मङ्सिरदेखि शीतभण्डारमा किवी भण्डार गरिएको उहाँले बताउनुभयो । शीतभण्डारमा भण्डारण गरिएको किवी हाल प्रतिकेजी दुई सय रुपियाँभन्दा बढी मूल्यमा बिक्री भइरहेको उहाँले बताउनुभयो । महाकाली राजमार्गको छेउ दहमा फार्म भएकाले फार्मबाटै किवी बिक्री भइरहेको उहाँको भनाइ छ । डडेलधुरामा हालसम्म छ जना किसानले व्यावसायिक किवी उत्पादन गर्दै आएका छन् । अमरगढी नगरपालिका, आलिताल गाउँपालिका र अजयमेरु गाउँकापालिका किसानले व्यावसायिक खेती गर्दै आएको उहाँले बताउनुभयो । करिब दुई हजार किवीका बिरुवाबाट हाल वार्षिक एक हजार क्विन्टलसम्म किवी उत्पादन हुँदै आएको छ । किवीको उत्पादन बढेसँगै मूल्यमा कमी आएको छ । आठ वर्ष पहिले पहिलो पटक किवी उत्पादन भएको डडेलधुरामा प्रतिकेजी मूल्य पाँच सय रहेकामा हाल प्रतिकेजी दुई सय रुपियाँसम्म छ ।",
      "link": "https://gorkhapatraonline.com/news/142835",
      "image": "https://gorkhapatraonline.com/storage/media/251821/conversions/KIVI-किभि-भण्डारण-गर्न-शित-भण्डार-डडेल्धुरा-original-thumb.jpg"
    },
    {
      "slug": "142834",
      "title": "राखौँ दुई दिन टिक्दैन बेचौँ पाँच रुपियाँ उठ्दैन",
      "timestamp": 1739318400000,
      "source": "gp",
      "content": "नेपाली किसानले उत्पादन गरेका काउली, बन्दा, गोलभेँडालगायतका तरकारीले बजार र मूल्य नपाउँदा उत्पादक किसान मर्कामा छन् । तरकारी उत्पादनमा लाखौँ लगानी गरेर उत्पादन गरेका तरकारीले भाउ नपाउँदा तरकारी उत्पादक किसान मर्कामा परेका हुन् ।",
      "longContent": "काठमाडौँ, माघ ३० गते । नेपाली किसानले उत्पादन गरेका काउली, बन्दा, गोलभेँडालगायतका तरकारीले बजार र मूल्य नपाउँदा उत्पादक किसान मर्कामा छन् । तरकारी उत्पादनमा लाखौँ लगानी गरेर उत्पादन गरेका तरकारीले भाउ नपाउँदा तरकारी उत्पादक किसान मर्कामा परेका हुन् । केही दिनयता किसानले काउलीको मूल्य नपाएपछि बारीमै जोत्न थालेका छन् । गत वर्ष असारमा देशकै ठुलो तरकारी बजारमा व्यापारीले गोलभेँडाको भाउ नपाएको भन्दै ठुलो परिणाम गोलभेँडा सडकमा फ्याँकेर विरोध गरेका थिए । त्यसको दुई महिनापछि बजारमा गोलभेँडा आउने क्रम नै रोकियो । नेपाली उत्पादनको सिजन सकिएपछि भारतीय गोलभेँडा उच्च मूल्यमा उपभोक्ताले किन्न बाध्य भए । ठ्याक्कै त्यही बेला कतिपय नेपाली सस उद्योग बन्द हुने अवस्था आएको भन्दै भारतबाट चर्को मूल्यमा गोलभेँडा आयातसमेत भएको थियो ।यस्तै २०७९ माघमा स्वदेशी तरकारीले उत्पादन अनुसार लागत नपाएको भन्दै चितवनकै किसानले नारायणगढ, पुल्चोक सडकमा गोलभेँडा, काउली, बन्दालगायतका तरकारी फालेर विरोध गरेका थिए । २०७८ मा मकवानपुर, काभ्रे, चितवनलगायत विभिन्न स्थानका किसानले हजारौँ केजी काउली उखेलेर फालेका थिए । यो हेर्दा हरेक वर्ष तरकारी उत्पादक किसानले तरकारी भाउ नपाउने समस्या रहेको देखिन्छ । सोही समस्या यस पटक पनि दोहोरिएको हो । केही दिनदेखि देशका विभिन्न स्थानका किसानले बारीमै काउली फालिरहेका छन् । प्रतिकेजी उत्पादन लागत २० रुपियाँ पर्ने काउली पाँच रुपियाँमा पनि बिक्न छोडेपछि अधिकांश किसानले बारीमै जोतेर पुर्न थालेका छन् । मकवानपुरका तरकारी उत्पादक राजु अधिकारीले सामाजिक सञ्जाल फेसबुकमा स्टाटसमार्फत लाखौँ खर्चेर उत्पादन गरेको काउली र मुलाले भाउ नपाएर बारीमै खेर जाने अवस्था आएको गुनासो गर्नुभएको छ । उहाँले स्टाटसमार्फत भन्नुभएको छ, “तरकारी उत्पादनका लागि ऋण लिएर लगानी गरियो, लागत पनि उठेन, त्यही ऋण तिर्नलाई विदेश भासिनुको विकल्प छैन ।”यो समस्या उहाँको मात्रै होइन अधिकांश किसानले यस्तै समस्या भोग्दै आएका छन् । त्यसो त गत साता भरतपुर–२४ केरुङ ताजा तरकारी तथा फलफूल उत्पादक सहकारी संस्था लिमिटेडका सेयर सदस्य किसानबाट उत्पादित काउलीले बजार मूल्य नै नपाएपछि बारीमै ट्याक्टर लगाएर जोत्न बाध्य भएका थिए । राष्ट्रिय किसान आयोगका सदस्य सूर्यप्रसाद खनालले भारतबाट खुलेआम रूपमा ठुलो परिणाममा तरकारी भित्रिँदा नेपाली किसानले उत्पादन गरेको तरकारीले बजार नपाएर बारीमा पुर्नुपर्ने अवस्था आएको बताउनुभयो । भारतको तरकारीको लागत कम हुने र स्थानीय तरकारीको लागत बढी हुँदा भारतीय तरकारीसँग प्रतिस्पर्धा गर्न नसक्दा नेपाली कृषक मर्कामा परेको उहाँको बताउनुभयो । भारतबाट धेरै तरकारी आएकै कारणले किसान मर्कामा परेको बताउँदै उहाँले भन्नुभयो, “यो समस्या हरेक वर्षको तरकारी सिजनमा हुन्छ, यसको दीर्घकालीन समाधान खोज्नु पर्छ तर सरकार किसानको पक्षमा देखिँदैन ।” कडा मेहनत र लगानीले उत्पादन गरेका तरकारी बजारमा पुर्‍याउनुको सट्टा बारीमै पुर्नुपर्ने कारुणिक अवस्थाको अन्त्य गर्न सरकारको ध्यानाकर्षण गराउनुभयो ।  सरकारी निकायबाट किसानका समस्याप्रति गम्भीर भई समाधान दिनेभन्दा पनि आलटाल गरेर पन्छिने प्रवृत्तिले गर्दा नेपाली किसान कहिल्यै माथि उठ्न नसकेको उहाँको आरोप छ । देशकै ठुला तरकारी बजारमा भित्रिएको तरकारीमध्ये ४५ प्रतिशत बजार मागको हिस्सा भारतीय तरकारीले ओगटेको छ । नेपालमा उत्पादन भएको तरकारीको हिस्सा ५५ प्रतिशत छ । कालीमाटी फलफूल तथा तरकारी बजार विकास समितिका अनुसार भारतबाट आउने तरकारीमध्ये ठुलो परिणाम आलु र प्याज छ । पछिल्लो पटक कन्दमूल (तरुल, सखरखण्ड, पिँडालु) समेत भारतबाट आएको छ । अघिल्ला वर्षमा यस्ता कन्दमूल असाध्यै कम आउने गरेकामा यस पटक यी वस्तुको आयात बढेको कालीमाटीका थोक व्यापारीहरू बताउँछन् । समितिका प्रवक्ता विनय श्रेष्ठले कालीमाटीमा हरिया तरकारीभन्दा पनि आलु, प्याज र कागती बढी आउने गरेको जानकारी दिनुभयो । पछिल्लो पटक भारतबाट हरिया तरकारीमा हरियो फर्सी, घिउसिमी, हरियो केराउ, गाजर, भिन्डी, ठुलो गोलभेँडा आएको तर यसको परिणाम असाध्यै थोरै भएको उहाँको भनाइ छ । समितिका अनुसार भारतबाट भित्रिएको आलुले अहिले बजारको मागको ६० प्रतिशत हिस्सा ओगटेको छ भने प्याज त लगभग ९९ प्रतिशत नै भारतकै भर पर्नु पर्छ ।",
      "link": "https://gorkhapatraonline.com/news/142834",
      "image": "https://gorkhapatraonline.com/storage/media/251820/conversions/tarkari-bari-jottdai--original-thumb.jpg"
    },
    {
      "slug": "142833",
      "title": "सुन तोलाको दुई लाखसम्म पुग्न सक्ने",
      "timestamp": 1739318400000,
      "source": "gp",
      "content": "स्थानीय बजारमा सुनको मूल्य बढेर तोलाको एक लाख ७० हजार रुपियाँ नाघेको छ । सोमबार प्रतितोला एक लाख ६९ हजार छ सय रुपियाँमा कारोबार भएको सुनको मूल्य बढेर मङ्गलबार एक लाख ७० हजार दुई सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ, माघ ३० गते । स्थानीय बजारमा सुनको मूल्य बढेर तोलाको एक लाख ७० हजार रुपियाँ नाघेको छ । सोमबार प्रतितोला एक लाख ६९ हजार छ सय रुपियाँमा कारोबार भएको सुनको मूल्य बढेर मङ्गलबार एक लाख ७० हजार दुई सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।  यसअघि गत कात्तिक ११ मा सुन प्रतितोला एक लाख ७१ हजार रुपियाँ पुगेको थियो । त्यतिबेला सरकारले सुन आयातमा लाग्दै भन्सार महसुल घटाएसँगै मूल्य घटेर एक लाख ४८ हजार रुपियाँ झरेको थियो । त्यसपछि दुई महिना उतारचढाव रहेको सुनको मूल्य माघ लागेसँगै पुनः बढ्न थालेको हो । अन्तर्राष्ट्रिय बजारमा निरन्तर मूल्य बढ्दा त्यसको प्रभाव स्थानीय बजारमा पर्न गएको हो । मङ्गलबार अन्तर्राष्ट्रिय बजारमा प्रतिऔँस सुनको मूल्य दुई हजार ९२१ डलर पुगेको छ । अमेरिकाका राष्ट्रपति डोनाल्ड ट्रमले परिर्वतन गरेका नीतिका कारण सुनको मूल्य निरन्तर बढ्दै गएको हो । सुनचाँदी व्यवसायी महासङ्घका पूर्वअध्यक्ष तेजरत्न शाक्यले अमेरिकाका राष्ट्रपतिले विभिन्न देशमा लगाउने भनेको भन्सार शुल्कका कारण लगानीकर्ता सुनमा आकर्षित हुँदा मूल्य बढ्न गएको बताउनुभयो । उहाँले भन्नुभयो, “नयाँ नीतिका कारण सुनको मूल्य निरन्तर बढेको छ । यसरी नै बढ्दै गयो भने केही दिनमै एक लाख ७५ हजार रुपियाँ पुग्ने देखिन्छ ।” अन्तर्राष्ट्रिय बजारमा प्रतिऔँस सुनको मूल्य बढेर तीन हजार डलर पुग्ने देखिएको छ, त्यतिबेला स्थानीय बजारमा प्रतितोला सुनको मूल्य तोलामा दुई लाख पुग्ने अनुमान गरिएको उहाँको भनाइ छ । अमेरिकका राष्ट्रपति ट्रम्पले चीन, क्यानडा र मेक्सिकोबाट आयात हुने सामानमा २५ प्रतिशतसम्मको भन्सार महसुल लगाउने घोषणा गरेसँगै त्यसको प्रभावले सुनको मूल्य बढ्न गएको हो । महासङ्घका अनुसार पछिल्लो एक महिनामा बजारमा प्रतितोला सुनको मूल्य १५ हजार रुपियाँले बढेको छ । पुसको अन्तिम साता प्रतितोला एक लाख ५५ हजार आठ सय रुपियाँमा कारोबार भएको सुनको मूल्य बढेर एक लाख ७० हजार दुई सय रुपियाँ पुगेको छ ।  नेपाल राष्ट्र बैङ्कले विभिन्न वाणिज्य बैङ्कमार्फत दैनिक २० किलोसम्म सुन आयात गर्न पाउने सीमा निर्धारण गरेको छ । नेपाल बैङ्कर्स सङ्घका अनुसार करिब १४५ किलो सुन बैङ्कमा मौज्दात छ । बजारमा सुनको माग न्यून हुँदा बैङ्कमा ठुलो परिणाममा मौज्दात रहेको हो । चालु आर्थिक वर्ष २०८१/८२ को माघ अन्तिम सातासम्म बैङ्कहरूले ७३२ किलो सुन आयात गरेका छन् ।कारोबारमा कमीपछिल्लो समय निरन्तर सुनको मूल्य बढ्दा कारोबारमा कमी आएको छ । विवाहको सिजन भए पनि मूल्यवृद्धि भई माग कम हुँदा कारोबारमा कमी आएको हो । महासङ्घका अनुसार हाल दैनिक १० देखि १५ किलो सुन खपत हुने गरेको छ । विगतका वर्ष विवाहका बेला दैनिक २० देखि ३० किलो खपत हुने गरेको थियो । अन्तर्राष्ट्रिय बजारमा मूल्य निरन्तर बढ्दै जाँदा उपभोक्ताको क्रयशक्ति कम भएकाले बजारमा माग नै न्यून रहेको व्यवसायीको भनाइ छ । नयाँ सडकका मुख्य बजारका सुन पसलमा ग्राहकको भिडभाड देखिए पनि भित्री पसल भने सुनसान छन् । लगातार बढेको सुनको मूल्यले उपभोक्ता र व्यवसायी दुवैलाई असर पारेको छ । व्यवसायीका अनुसार मूल्य बढ्दा पुराना गहना बिक्री गर्ने ग्राहकसमेत बढ्न थालेका छन् ।",
      "link": "https://gorkhapatraonline.com/news/142833",
      "image": "https://gorkhapatraonline.com/storage/media/251819/conversions/gold-shop-1-original-thumb.jpg"
    },
    {
      "slug": "142832",
      "title": "अर्थमा व्यापक हेरफेर",
      "timestamp": 1739318400000,
      "source": "gp",
      "content": "अर्थ मन्त्रालय र त्यस अन्तर्गतका निकायमा व्यापक हेरफेर गरिएको छ । अर्थ मन्त्रालयका सचिव डा. राजन घिमिरेको ठाउँमा घनश्याम उपाध्यायलाई ल्याइएको छ । घिमिरेलाई राष्ट्रपति कार्यालयको सचिवमा सरुवा गरिएको छ ।",
      "longContent": "गोरखापत्र समाचारदाताकाठमाडौँ, माघ ३० गते । अर्थ मन्त्रालय र त्यस अन्तर्गतका निकायमा व्यापक हेरफेर गरिएको छ । अर्थ मन्त्रालयका सचिव डा. राजन घिमिरेको ठाउँमा घनश्याम उपाध्यायलाई ल्याइएको छ । घिमिरेलाई राष्ट्रपति कार्यालयको सचिवमा सरुवा गरिएको छ । त्यसै गरी आन्तरिक राजस्व विभागका महानिर्देशक (सहसचिव) रामप्रसाद आचार्यलाई सङ्घीय मामिला तथा सामान्य प्रशासन मन्त्रालय र भन्सार विभागका महानिर्देशक (सहसचिव) हरिशरण पुडासैनीलाई राष्ट्रिय योजना आयोगमा सरुवा गरिएको छ ।त्यस्तै अर्थका सहसचिव दीर्घराज मैनालीलाई राष्ट्रिय सूचना आयोगका सचिवमा र सहसचिव नारायणप्रसाद रिसाललाई गृह मन्त्रालयमा सरुवा गरिएको छ । अर्थ मन्त्रालयमा भने मकवानपुरका प्रमुख जिल्ला अधिकारी (सहसचिव) तीर्थराज चिलुवाल, राष्ट्रिय महिला आयोगका सचिव पार्वती अर्याललाई अर्थमा सहसचिव र सङ्घीय मामिला तथा सामान्य प्रशासन मन्त्रालयका सहसचिव श्रीचन्द्र साहलाई सरुवा गरिएको छ ।मन्त्रीपरिषद्को सोमबारको बैठकले सचिव उपाध्यायलाई अर्थ सचिवमा र अर्थ सचिव डा. राजन घिमिरेलाई राष्ट्रपति कार्यालयमा सरुवा गर्ने निर्णय गरेको थियो । मङ्गलबार सचिव उपाध्यायले पदभार ग्रहणसमेत गर्नुभएको छ ।पदभार ग्रहण कार्यक्रममा उपप्रधानमन्त्री एवं अर्थमन्त्री विष्णुप्रसाद पौडेलले अर्थ सचिव उपाध्यायको प्रशासनिक नेतृत्वमा अर्थ मन्त्रालयसँग राष्ट्र र जनताले गरेको अपेक्षा पूरा हुने विश्वास व्यक्त गर्नुभयो । अर्थ सचिव उपाध्यायले अर्थ मन्त्रालयको जिम्मेवारी प्रदान गरेकोमा नेपाल सरकार र उपप्रधानमन्त्री एवं अर्थमन्त्रीप्रति कृतज्ञता व्यक्त गर्दै राजस्व वृद्धि, पुँजीगत खर्च वृद्धि, अनावश्यक खर्च कटौती, उत्पादन वृद्धिलगायतमा काम गर्दै थप लगानीका लागि वातावरण सिर्जना गर्ने प्रतिबद्धता व्यक्त गर्नुभयो । अर्थमन्त्री पौडेलले अर्थ सचिव रहँदा डा. रामप्रसाद घिमिरले अर्थतन्त्रलाई अनुशासित र गतिशील बनाउन इमानदारीपूर्वक योगदान पुर्‍याएको उल्लेख गर्दै उहाँको अनुभव र ज्ञानलाई अर्थ मन्त्रालयले आगामी दिनमा पनि लिने बताउनुभयो । सचिव डा. घिमिरेले विश्वास गरी राजस्व सचिव र अर्थ सचिवको भूमिमा प्रदान गरेकोमा सरकारप्रति धन्यवाद व्यक्त गर्दै नेपालको अर्थतन्त्रलाई सबल र गतिशील बनाउन आफूले सदा सहयोग गर्ने बताउनुभएको थियो । यसअघि अर्थ सचिव रहनुभएका डा. रामप्रसाद घिमिरेलाई बिदाइ गरिएको छ ।",
      "link": "https://gorkhapatraonline.com/news/142832",
      "image": "https://gorkhapatraonline.com/storage/media/251818/conversions/Image-1-original-thumb.jpg"
    },
    {
      "slug": "142786",
      "title": "नेप्से परिसूचकमा सामान्य अङ्कको सुधार",
      "timestamp": 1739232000000,
      "source": "gp",
      "content": "पछिल्ला पाँच कारोबार दिन निरन्तर घटेको नेपाल स्टक एक्सचेन्ज (नेप्से) परिसूचकमा आज भने सामान्य अङ्कको सुधार देखिएको छ । आज नेप्से परिसूचक छ दशमलव ५४ अङ्कले बढेर दुई हजार ६८३ दशमलव ८६ को विन्दुमा कायम भएको हो ।",
      "longContent": "काठमाडौँ, माघ २९ गते । पछिल्ला पाँच कारोबार दिन निरन्तर घटेको नेपाल स्टक एक्सचेन्ज (नेप्से) परिसूचकमा आज भने सामान्य अङ्कको सुधार देखिएको छ । आज नेप्से परिसूचक छ दशमलव ५४ अङ्कले बढेर दुई हजार ६८३ दशमलव ८६ को विन्दुमा कायम भएको हो ।आज २९९ कम्पनीका एक करोड ३९ लाख ६८ हजार दुई सय ५८ कित्ता शेयर ७२ हजार ९४ पटक खरिदबिक्री हुँदा सात अर्ब २४ करोड ६२ लाख २१ हजार २६० बराबरको कारोबार भएको छ । विकास बैङ्क समूह दुई दशमलव ३७, जलविद्युत् एक दशमलव ५७, लगानी शून्य दशमलव ४८, उत्पादन तथा प्रशोधन शून्य दशमलव शून्य एक र म्युचुअल फन्ड शून्य दशमलव ५२ प्रतिशतले बढेको छभने अरू सबै समूहको उपसूचक घटेको छ । बैङ्किङ शून्य दशमलव २०, वित्त शून्य दशमलव २९, होटल तथा पर्यटन शून्य दशमलव ४७, जीवन बिमा शून्य दशमलव शून्य आठ, लघुवित्त शून्य दशमलव शून्य चार, निर्जीवन बिमा शून्य दशमलव ४३, व्यापार एक दशमलव शून्य पाँच र अन्य समूह शून्य दशमलव शून्य एक प्रतिशतले घटेको छ । सिक्लेस हाइड्रोपावर लिमिटेड, भगवती हाइड्रोपावर डेभलपमेन्ट कम्पनी लिमिटेड र रसुवागढी हाइड्रोपावर कम्पनी लिमिटेडको शेयर मूल्यमा आज सकारात्मक सर्किट लागेको छ । त्यस्तै, भूगोल इनर्जी डेभलपमेन्ट कम्पनी लिमिटेडको शेयर मूल्यमा भने नकारात्मक सर्किट लागेको छ । कारोबार रकमका आधारमा आज सबैभन्दा धेरै सिइडिबी होल्डिङ्स लिमिटेडको ३६ करोड ८१ लाख ८२ हजार ८९८ बराबरको कारोबार भएको छ । कारोबार भएका शेयर सङ्ख्याका आधारमा भने एनआइसी एसिया ग्रोथ फन्डको सबैभन्दा धेरै सात लाख १२ हजार १०० कित्ता शेयर किनबेच भएको छ । रासस",
      "link": "https://gorkhapatraonline.com/news/142786",
      "image": "https://gorkhapatraonline.com/storage/media/251737/conversions/Nepse-original-thumb.jpg"
    },
    {
      "slug": "142736",
      "title": "सुनको मूल्य बढ्दा चाँदीको घट्यो",
      "timestamp": 1739232000000,
      "source": "gp",
      "content": "सुनको मूल्य बढेको छ भने चाँदीको मूल्य घटेको छ ।",
      "longContent": "काठमाडौँ,  माघ २९ गते ।  सुनको मूल्य बढेको छ भने चाँदीको मूल्य घटेको छ ।आज स्थानीय बजारमा सुनको मूल्य प्रतितोला रू छ सय बढेको हो । सोमबार प्रतितोला रू. एक लाख ६९ हजार छ सयमा कारोबार भएको सुन आज प्रतितोला रू. एक लाख ७० हजार दुई सय निर्धारण भएको नेपाल सुनचाँदी व्यवसायी महासङ्घले जनाएको छ ।चाँदीको मूल्य भने प्रतितोला रू. ३० घटेको छ । आज चाँदीको मूल्य प्रतितोला रू. एक हजार नौ सय ४५ निर्धारण गरिएको छ । रासस",
      "link": "https://gorkhapatraonline.com/news/142736",
      "image": "https://gorkhapatraonline.com/storage/media/251635/conversions/_gold-original-thumb.jpg"
    },
    {
      "slug": "142701",
      "title": "यस्तो छ आजको तरकारी र फलफूलको थोक मूल्य",
      "timestamp": 1739232000000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  माघ २९ गते । कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २०, आलु रातो प्रतिकेजी रु ३६, आलु रातो (भारतीय) प्रतिकेजी रु ३४, प्याज सुकेको (भारतीय) प्रतिकेजी रु ६८, गाजर (लोकल) प्रतिकेजी रु ४०, गाजर (तराई) प्रतिकेजी रु ३०, बन्दा (लोकल) प्रतिकेजी रु १५, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु १२, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १२, मूला रातो प्रतिकेजी रु ३०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ६०, घिउसिमी (लोकल) प्रतिकेजी रु ५०, घिउसिमी (हाइब्रिड) प्रतिकेजी रु ५०, घिउसिमी (राजमा) प्रतिकेजी रु ८०, टाटेसिमी प्रतिकेजी रु ४०, तितेकरेला प्रतिकेजी रु १२०, लौका प्रतिकेजी रु ५०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, फर्सी हरियो (डल्लो) प्रतिकेजी रु २०, सलगम प्रतिकेजी रु ९०, भिण्डी प्रतिकेजी रु ११०, सखरखण्ड प्रतिकेजी रु ८०, पिँडालु प्रतिकेजी रु ९०, स्कुस प्रतिकेजी रु ४०, रायो साग प्रतिकेजी रु १२, पालुङ्गो साग प्रतिकेजी ४५, चमसुरको साग रु ४५, तोरीको साग प्रतिकेजी रु २५, मेथीको साग प्रतिकेजी रु ४५, प्याज हरियो प्रतिकेजी रु ४०, बकुला प्रतिकेजी रु ७०, तरुल प्रतिकेजी रु ९०, च्याउ (कन्य) प्रतिकेजी रु १२०, च्याउ (डल्ले) प्रतिकेजी रु ४०० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ७०, रातो बन्दा प्रतिकेजी रु ७०, सजिवन प्रतिकेजी रु २००, जिरीको साग प्रतिकेजी रु ७०, ग्याठकोबी प्रतिकेजी रु ८०, सेलरी प्रतिकेजी रु ४००, पार्सले प्रतिकेजी रु ७००, सौफको साग प्रतिकेजी रु ७०, पुदिना प्रतिकेजी–४००, गान्टे मूला प्रतिकेजी रु ७०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फुजी) प्रतिकेजी रु ३००, केरा (दर्जन) रु १५०, कागती प्रतिकेजी रु १५०, अनार प्रतिकेजी रु ३५०, अङ्गुर (हरियो) प्रतिकेजी रु २५०, अङ्गुर (कालो) प्रतिकेजी रु ३५०, सुन्तला (नेपाली) प्रतिकेजी रु १५०, सुन्तला (भारतीय) प्रतिकेजी रु १००, तरबुजा प्रतिकेजी रु ४०, जुनार प्रतिकेजी रु ११०, भुइँकटर प्रतिगोटा रु २००, काँक्रो (लोकल) प्रतिकेजी रु १२०, काँक्रो (हाइब्रिड) प्रतिकेजी रु ५०, रुखकटहर प्रतिकेजी रु १००, निबुवा प्रतिकेजी रु ६०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ६०, स्ट्रबेरी (भुइऐँसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु ३००, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ५०, खुर्सानी हरियो (अकबरे) प्रतिकेजी रु ३००, भेँडेखुर्सानी प्रतिकेजी रु ७०, लसुन हरियो प्रतिकेजी रु ७०, हरियो धनियाँ प्रतिकेजी रु ५०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/142701",
      "image": "https://gorkhapatraonline.com/storage/media/251573/conversions/adrhs-original-thumb.jpg"
    },
    {
      "slug": "142692",
      "title": "धरहरा चढ्ने एक घण्टा समय थप, दुई महिनामै एक करोड ५२ लाख राजस्व संकलन",
      "timestamp": 1739232000000,
      "source": "gp",
      "content": "गर्मी बढेसँगै धरहरा अवलोकनको समय पनि एक घण्टा बढाइएको छ । पुनःनिर्माणपश्चात् गत मङ्सिर ९ गतेदेखि सञ्चालनमा आएको धरहरा अवलोकनका लागि यही माघ १५ गतेदेखि एक घण्टा समय बढाइएको हो ।",
      "longContent": "काठमाडौँ, माघ २९ गते । गर्मी बढेसँगै धरहरा अवलोकनको समय पनि एक घण्टा बढाइएको छ । पुनःनिर्माणपश्चात् गत मङ्सिर ९ गतेदेखि सञ्चालनमा आएको धरहरा अवलोकनका लागि यही माघ १५ गतेदेखि एक घण्टा समय बढाइएको हो ।  \tयही माघ १४ गतेसम्म ३ः१५ बजेसम्म मात्र धरहरा चढ्न टिकट काट्ने गरिएको थियो । अहिले समय थप गरी ४ः१५ बजेसम्म टिकट काट्ने पाइने र साँझ ५ बजेसम्म चढ्न पाइने आयोजनाका कायम मुकायम निर्देशक प्रकाश अर्यालले जानकारी दिनुभयो । उहाँका अनुसार सञ्चालनको तीन महिना नपुग्दै प्रवेश शुल्कबापत रु एक करोड ५२ लाख राजस्व सङ्कलन भएको छ । गत मङ्सिर ९ गतेदेखि सर्वसाधारणलाई शुल्कसहित खुला गरिएका ऐतिहासिक धरहराबाट यही माघ २४ गते बिहीबारसम्ममा टिकट बिक्रीबापत उक्त रकम सङ्कलन भएको निर्देशक अर्यालले बताउनुभयो । प्रत्येक बुधबार धरहरा बन्द रहने भन्दै अन्य दिन यहाँ आउने नागरिकको सङ्ख्या दैनिक एक हजार दुई सयको हाराहारीमा रहेको उहाँले जानकारी दिनुभयो ।पछिल्लो समय छिमेकी मुलुकका पर्यटक पनि धरहरा अवलोकन गर्न आउने गरेका छन् । धरहरा चढ्न प्रतिव्यक्ति रु दुई सय शुल्क तोकिएको छ । विद्यार्थी, ज्येष्ठ नागरिक, बालबालिका, अपाङ्गता भएका व्यक्तिलाई ५० प्रतिशत छुटको व्यवस्था गरिएको छ । सार्क राष्ट्रबाट आउने पर्यटकलाई प्रतिव्यक्ति रु पाँच सय र सार्कबाहेकका राष्ट्रबाट आउनेलाई प्रतिव्यक्ति रु एक हजार शुल्क अर्यालले बताउनुभयो । उहाँका अनुसार विशिष्ट संरचना सञ्चालन तथा व्यवस्थापन विकास समिति ९गठन० आदेश, २०८१ बमोजिम शुल्क लिइ धरहरा सञ्चालनमा ल्याइएको हो । गत मङ्सिर ६ गतेको मन्त्रिपरिषद् बैठकले धरहरा खुला गर्ने र शुल्क स्वीकृत गर्ने निर्णय गरेको थियो । उक्त स्थानमा पार्किङ गर्दा चारपाङ्ग्रे सवारीका लागि प्रतिघण्टा रु २० र दुईपाङ्गे्र सवारीका लागि रु १० तोकिएको छ । धरहरा परिसरमा प्रवेशका लागि रु ५० निर्धारण गरिएको छ । धरहरा स्तम्भमा राष्ट्रिय महत्वका विज्ञापन गर्न प्रतिघण्टा रु पाँच हजार तोकिएको छ भने व्यावसायिक भिडिओ छायाङ्कनका लागि प्रतिघण्टा रु पाँच हजार र फोटोग्राफीका लागि प्रतिघण्टा रु एक हजार तोकिएको निर्देशक अर्यालले उल्लेख गर्नुभयो ।",
      "link": "https://gorkhapatraonline.com/news/142692",
      "image": "https://gorkhapatraonline.com/storage/media/251564/conversions/sfdgh-original-thumb.jpg"
    },
    {
      "slug": "142691",
      "title": "अमेरिकी डलरको भाउ पुनः बढ्यो",
      "timestamp": 1739232000000,
      "source": "gp",
      "content": "काठमाडौँ, माघ २९ गते । नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार आज अमेरिकी डलर, युरोपियन युरो, युके पाउन्ड स्ट्रलिङ, स्वस फ्र्याङ्कको मूल्य बढेको छ । अमेरिकी डलर एकको खरिददर एक सय ३९ रूपैयाँ ६७ पैसा र बिक्रीदर एक सय ४० रूपैयाँ २७ पैसा कायम भएको छ । युरोपियन युरो एकको खरिदर एक सय ४४ रूपैयाँ ३३ पैसा र बिक्रीदर एक सय ४४ रूपैयाँ ९५ पैसा तोकिएको छ । यस्तै, युके पाउन्ड स्ट्रलिङ एकको खरिददर एक सय ७३ रूपैयाँ ४१ पैसा र बिक्रीदर एक सय ७४ रूपैयाँ १५ पैसा, स्विस फ्र्याङ्क एकको खरिददर एक सय ५३ रूपैयाँ ५४ पैसा र बिक्रीदर एक सय ५४ रूपैयाँ २० पैसा कायम गरिएको छ ।अष्ट्रेलियन डलर एकको खरिददर ८७ रूपैयाँ ७४ पैसा र बिक्रीदर ८८ रूपैयाँ १२ पैसा, क्यानेडियन डलर एकको खरिददर ९७ रूपैयाँ ४३ पैसा र बिक्रीदर ९७ रूपैयाँ ८४ पैसा, सिङ्गापुर डलर एकको खरिददर एक सय तीन रूपैयाँ २३ पैसा र बिक्रीदर एक सय तीन रूपैयाँ ६७ पैसा निर्धारण गरिएको छ ।जापानी येन १० को खरिददर नौ रूपैयाँ १८ पैसा र बिक्रीदर नौ रूपैयाँ २२ पैसा, चिनियाँ युआन एकको खरिददर १९ रूपैयाँ १२ पैसा र बिक्रीदर १९ रूपैयाँ २० पैसा, साउदी अरेबियन रियाल एकको खरिददर ३७ रूपैयाँ २४ पैसा र बिक्रीदर ३७ रूपैयाँ ४० पैसा, कतारी रियाल एकको खरिददर ३८ रूपैयाँ ३१ पैसा र बिक्रीदर ३८ रूपैयाँ ४७ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रूपैयाँ १२ पैसा र बिक्रीदर चार रूपैयाँ १४ पैसा, युएई दिराम एकको खरिददर ३८ रूपैयाँ तीन पैसा र बिक्रीदर ३८ रूपैयाँ १९ पैसा, मलेसियन रिङ्गेट एकको खरिददर ३१ रूपैयाँ २५ पैसा र बिक्री दर ३१ रूपैयाँ ३८ पैसा, साउथ कोरियन वन एक सयको खरिददर नौ रूपैयाँ ६४ पैसा र बिक्रीदर नौ रूपैयाँ ६८ पैसा, स्विडिस क्रोनर एकको खरिददर १२ रूपैयाँ ८१ पैसा र बिक्रीदर १२ रूपैयाँ ८६ पैसा र डेनिस क्रोनर एकको खरिददर १९ रूपैयाँ ३५ पैसा र बिक्री दर १९ रूपैयाँ ४३ पैसा तोकिएको छ ।राष्ट्र बैंकले हङ्कङ डलर एकको खरिददर १७ रूपैयाँ ९३ पैसा र बिक्रीदर १८ रूपैयाँ एक पैसा, कुवेती दिनार एकको खरिददर चार सय ५२ रूपैयाँ ३३ पैसा र बिक्रीदर चार सय ५४ रूपैयाँ २७ पैसा, बहराइन दिनार एकको खरिददर तीन सय ७० रूपैयाँ ५२ पैसा र बिक्रीदर तीन सय ७२ रूपैयाँ ११ पैसा र ओमनी रियाल एकको खरिददर तीन सय ६२ रूपैयाँ ७७ पैसा र बिक्रीदर तीन सय ६४ रूपैयाँ ३२ पैसा निर्धारण भएको छ ।यस्तै, भारतीय रूपैयाँ एक सयको खरिददर एक सय ६० रूपैयाँ र बिक्रीदर एक सय ६० रूपैयाँ १५ पैसा तोकिएको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "longContent": "काठमाडौँ, माघ २९ गते । नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार आज अमेरिकी डलर, युरोपियन युरो, युके पाउन्ड स्ट्रलिङ, स्वस फ्र्याङ्कको मूल्य बढेको छ । अमेरिकी डलर एकको खरिददर एक सय ३९ रूपैयाँ ६७  पैसा र बिक्रीदर एक सय ४० रूपैयाँ २७ पैसा कायम भएको छ । युरोपियन युरो एकको खरिदर एक सय ४४ रूपैयाँ ३३ पैसा र बिक्रीदर एक सय ४४ रूपैयाँ ९५ पैसा तोकिएको छ । यस्तै, युके पाउन्ड स्ट्रलिङ एकको खरिददर एक सय ७३ रूपैयाँ ४१ पैसा र बिक्रीदर एक सय ७४ रूपैयाँ १५ पैसा, स्विस फ्र्याङ्क एकको खरिददर एक सय ५३ रूपैयाँ ५४ पैसा र बिक्रीदर एक सय ५४ रूपैयाँ २० पैसा कायम गरिएको छ ।अष्ट्रेलियन डलर एकको खरिददर ८७ रूपैयाँ ७४ पैसा र बिक्रीदर ८८ रूपैयाँ १२ पैसा, क्यानेडियन डलर एकको खरिददर ९७ रूपैयाँ ४३ पैसा र बिक्रीदर ९७ रूपैयाँ ८४ पैसा, सिङ्गापुर डलर एकको खरिददर एक सय तीन रूपैयाँ २३ पैसा र बिक्रीदर एक सय तीन रूपैयाँ ६७ पैसा निर्धारण गरिएको छ ।जापानी येन १० को खरिददर नौ रूपैयाँ १८ पैसा र बिक्रीदर नौ रूपैयाँ २२ पैसा, चिनियाँ युआन एकको खरिददर १९ रूपैयाँ १२ पैसा र बिक्रीदर १९ रूपैयाँ २० पैसा, साउदी अरेबियन रियाल एकको खरिददर ३७ रूपैयाँ २४ पैसा र बिक्रीदर ३७ रूपैयाँ ४० पैसा, कतारी रियाल एकको खरिददर ३८ रूपैयाँ ३१ पैसा र बिक्रीदर ३८ रूपैयाँ ४७ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रूपैयाँ १२ पैसा र बिक्रीदर चार रूपैयाँ १४ पैसा, युएई दिराम एकको खरिददर ३८ रूपैयाँ तीन पैसा र बिक्रीदर ३८ रूपैयाँ १९ पैसा, मलेसियन रिङ्गेट एकको खरिददर ३१ रूपैयाँ २५ पैसा र बिक्री दर ३१ रूपैयाँ ३८ पैसा, साउथ कोरियन वन एक सयको खरिददर नौ रूपैयाँ ६४ पैसा र बिक्रीदर नौ रूपैयाँ ६८ पैसा, स्विडिस क्रोनर एकको खरिददर १२ रूपैयाँ ८१ पैसा र बिक्रीदर १२ रूपैयाँ ८६ पैसा र डेनिस क्रोनर एकको खरिददर १९ रूपैयाँ ३५ पैसा र बिक्री दर १९ रूपैयाँ ४३ पैसा तोकिएको छ ।राष्ट्र बैंकले हङ्कङ डलर एकको खरिददर १७ रूपैयाँ ९३ पैसा र बिक्रीदर १८ रूपैयाँ एक पैसा, कुवेती दिनार एकको खरिददर चार सय ५२ रूपैयाँ ३३ पैसा र बिक्रीदर चार सय ५४ रूपैयाँ २७ पैसा, बहराइन दिनार एकको खरिददर तीन सय ७० रूपैयाँ ५२ पैसा र बिक्रीदर तीन सय ७२ रूपैयाँ ११ पैसा र ओमनी रियाल एकको खरिददर तीन सय ६२ रूपैयाँ ७७ पैसा र बिक्रीदर तीन सय ६४ रूपैयाँ ३२ पैसा निर्धारण भएको छ ।यस्तै, भारतीय रूपैयाँ एक सयको खरिददर एक सय ६० रूपैयाँ र बिक्रीदर एक सय ६० रूपैयाँ १५ पैसा तोकिएको  छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/142691",
      "image": "https://gorkhapatraonline.com/storage/media/251563/conversions/money-exchange-original-thumb.jpg"
    },
    {
      "slug": "142689",
      "title": "मुस्ताङमा स्याउखेती विस्तार",
      "timestamp": 1739232000000,
      "source": "gp",
      "content": "गण्डकी, माघ २९ गते । गण्डकी प्रदेशमा एक हजार चार सय ७७ रोपनी क्षेत्रफलमा उच्च घनत्व प्रविधिमा आधारित स्याउखेती विस्तार गरिएको छ । मुस्ताङ, मनाङ, बागलुङ, गोरखालगायत हिमाली र उच्च पहाडी भेगका किसान उक्त प्रविधिको स्याउखेतीमा आकर्षित भएका हुन् । कृषि, भूमि व्यवस्था तथा सहकारी मन्त्रालयले स्याउ बगैँचा विस्तारमा किसानलाई सघाउँदै आएको छ । मुस्ताङ र मनाङ स्याउखेतीका लागि उपयुक्त क्षेत्र मानिन्छ । बागलुङको ढोरपाटन, गोरखाको चुमनुब्री, म्याग्दीको गुर्जालगायतका ठाउँमा पनि उच्च घनत्व प्रविधिमा आधारित स्याउखेती गरिएको मन्त्रालयका सचिव वासुदेव रेग्मीले जानकारी दिनुभयो । मन्त्रालयले स्याउखेती विस्तार तथा व्यवसायीकरण आयोजना र शितोष्ण फलफूल विस्तार तथा व्यवसायीकरण आयोजनामार्फत किसानलाई सहयोग गर्दै आएको उहाँले बताउनुभयो । उहाँका अनुसार मुस्ताङ र मनाङलाई मुख्य रूपमा केन्द्रित गरी स्याउखेती विस्तारको आयोजना सञ्चालन गरिएको हो । अन्य जिल्लाका उच्च पहाडी भेगका किसानले पनि पछिल्लो समय व्यावसायिक स्याउखेती सुरु गरेका छन् । मन्त्रालयले स्याउखेती र शितोष्ण फलफूल विस्तारमा बर्सेनि ठूलो बजेट खर्च गर्दै आएको छ । किसानलाई स्याउका बिरुवामा उपलब्ध गराउने गरिएको सचिव रेग्मीले बताउनुभयो । शितोष्ण फलफूल विस्तार आयोजनाअन्तर्गत पाँच सय २७ रोपनी क्षेत्रफलमा ओखर बगैँचा र छ हेक्टर क्षेत्रफलमा खुर्पानी बगैँचा विस्तार गरिएको छ । विस्तार गरिएको स्याउ तथा अन्य फलफूलखेतीबाट वार्षिक करोडौँ रुपैयाँ आम्दानी भइरहेका छ भने छ सय जनाभन्दा बढी रोजगारीमा जोडिएको मन्त्रालयले जनाएको छ । स्याउका लागि मुस्ताङमा एक सय टन क्षमताका दुई वटा चिस्यान केन्द्र पनि निर्माण गरिएको कृषि ज्ञानकेन्द्र मुस्ताङका कृषि अधिकृत दिलीप नेपालीले जानकारी दिनुभयो । उहाँका अनुसार थासाङ गाउँपालिकाको टुकुचे र घरपझोङ गाउँपालिकाको मार्फामा चिस्यान केन्द्र निर्माण गरिएको हो ।लोमान्थाङ गाउँपालिकाबाहेक मुस्ताङका चारै गाउँपालिमा उच्च घनत्वमा आधारित स्याउखेती विस्तार गरिएको छ । किसानले बिरुवामा ७५ प्रतिशत र खेती व्यवस्थापनमा ५० प्रतिशत अनुदान पाउने गरेका छन् । उच्च घनत्वको आधुनिक प्रविधिको स्याउखेतीतर्फ किसानको आकर्षण बढेपछि मुस्ताङमा मुस्ताङमा स्याउको क्षेत्रफल विस्तार भएको हो । रैथाने जातभन्दा उच्च घनत्वको स्याउका बोट होचो र हाँगाबिँगा कम हुने हुँदा बगैँचा व्यवस्थापन गर्न पनि सजिलो हुने कृषि अधिकृत नेपालीले बताउनुभयो । छिटो र धेरै उत्पादन दिने भएपछि उक्त प्रविधिको स्याउखेतीतर्फ किसान आकर्षित भएका हुन् । उच्च घनत्वको स्याउखेतीका लागि एउटै बिरुवाको रु एक हजारदेखि रु एक हजार दुई सयसम्म मूल्यपर्ने जनाउँदै केन्द्रका कृषि अधिकृत नेपालीले बताउनुभयो । बगैँचा व्यवस्थापन पनि खर्चिलो भएकाले सरकारले थप अनुदान सहुलियत दिनुपर्ने किसानको माग छ । उक्त प्रविधिको स्याउखेती एक दशकअघि मात्र नेपाल भित्रिएको थियो । गण्डकी प्रदेशमा सुरुमा मनाङबाट उच्च घनत्व प्रविधिमा आधारित स्याउखेती सुरु गरिएको थियो । यो स्याउका बिरुवा इटालीदेखि नेपाल भित्र्याइएको थियो । थोरै जग्गामा पनि धेरै बिरुवा लगाउन सकिने तथा छिटो र धैरै फल दिने हुँदा यो स्याउखेती फस्टाउँदै गएको हो । गाला, फुजी, गोल्डेनलगायत जातका स्याउखेती हुँदै आएको छ । एउटा स्याउको बोटले २५ वर्षसम्म उत्पादन दिने कृषि अधिकृत नेपालीले बताउनुभयो ।",
      "longContent": "गण्डकी, माघ २९ गते । गण्डकी प्रदेशमा एक हजार चार सय ७७ रोपनी क्षेत्रफलमा उच्च घनत्व प्रविधिमा आधारित स्याउखेती विस्तार गरिएको छ । मुस्ताङ, मनाङ, बागलुङ, गोरखालगायत हिमाली र उच्च पहाडी भेगका किसान उक्त प्रविधिको स्याउखेतीमा आकर्षित भएका हुन् । कृषि, भूमि व्यवस्था तथा सहकारी मन्त्रालयले स्याउ बगैँचा विस्तारमा किसानलाई सघाउँदै आएको छ । मुस्ताङ र मनाङ स्याउखेतीका लागि उपयुक्त क्षेत्र मानिन्छ । बागलुङको ढोरपाटन, गोरखाको चुमनुब्री, म्याग्दीको गुर्जालगायतका ठाउँमा पनि उच्च घनत्व प्रविधिमा आधारित स्याउखेती गरिएको मन्त्रालयका सचिव वासुदेव रेग्मीले जानकारी दिनुभयो । मन्त्रालयले स्याउखेती विस्तार तथा व्यवसायीकरण आयोजना र शितोष्ण फलफूल विस्तार तथा व्यवसायीकरण आयोजनामार्फत किसानलाई सहयोग गर्दै आएको उहाँले बताउनुभयो । उहाँका अनुसार मुस्ताङ र मनाङलाई मुख्य रूपमा केन्द्रित गरी स्याउखेती विस्तारको आयोजना सञ्चालन गरिएको हो । अन्य जिल्लाका उच्च पहाडी भेगका किसानले पनि पछिल्लो समय व्यावसायिक स्याउखेती सुरु गरेका छन् । मन्त्रालयले स्याउखेती र शितोष्ण फलफूल विस्तारमा बर्सेनि ठूलो बजेट खर्च गर्दै आएको छ । किसानलाई स्याउका बिरुवामा उपलब्ध गराउने गरिएको सचिव रेग्मीले बताउनुभयो । शितोष्ण फलफूल विस्तार आयोजनाअन्तर्गत पाँच सय २७ रोपनी क्षेत्रफलमा ओखर बगैँचा र छ हेक्टर क्षेत्रफलमा खुर्पानी बगैँचा विस्तार गरिएको छ । विस्तार गरिएको स्याउ तथा अन्य फलफूलखेतीबाट वार्षिक करोडौँ रुपैयाँ आम्दानी भइरहेका छ भने छ सय जनाभन्दा बढी रोजगारीमा जोडिएको मन्त्रालयले जनाएको छ । स्याउका लागि मुस्ताङमा एक सय टन क्षमताका दुई वटा चिस्यान केन्द्र पनि निर्माण गरिएको कृषि ज्ञानकेन्द्र मुस्ताङका कृषि अधिकृत दिलीप नेपालीले जानकारी दिनुभयो । उहाँका अनुसार थासाङ गाउँपालिकाको टुकुचे र घरपझोङ गाउँपालिकाको मार्फामा चिस्यान केन्द्र निर्माण गरिएको हो ।लोमान्थाङ गाउँपालिकाबाहेक मुस्ताङका चारै गाउँपालिमा उच्च घनत्वमा आधारित स्याउखेती विस्तार गरिएको छ । किसानले बिरुवामा ७५ प्रतिशत र खेती व्यवस्थापनमा ५० प्रतिशत अनुदान पाउने गरेका छन् । उच्च घनत्वको आधुनिक प्रविधिको स्याउखेतीतर्फ किसानको आकर्षण बढेपछि मुस्ताङमा मुस्ताङमा स्याउको क्षेत्रफल विस्तार भएको हो । रैथाने जातभन्दा उच्च घनत्वको स्याउका बोट होचो र हाँगाबिँगा कम हुने हुँदा बगैँचा व्यवस्थापन गर्न पनि सजिलो हुने कृषि अधिकृत नेपालीले बताउनुभयो । छिटो र धेरै उत्पादन दिने भएपछि उक्त प्रविधिको स्याउखेतीतर्फ किसान आकर्षित भएका हुन् । उच्च घनत्वको स्याउखेतीका लागि एउटै बिरुवाको रु एक हजारदेखि रु एक हजार दुई सयसम्म मूल्यपर्ने जनाउँदै केन्द्रका कृषि अधिकृत नेपालीले बताउनुभयो । बगैँचा व्यवस्थापन पनि खर्चिलो भएकाले सरकारले थप अनुदान सहुलियत दिनुपर्ने किसानको माग छ । उक्त प्रविधिको स्याउखेती एक दशकअघि मात्र नेपाल भित्रिएको थियो । गण्डकी प्रदेशमा सुरुमा मनाङबाट उच्च घनत्व प्रविधिमा आधारित स्याउखेती सुरु गरिएको थियो । यो स्याउका बिरुवा इटालीदेखि नेपाल भित्र्याइएको थियो । थोरै जग्गामा पनि धेरै बिरुवा लगाउन सकिने तथा छिटो र धैरै फल दिने हुँदा यो स्याउखेती फस्टाउँदै गएको हो । गाला, फुजी, गोल्डेनलगायत जातका स्याउखेती हुँदै आएको छ । एउटा स्याउको बोटले २५ वर्षसम्म उत्पादन दिने कृषि अधिकृत नेपालीले बताउनुभयो ।",
      "link": "https://gorkhapatraonline.com/news/142689",
      "image": "https://gorkhapatraonline.com/storage/media/251561/conversions/swrf-original-thumb.jpg"
    },
    {
      "slug": "142684",
      "title": "भुइँ ऐँसेलुको व्यावसायिक खेती",
      "timestamp": 1739232000000,
      "source": "gp",
      "content": "बाँके जिल्लामा पहिलो पटक भुइँ ऐँसेलु (स्ट्रबेरी) व्यावसायिक खेती सुरु भएको छ ।  बैजनाथ गाउँपालिका–१, च्यामागाउँका ४३ वर्षीय सर्पराज बस्नेतले त्यस्तो खेती सुरु गर्नुभएको छ ।",
      "longContent": "नेपालगन्ज समाचारदातानेपालगन्ज, माघ २९ गते । बाँके जिल्लामा पहिलो पटक भुइँ ऐँसेलु (स्ट्रबेरी) व्यावसायिक खेती सुरु भएको छ ।  बैजनाथ गाउँपालिका–१, च्यामागाउँका ४३ वर्षीय सर्पराज बस्नेतले त्यस्तो खेती सुरु गर्नुभएको छ । बस्नेतले दुई कट्ठा जग्गामा ‘क्यामारोसा’ जातको स्ट्रबेरी खेती सुरु गर्नुभएको हो ।भारतको पुणेबाट गत कात्तिकमा नौ हजार बिरुवा आयात गरेर रोप्नुभएका बस्नेतले ती बिरुवाले हाल आएर फल दिन सुरु गरेको जनाउँदै पहिलो सिजनमा नै राम्रो आम्दानी हुने सम्भावना देखेको बताउनुभयो । बिरुवा रोपेको छ महिनाभित्र स्ट्रबेरीले फल दिन थाल्छ ।  उहाँले खेती सुरु गर्नुअघि कृषि विज्ञ डाक्टर शसन देवकोटा र दाङका कृषि व्यवसायी वीरेन्द्र खड्कासँग सल्लाह लिएको बताउनुभयो । बाँकेको उष्ण वातावरणमा यो खेती सफल हुनेबारे प्रारम्भिक शङ्का भए पनि मेहनत र उचित परामर्शले सफलता मिल्नेमा आफू विश्वस्त रहेको उहाँले जनाउनुभयो । स्ट्रबेरी खेतीमा नियमित स्याहार, माटोको गुणस्तर र सिँचाइ व्यवस्थापन जस्ता कुरामा विशेष ध्यान दिनुपर्ने सुझाव विज्ञबाट पाएको बस्नेतको भनाइ छ । उहाँले एक बोटबाट औसत आधा किलोदेखि पौने एक किलोसम्म उत्पादन लिन सकिने सम्भावना रहेको जानकारी पाएको बताउनुभयो । स्ट्रबेरी खेती बाँकेमा पहिलो पटक गरिए पनि बस्नेतले पहिलो सिजनमा नै चार लाख रुपियाँ बचत गर्ने लक्ष्य राख्नुभएको छ । यसका साथै खेती सफल भएमा बिरुवा उत्पादन गरेर बिक्री गर्ने योजना पनि उहाँले बनाउनुभएको छ । कृषि ज्ञान केन्द्र बाँकेका अनुसार यो खेती बाँके जिल्लाका लागि एकदमै नयाँ प्रयोग हो ।  माटोको उपयुक्तता र जलवायुको असरको गहिरो अध्ययन गरेर अघि बढेको हुँदा यो खेती सफल हुने सम्भावना धेरै देखिएको कृषि ज्ञान केन्द्र बाँकेले जनाएको छ । स्ट्रबेरी खेतीमा ध्यान दिनुपर्ने चुनौती भए पनि राम्रो बजार मूल्य, उपभोक्ताको माग र उत्पादनबाट हुने आम्दानीले यसलाई आकर्षक बनाएको बस्नेतको भनाइ छ ।",
      "link": "https://gorkhapatraonline.com/news/142684",
      "image": "https://gorkhapatraonline.com/storage/media/251554/conversions/baijnath-ma-gariyeko-strabery-kheti-original-thumb.jpg"
    },
    {
      "slug": "142683",
      "title": "तिस हजार टन युरिया आयातको टेन्डर",
      "timestamp": 1739232000000,
      "source": "gp",
      "content": "आउँदो धान बालीलाई मलको आपूर्ति व्यवस्था सहज गर्न ३० हजार टन युरिया मल आयातका लागि टेन्डर आह्वान गरिएको छ । कृषि सामग्री कम्पनी लिमिटेडले ३० हजार युरिया मलका लागि टेन्डर आह्वान गरेको हो ।",
      "longContent": "काठमाडौँ, माघ २९ गते । आउँदो धान बालीलाई मलको आपूर्ति व्यवस्था सहज गर्न ३० हजार टन युरिया मल आयातका लागि टेन्डर आह्वान गरिएको छ । कृषि सामग्री कम्पनी लिमिटेडले ३० हजार युरिया मलका लागि टेन्डर आह्वान गरेको हो । कृषि तथा पशुपन्छी विकास मन्त्रालयको सहमतिमा अर्थ मन्त्रालयले १७ अर्ब रुपियाँ स्रोत सुनिश्चित गरेपछि टेन्डर आह्वान गरिएको कम्पनीले जनाएको छ । कृषि सामग्री कम्पनी लिमिटेड प्रबन्ध सञ्चालक विष्णुप्रसाद घिमिरेले धान बालीलाई मलको आपूर्ति सहज बनाउन युरिया आयातको टेन्डर आह्वान गरिएको बताउनुभयो । “हिउँदे बाली (गहुँ, आलु र तोरी) का लागि पर्याप्त मात्रामा मलको मौज्दात छ, थप ६० हजार टन युरिया आउने क्रममै छ,” उहाँले भन्नुभयो, “चैते धान र बर्खे धानका लागि आवश्यक मल आयात गर्न अहिलेदेखि नै तयारी भइरहेको छ ।” धानबालीका लागि ठुलो परिणाममा मलको आवश्यक पर्ने हुँदा अभाव हुन नदिन अहिलेदेखि नै खरिद प्रक्रिया अगाडि बढाइएको उहाँले जानकारी दिनुभयो । कृषि मन्त्रालयका अनुसार हिउँदे बालीका लागि एक लाखदेखि डेढ लाख मेट्रिक टन मल आवश्यक पर्ने गर्छ ।चालु आव २०८१/८२ मा तीन लाख ८५ हजार मेट्रिक टन  मल आयात गर्ने लक्ष्य रहेकोमा माघ अन्तिम सातासम्म दुई लाख ४० हजार मेट्रिक टन मल आयात भइसकेको र बाँकी आउने क्रममै रहेको कम्पनीले जनाएको छ । हालसम्म दुई लाख १४ हजार ४७ टन मल वितरण गरिसकेको कम्पनीले जनाएको छ । २५ हजार टन युरिया र ५० हजार टन डिएपी मौज्दात रहेको कम्पनीले जनाएको छ । सरकारले चालु आवमा पाँच लाख ५० हजार मेट्रिक टन मल खरिद गर्न २७ अर्ब रुपियाँ विनियोजन गरेको छ । कृषि सामग्री कम्पनी र साल्ट टे«डिङ कर्पोरेसनले मल आयात गर्ने जिम्मा पाएका छन् । दुई कम्पनीले टेन्डर आह्वान गरेर विभिन्न मुलुकबाट मल आयात गर्ने गरेका छन् । सहकारी संस्थामार्फत किसानलाई मलको वितरण हुने गर्छ । अन्तर्राष्ट्रिय बजारमा प्रतिक्विन्टल युरियाको मूल्य सात सयदेखि आठ सय अमेरिकी डलर रहेको छ । यस्तै डिएपी प्रतिक्विन्टल ५२० देखि ५३० अमेरिकी डलर रहेको छ । स्थानीय बजारमा भने प्रतिकेजी डिएपी २२ रुपियाँ र प्रतिकेजी युरिया सात रुपियाँ ५० पैसामा बिक्री भइरहेको छ । विभिन्न सहकारी संस्थामार्फत रासायनिक मलको वितरण हुने गरेको छ । सरकारले मलमा अनुदानको व्यवस्था गर्दा किसानले सस्तो मूल्यमा पाउने गरेका छन् । मुलुकभर वार्षिक प्रयोगका आधारमा सात लाख टन मल खपत हुने र खेतीयोग्य जमिनका हिसाबले १३ लाख ८० हजार टन मल आवश्यक पर्ने बताइएको छ । धान बाली दुई सिजनमा लगाउने गरिन्छ । १४ लाख २० हजार ६३६ हेक्टर क्षेत्रफलमा चैते र बर्खे धान लगाइएको लगाइन्छ । मन्त्रालयको तथ्याङ्क अनुसार मुलुकभर नौ लाख हेक्टर क्षेत्रफल मकै खेती गरिने र सात लाख हेक्टर क्षेत्रफलमा गहुँ खेती गरिन्छ । सरकारले प्रत्येक वर्ष मल खरिदका लागि अनुदानको व्यवस्था गरे पनि माग अनुसार मलको आपूर्ति नहुँदा किसानले बर्सेनि मलको अभाव खेप्नु परेको छ ।",
      "link": "https://gorkhapatraonline.com/news/142683",
      "image": "https://gorkhapatraonline.com/storage/media/251556/conversions/Mal-New-original-thumb.jpg"
    },
    {
      "slug": "142682",
      "title": "नेपाल–जापान सहयोग सम्बन्धबारे छलफल",
      "timestamp": 1739232000000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीसँग नेपालका लागि जापानका राजदूत मायदा तोरुले शिष्टाचार भेट गर्नुभएको छ ।",
      "longContent": "गोरखापत्र समाचारदाताकाठमाडौँ, माघ २९ गते । उद्योग, वाणिज्य तथा आपूर्तिमन्त्री दामोदर भण्डारीसँग नेपालका लागि जापानका राजदूत मायदा तोरुले शिष्टाचार भेट गर्नुभएको छ ।सोमबार भएको भेटमा मन्त्री भण्डारीले नवनियुक्त राजदूतका रूपमा तोरुको स्वागत गर्दै नेपालले सदैव जापानसँगको आपसी हितका सम्बन्ध र सहयोगलाई उच्च महत्व दिँदैआएको बताउनुभयो । “भूकम्पलगायत प्राकृतिक विपत्तिमा जापानी जनता, सरकार, गैरसरकारी संस्था, विश्वविद्यालयबाट प्राप्त सहयोगप्रति हामी आभारी छौँ, नेपालको सामाजिक तथा आर्थिक विकासका लागि जापान लामो समयदेखि एक महत्वपूर्ण तथा विश्वासिलो विकास साझेदारका रूपमा रहेको छ,” मन्त्री भण्डारीले भन्नुभयो, “हामी औद्योगिक विकास, निर्यात प्रतिस्पर्धी क्षमता विकास, कृषि, जलविद्युत्, पूर्वाधार विकासलगायत धेरै क्षेत्रमा जापानको अनुभव, ज्ञान, सिप र प्रविधिबाट लाभान्वित हुन चाहन्छौँ ।” मानव संसाधन विकासमा जापानले सन् २०१६ देखि जापान विकास छात्रवृत्ति (जेडिएस) योजना अन्तर्गत विभिन्न क्षेत्रमा नेपालका सरकारी अधिकारीलाई वार्षिक छात्रवृत्ति प्रदान गर्दै आएकामा जापान सरकारप्रति आभार प्रकट गर्नुभयो । उहाँले नागढुङ्गा सुरुङमार्गको सुरुवातसँगै सडक पूर्वाधारको विकासमा सुरुङ प्रविधिको सुरुवात गर्ने नेपालको प्रमुख कार्यक्रममा जापान नजिकको विकास साझेदार भएकामा खुसी व्यक्त गर्नुभयो ।  भेटमा राजदूत तोरुले नेपाल र जापानबिच आगामी सन् २०२६ मा कूटनीतिक सम्बन्धका ७० वर्ष पूरा हुने उल्लेख गर्दै भविष्यका दिनमा पनि दुई देशबिचमा सम्बन्ध झन् प्रगाढ हुँदै जाने बताउनुभयो । प्राकृतिक प्रकोप तथा विपत्मा दुई देशबिच आपसी सहयोग आदानप्रदान भएको स्मरण गर्दै उहाँले आगामी दिनमा पनि जलवायु परिवर्तन एवं विपत्जन्य अवस्थामा सहकार्य गर्ने प्रतिबद्धता जनाउनुभयो । तोरुले नेपाली जनताको मौलिकता अनुसार जापान सरकारले नेपालमा उद्योग स्थापनामा सघाउने बताउनुभयो । साथै उहाँले नेपाली वस्तुको जापानी बजारमा राम्रो माग रहेको उल्लेख गर्दै नेपाली उत्पादनको गुणस्तर र परिणाममा ध्यान दिए बजार विस्तारमा कुनै समस्या नहुने बताउनुभयो । उहाँले नेपाली वस्तुको जापान निर्यातमा जापान सरकारबाट आवश्यक सहयोगको प्रतिबद्धता जनाउनुभयो ।",
      "link": "https://gorkhapatraonline.com/news/142682",
      "image": "https://gorkhapatraonline.com/storage/media/251552/conversions/Nepal-and-Japan-original-thumb.jpg"
    },
    {
      "slug": "142681",
      "title": "नौ सय नब्बे मेगावाट राष्ट्रिय प्रसारणमा आउने",
      "timestamp": 1739232000000,
      "source": "gp",
      "content": "कर्णाली प्रदेशमा तीन निजी क्षेत्रले निर्माण गर्न लागेको जलविद्युत् आयोजनाको विद्युत्लाई राष्ट्रिय प्रसारण लाइनमा जोड्ने सम्झौता भएको छ ।",
      "longContent": "छिन्चु समाचारदातासुर्खेत, माघ २९ गते । कर्णाली प्रदेशमा तीन निजी क्षेत्रले निर्माण गर्न लागेको जलविद्युत् आयोजनाको विद्युत्लाई राष्ट्रिय प्रसारण लाइनमा जोड्ने सम्झौता भएको छ । निजी क्षेत्रले निर्माण गर्न लागेका तीन आयोजनाबाट उत्पादन हुने ९९० मेगावाट जलविद्युत् राष्ट्रिय प्रसारण ग्रिड कम्पनी लिमिटेड (आरपिजिसिएल) ले निर्माण गर्ने कर्णाली कोरिडोर तीन सय केभी प्रसारण लाइनमा जोड्ने सम्झौता भएको हो । ४२० मेगावाटको तिला–२, २३५ मेगावाटको हुम्ला कर्णाली–१ र ३३५ मेगावाटको हुम्ला कर्णाली–२ बाट उत्पादन हुने विद्युत् उक्त प्रसारण लाइनमा जोडिने छ । सम्झौतामा आयोजना प्रवर्धक कम्पनीका प्रतिनिधि रुरु जलविद्युत् परियोजना लिमिटेडका अध्यक्ष आशिष सुवेदी र ऊर्जा तिला पावर कम्पनी प्रालिका अध्यक्ष भानुभक्त पोखरेल तथा ग्रिड कम्पनीका प्रमुख कार्यकारी अधिकृत डा. नेत्र ज्ञवालीले हस्ताक्षर गर्नुभएको छ ।राष्ट्रिय प्रसारण ग्रिड कम्पनीले हुम्लाको कर्णाली नदीदेखि कालीकोटको फुकोट, सुर्खेतको बेतन हुँदै कञ्चनपुरको दोधारासम्म चार सय केभी कर्णाली कोरिडोर प्रसारण लाइन निर्माण थालनी भइसकेको कम्पनीका प्रमुख कार्यकारी अधिकृत ज्ञवालीले बताउनुभयो । उहाँका अनुसार प्रसारण लाइनको लम्बाइ १८१ किलोमिटर हुने छ । यही लाइनको फुकोट सबस्टेसनमा तिला–२ र हुम्ला सबस्टेसनमा हुम्ला कर्णाली–१, २ आयोजनाबाट उत्पादित विद्युत् जोडिने छ । कर्णाली कोरिडोर अन्तर्गतको १८५ किलोमिटर राष्ट्रिय प्रसारण लाइन विसं २०८८ भित्र सम्पन्न गरिसक्ने लक्ष्य छ । १२ अर्ब रुपियाँ लागत अनुमान गरिएको प्रसारण लाइनमध्ये फुकोट हबदेखि तल्लो खण्डको ९५ किलोमिटर लाइन निर्माण सुरु भइसकेको छ ।त्यस्तै फुकोटदेखि माथि हुम्ला हबसम्म ९० किलोमिटर लाइनको दुई वर्षभित्र अध्ययन सम्पन्न गरी निर्माणको चरणमा लैजाने योजना छ । कालीकोटमा पर्ने तिला–२ को निर्माण सन् २०३० सम्ममा सक्ने लक्ष्य राखिएको छ भने हुम्लामा पर्ने ५७० मेगावाटको हुम्ला कर्णाली–१ र २ को निर्माणसमेत छ वर्षभित्र सक्ने लक्ष्य राखिएको छ । ऊर्जा तिला पावर कम्पनी प्रालिले तिला–२, रुरु जलविद्युत् परियोजना लिमिटेडले हुम्ला कर्णाली–१ र २ आयोजनालाई निर्माण गर्न लागेका हुन् । तिला–२ को फुकोट सबस्टेसन, हुम्ला कर्णाली–१ र २ को हुम्ला सबस्टेसनमा विद्युत् जडान गर्ने गरी सम्झौता भएको छ । हुम्ला कर्णाली–१ र २ को वातावरणीय प्रभाव मूल्याङ्कन थालिएको छ । चिनियाँ कम्पनीले सर्भे लाइसेन्स पाएको हुम्ला कर्णाली–१ र २ को विद्युत् भारतले नकिन्ने घोषणा गरेसँगै यी आयोजना निर्माणको जिम्मा नेपाली कम्पनीले लिएका छन् । रुरु जलविद्युत् परियोजना लिमिटेडले र कर्णाली वाटर पावर प्रालिले संयुक्त रूपमा आयोजना अघि बढाउन लागेका हुन् । दुवै आयोजनाको चिनियाँ कम्पनी सिचुवान वाङपिङ इनर्जीले निर्माण गर्ने भन्दै लाइसेन्स लिएको थियो । नेपालमा लगानी गर्न नसकिने भन्दै चिनियाँ कम्पनी सिचुवान पछि हटेपछि २०७९ मा रुरु र कर्णाली वाटर पावर प्रालिले निर्माणको जिम्मा लिएका थिए । कालीकोट जिल्लाको तिलागुफा नगरपालिका–५, खल्लामा तिला–२ जलविद्युत् आयोजना निर्माण हुने छ । तिला–२ आयोजनाको अनुमानित लागत ४२ अर्ब १० करोड ६६ लाख रुपियाँ रहेको छ । आयोजनासँग विद्युत् खरिद सम्झौताका लागि समझदारी भइसकेको छ । आयोजनाको वातावरणीय प्रभाव मूल्याङ्कन (इआइए), आयोजनाको विस्तृत अध्ययन भइसकेको छ । आयोजना निर्माणका लागि जग्गा अधिग्रहणको काम बाँकी रहेको आयोजनाले जनाएको छ ।यता नेपाल विद्युत् प्राधिकरणले चार सय केभी प्रसारण लाइन जडानका लागि कालीकोटको खाँडाचक्र नगरपालिका–११, रेगिलमा जग्गा खरिद भई लाइन जडानको अध्ययनसमेत भइसकेको जनाइएको छ । कालीकोटदेखि दैलेख–सुर्खेत हुँदै कैलालीको लम्कीसम्म विद्युत् निकासीका लागि चार सय केभी प्रसारण लाइन निर्माणका लागि करिब १६ अर्ब लगानी लाग्ने प्राधिकरणले जनाएको छ ।कालीकोटदेखि १२५ किलोमिटर लामो प्रसारण लाइन आयोजना कर्णाली प्रदेशको कालीकोट रेगिलबाट सुरु भई अछाम, सुर्खेत हुँदै कैलालीको दोदोधारा सबस्टेसनमा जोडिने छ । त्यहाँबाट पूर्वतर्फ बुटवल, पश्चिममा अत्तरिया एवं दैजी र दक्षिणतर्फ अन्तरदेशीय प्रसारण लाइनमार्फत भारतको बरेलीमा जोडिने छ । त्यसमा २५६ वटा टावर रहने छन् ।चार सय केभी डबल सर्किट प्रसारण लाइन निर्माणका लागि भारतीय कम्पनी कल्पतरु प्रोजेक्ट इन्टरनेसनल लिमिटेडसँग ११ माघ २०७९ मा आठ अर्ब लागतमा ठेक्का सम्झौता भइसकेको छ । यो आयोजना आर्थिक वर्ष २०८३/८४ मा सम्पन्न गर्ने लक्ष्य राखिएको छ ।",
      "link": "https://gorkhapatraonline.com/news/142681",
      "image": "https://gorkhapatraonline.com/storage/media/251551/conversions/electric-original-thumb.jpg"
    },
    {
      "slug": "142680",
      "title": "कतारबाट फिर्तीको अवसर",
      "timestamp": 1739232000000,
      "source": "gp",
      "content": "कतारमा अलेखबद्ध (भिसाको म्याद सकिएका वा गैरकानुनी रूपमा प्रवेश गरेका) रूपमा बसिरहेका आप्रवासीलाई जेल सजाय र आर्थिक जरिबानाबिना स्वदेश फर्किन तीन महिनाको समय दिएको छ ।",
      "longContent": "गोरखापत्र समाचारदाता काठमाडौँ, माघ २९ गते । कतारमा अलेखबद्ध (भिसाको म्याद सकिएका वा गैरकानुनी रूपमा प्रवेश गरेका) रूपमा बसिरहेका आप्रवासीलाई जेल सजाय र आर्थिक जरिबानाबिना स्वदेश फर्किन तीन महिनाको समय दिएको छ । कतारको आन्तरिक मामिलासम्बन्धी मन्त्रालयको सूचनालाई उद्धृत गर्दै कतारमा रहेको नेपाली दूतावासले अलेखबद्ध नेपाली श्रमिकलाई तीन महिनाभित्र घर फर्किन सक्ने योजनालाई अवसरका रूपमा लिन आग्रह गरेको हो ।दूतावासका अनुसार कतार सरकारले कतारको कानुनमा भएको व्यवस्थाबमोजिम प्रवेश वा आवासीय अनुमतिसम्बन्धी व्यवस्था उल्लङ्घन गरी कतारमा बसिरहेका आप्रवासीले स्वदेश फर्किन तीन महिनाभित्रमा आवेदन दिन सक्ने छन् । यस अनुसार भिसाको म्याद सकिएर कागजातविहीन भएका कतारमा बसिरहेकाका लागि स्वदेश फिर्ती सहज हुने छ ।यस्तो सेवा लिन चाहनेले दोहास्थित नेपाली दूतावासमा सम्पर्क गरी प्रक्रियाका विषयमा जानकारी लिनसमेत दूतावासले आग्रह गरेको छ ।",
      "link": "https://gorkhapatraonline.com/news/142680",
      "image": "https://gorkhapatraonline.com/storage/media/251550/conversions/Doha-Qatar-original-thumb.jpg"
    },
    {
      "slug": "142679",
      "title": "श्रमिकका लागि एक सय उनन्चास देश खुला, दस वटासँग सम्झौता",
      "timestamp": 1739232000000,
      "source": "gp",
      "content": "नेपाली श्रमिकका लागि १४९ वटा देश खुला गरिएको छ तर श्रम सम्झौता भने १० वटा देशसँग मात्रै भएको छ । श्रम, रोजगार तथा सामाजिक सुरक्षा मन्त्रालयले चार देशसँग श्रम सम्झौताको मसौदालाई टुङ्गो लगाएको छ ।",
      "longContent": "गोरखापत्र समाचारदाता काठमाडौँ, माघ २९ गते । नेपाली श्रमिकका लागि १४९ वटा देश खुला गरिएको छ तर श्रम सम्झौता भने १० वटा देशसँग मात्रै भएको छ । श्रम, रोजगार तथा सामाजिक सुरक्षा मन्त्रालयले चार देशसँग श्रम सम्झौताको मसौदालाई टुङ्गो लगाएको छ । पाँच देशसँगको मसौदा आदानप्रदान गरिएको छ । श्रम मन्त्रालयले साउदी अरब, मलेसिया, कतार र ओमानको मसौदा आदानप्रदानको काम टुङ्गो लागेको जनाएको छ । मन्त्रालयका अनुसार चार वटै देशका सरकारलाई मसौदा पठाइसकेको र हस्ताक्षर हुन बाँकी रहेको जनाएको छ । साउदी अरबसँग श्रम सम्झौता टुङ्गो भर्खर लागेको छ ।गत साता साउदी अरबको भ्रमण फर्किएलगत्तै श्रम, रोजगार तथा सामाजिक सुरक्षामन्त्री शरत्सिंह भण्डारीले साउदी अरबसँगको श्रम सम्झौताका लागि नेपाल र साउदीका अधिकारीले बनाएको मसौदामा सहमति भएको जानकारी दिनुभयो । उहाँका अनुसार साउदीमा नेपाली श्रमिकले भोग्नु परेका समस्याको समाधानका लागि पनि छिट्टै श्रम सम्झौता गर्नु पर्छ भनेका छौँ । यस विषयमा साउदी सरकार सकारात्मक छ ।साउदीले घरेलु महिला श्रमिकसँगै २९ क्षेत्रमा नेपाली श्रमिक लैजाने प्रस्ताव गरेको छ । दुवै देशले कानुनी प्रक्रिया पूरा गरेपछि सम्झौतामा हस्ताक्षर गर्ने मिति टुङ्गो लगाउने मन्त्रालयले जनाएको छ । त्यसो त गत माघ अन्तिम साता संयुक्त अरब इमिरेट्स (युएई) मा आयोजित आबुधाबी डाइलगको साइड लाइन बैठकमा श्रममन्त्री भण्डारी र साउदी समकक्षीबिचको वार्तामा श्रम सम्झौतालाई एक महिनाभित्र टुङ्ग्याउने गरी दुवै पक्षले सिधै समन्वय गर्न ‘फोकल पर्सन’ तोकेको थियो । साउदीले नेपालबाट घरेलु श्रमिक लैजानेमा बढी केन्द्रित भएको र नेपालले साउदीमा घरेलु श्रमिक पठाउन प्रतिबन्ध फुकुवा नगरेका कारण श्रम सम्झौता कार्य अगाडि बढ्न सकेको थिए । वैदेशिक रोजगार विभागका अनुसार साउदीमा करिब साढे तीन लाख नेपाली श्रमिक रहेका छन् । श्रम मन्त्रालयका अनुसार अन्तर्राष्ट्रिय श्रम सङ्गठन (आइएलओ) र आप्रवासनका लागि अन्तर्राष्ट्रिय सङ्गठन (आइओएम) को ऐन अनुसार श्रम सम्झौता गर्ने तयारी भइरहेको छ । नेपालले श्रम सम्झौता गरेका श्रम गन्तव्य देश क्रमशः सन् २००५ कतार र सन् २०१८ मा मलेसियाले भने परिमार्जनसहित पुनः सम्झौताको टुङ्गोमा पुग्ने क्रममा छन् । त्यसबाहेक संयुक्त अरब इमिरेट्स (युएई) (२०१९), दक्षिण कोरिया (२००७), बहराइन (२००८), जापान (२०१९), इजरायल (२०२०), जोर्डन (२०१७), मोरिसस (२०१९), बेलायत (२०२२), जर्मनी (२०२३) र रोमानिया (२०२३) सँग सम्झौता भइसकेको छ  । साउदीसँग नेपालले पटक पटक श्रम सम्झौताका लागि प्रयास गर्दासमेत सम्पन्न हुन सकेको छैन । वैदेशिक रोजगार विभागका निर्देशक गुरुदत्त सुवेदीले यस पटक साउदीसँगको श्रम सम्झौता हुनेमा धेरै आशावादी हुने आधार देखिएको बताउनुभयो । श्रम मन्त्रालयले पछिल्लो पटक टर्की, लेबनान, कुवेत, स्पेन, जर्मन, ब्रुनाईबिचको प्रस्तावित श्रम मसौदा टुङ्गोमा पुर्‍याउन पटक पटक प्रयास गरिरहेको छ । श्रम मन्त्रालयले सबै देशसँग गरिने श्रम सम्झौताको एउटा निश्चित मापदण्ड बनाएको र सोही मापदण्ड अनुसार मात्रै श्रमिक पठाउने गरी सम्झौता गर्ने दाबी गरेको छ ।",
      "link": "https://gorkhapatraonline.com/news/142679",
      "image": "https://gorkhapatraonline.com/storage/media/251548/conversions/baidesik-rojgar-original-thumb.jpg"
    },
    {
      "slug": "142677",
      "title": "दक्ष ‘केयरगिभर’ लैजाने सम्झौता",
      "timestamp": 1739232000000,
      "source": "gp",
      "content": "जापानले हेल्थ केयरमा २० हजार नेपालीलाई लैजाने भएको छ । नेपाल र जापानका कम्पनीले संयुक्त रूपमा सोमबार काठमाडौँमा एक कार्यक्रम आयोजना गरी ‘नेपाल–जापान सेवा आदानप्रदान कार्यक्रम’ अन्तर्गत २० हजार केयर गिभरलाई लैजाने घोषणा गरेको हो ।",
      "longContent": "गोरखापत्र समाचारदाताकाठमाडौँ, माघ २९ गते । जापानले हेल्थ केयरमा २० हजार नेपालीलाई लैजाने भएको छ । नेपाल र जापानका कम्पनीले संयुक्त रूपमा सोमबार काठमाडौँमा एक कार्यक्रम आयोजना गरी ‘नेपाल–जापान सेवा आदानप्रदान कार्यक्रम’ अन्तर्गत २० हजार केयर गिभरलाई लैजाने घोषणा गरेको हो ।कार्यक्रमलाई प्रभावकारी बनाउन जापानका जेन्काउ रिसर्च इन्स्टिच्युटका कोजाई कोसन कर्पोरेसन प्रोग्रेसिभ स्टाफ एजेन्सी र नेपालका काठमाडौँ विश्वविद्यालय स्कुल अफ मेडिकल साइन्स, सन एन्ड कम्पनी प्रालि र सन्दिपनी ग्रुप अफ एजुकेसनका प्रतिनिधिले समझदारीपत्रमा हस्ताक्षर गरेका छन् ।स्वास्थ्य सेवाका क्षेत्रमा जापानमा कामदार आवश्यक रहेकाले नेपालीलाई दक्ष बनाउँदै जापानको रोजगारीमा अवसर सिर्जना गर्ने उद्देश्यले यो कार्यक्रम ल्याइएको सन्दिपनी ग्रुप अफ कम्पनीका कार्यकारी निर्देशक नरेश ओझाले जानकारी दिनुभयो ।",
      "link": "https://gorkhapatraonline.com/news/142677",
      "image": "https://gorkhapatraonline.com/storage/media/251546/conversions/221-original-thumb.jpg"
    },
    {
      "slug": "142617",
      "title": "सुन तोलाको एक लाख ६९ हजार छ सय",
      "timestamp": 1739145600000,
      "source": "gp",
      "content": "स्थानीय बजारमा आज सुनको मूल्य प्रतितोला रु. एक लाख ६९ हजार छ सय तोकिएको छ । सुनचाँदी व्यवसायी महासङ्घका अनुसार अघिल्लो दिन प्रतितोला रु एक लाख ६८ हजार दुई सयमा कारोबार भएको सुन आज प्रतितोला रु एक हजार चार सयले बढेको हो ।",
      "longContent": "काठमाडौँ, माघ २८ गते ।  स्थानीय बजारमा आज सुनको मूल्य प्रतितोला रु. एक लाख ६९ हजार छ सय तोकिएको छ । सुनचाँदी व्यवसायी महासङ्घका अनुसार अघिल्लो दिन प्रतितोला रु. एक लाख ६८ हजार दुई सयमा कारोबार भएको सुन आज प्रतितोला रु. एक हजार चार सयले बढेको हो ।त्यस्तै आजका लागि चाँदीको कारोबार मूल्य प्रतितोला रु. एक हजार नौ सय ७५ तोकिएको छ । आइतबार सोही परिमाण चाँदी रु. एक हजार नौ सय ६० मा कारोबार भएको थियो । नेपालमा सुन तथा चाँदीको मूल्य अन्तर्राष्ट्रिय बजारमा हुने कारोबार मूल्यका आधारमा घटबढ हुने गरेको छ । हाल अन्तराष्ट्रिय बजारमा सुन प्रतिऔँस दुई हजार आठ सय ७९ अमेरिकन डलर आसपास कारोबार भइरहेको छ । रासस",
      "link": "https://gorkhapatraonline.com/news/142617",
      "image": "https://gorkhapatraonline.com/storage/media/251441/conversions/gold1616-original-thumb.jpg"
    },
    {
      "slug": "142586",
      "title": "यस्तो छ आजको तरकारी र फलफूलको थोक मूल्य",
      "timestamp": 1739145600000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  माघ २८ गते ।  कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २५, आलु रातो प्रतिकेजी रु ३८, आलु रातो (भारतीय) प्रतिकेजी रु ३६, प्याज सुकेको (भारतीय) प्रतिकेजी रु ६६, गाजर (लोकल) प्रतिकेजी रु ४०, गाजर (तराई) प्रतिकेजी रु ३०, बन्दा (लोकल) प्रतिकेजी रु २०, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १२, स्थानीय काउली (ज्यापु) प्रतिकेजी रु २०, काउली (तराई) प्रतिकेजी रु १२, मूला रातो प्रतिकेजी रु २०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ५०, घिउ सिमी (लोकल) प्रतिकेजी रु ५०, घिउ सिमी (हाइब्रिड) प्रतिकेजी रु ५०, घिउसिमी (राजमा) प्रतिकेजी रु ८०, टाटे सिमी प्रतिकेजी रु ४०, तितेकरेला प्रतिकेजी रु १३०, लौका प्रतिकेजी रु ५०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी–२०, फर्सी हरियो (डल्लो) प्रतिकेजी–२०, सलगम प्रतिकेजी रु १००, भिण्डी प्रतिकेजी रु ११०, सखरखण्ड प्रतिकेजी–८०, पिँडालु प्रतिकेजी रु ९०, स्कुस प्रतिकेजी रु ४०, रायो साग प्रतिकेजी रु १२, पालुङ्गो साग प्रतिकेजी ४५, चमसुरको साग रु ४५, तोरीको साग प्रतिकेजी रु २५, मेथीको साग प्रतिकेजी रु ४५, प्याज हरियो प्रतिकेजी रु ४०, बकुला प्रतिकेजी रु ८०, तरुल प्रतिकेजी रु ९०, च्याउ (कन्य) प्रतिकेजी रु १३०, च्याउ (डल्ले) प्रतिकेजी रु ४०० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ८०, रातो बन्दा प्रतिकेजी रु ७०, सजिवन प्रतिकेजी रु २००, जिरीको साग प्रतिकेजी रु ७०, ग्याठकोबी प्रतिकेजी रु ८०, सेलरी प्रतिकेजी रु ४००, पार्सले प्रतिकेजी रु ७००, सौफको साग प्रतिकेजी रु ७०, पुदिना प्रतिकेजी–४००, गान्टे मूला प्रतिकेजी रु ७०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फुजी) प्रतिकेजी रु ३००, केरा (दर्जन) रु १५०, कागती प्रतिकेजी रु १५०, अनार प्रतिकेजी रु ३५०, अङ्गुर (हरियो) प्रतिकेजी रु २५०, अङ्गुर (कालो) प्रतिकेजी रु ३५०, सुन्तला (नेपाली) प्रतिकेजी रु १५०, सुन्तला (भारतीय) प्रतिकेजी रु १००, जुनार प्रतिकेजी रु ११०, भुइँकटर प्रतिगोटा रु २००, काँक्रो (लोकल) प्रतिकेजी रु १३०, काँक्रो (हाइब्रिड) प्रतिकेजी रु ५०, रुखकटहर प्रतिकेजी रु १००, निबुवा प्रतिकेजी रु ६०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ६०, स्ट्रबेरी (भुइऐँसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु ३००, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ५०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ६०, लसुन हरियो प्रतिकेजी रु ८०, हरियो धनियाँ प्रतिकेजी रु ५०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/142586",
      "image": "https://gorkhapatraonline.com/storage/media/251387/conversions/adrhs-original-thumb.jpg"
    },
    {
      "slug": "142567",
      "title": "सुन्दरहरैँचा विराट् एक्स्पो हुने",
      "timestamp": 1739145600000,
      "source": "gp",
      "content": "मोरङको सुन्दरहरैँचा १०, विराट चोकमा विराट् एक्स्पोको चौथो संस्करण हुने भएको छ ।",
      "longContent": "उर्लाबारी समाचारदाताउर्लाबारी, माघ २८ गते । मोरङको सुन्दरहरैँचा १०, विराट चोकमा विराट् एक्स्पोको चौथो संस्करण हुने भएको छ । एक्स्पो माघ ३० देखि फागुन १० गतेसम्म हुने भएको छ । सुन्दरहरैँचा उद्योग वाणिज्य सङ्घले आइतबार पत्रकार सम्मेलनमा नगर क्षेत्रमा आठ वटा सार्वजनिक शौचालय निर्माणका लागि वाणिज्य सङ्घले एक्स्पोको आयोजना गर्दै आएको छ । नगरमा यसअघि दुई वटा सार्वजनिक शौचालय निर्माण भइसकेका छन् भने दुई वटा निर्माणधीन छन् । नगरको हरैँचा र खोर्सानेमा निर्माणाधीन सार्वजनिक शौचालयलाई पूरा गर्ने र थप चार वटा निर्माण गर्ने लक्ष्यसाथ एक्स्पो आयोजना हुन लागेको सुन्दरहरैँचा उद्योग वाणिज्य सङ्घका पूर्वअध्यक्ष एवं एक्स्पो आयोजक समितिका संयोजक भोलेश्वर दुलालले बताउनुभयो । उहाँका अनुसार १५ करोड ६२ लाखमा आठ वटा सार्वजनिक शौचालय निर्माणको डिपिआर तयार भएको थियो । जसमध्ये विराट चोक र सलकपुरमा सार्वजनिक शौचालय सञ्चालनमा आइसकेका छन् । नगरको खोर्साने र हरैँचामा सञ्चालनको अन्तिम अवस्थामा पुगेका छन् । थप चार वटा निर्माण गर्नका लागि खर्च जुटाउन एक्स्पोको आयोजना गरिएको उद्योगी दुलालले बताउनुभयो । आयोजक सुन्दरहरैँचा उद्योग वाणिज्य सङ्घका अध्यक्ष नारायण कार्कीले चार करोड खर्च हुने अनुमान गरिएको एक्स्पोको तीन लाख मानिसले अवलोकन गर्ने बताउनुभयो । अध्यक्ष कार्कीका अनुसार एक्स्पो आयोजना गर्न चार करोड रुपियाँ खर्च हुने अनुमान गरिएको छ ।",
      "link": "https://gorkhapatraonline.com/news/142567",
      "image": "https://gorkhapatraonline.com/storage/media/251368/conversions/55-original-thumb.jpg"
    },
    {
      "slug": "142566",
      "title": "सत्तरी हजार चल्ला उत्पादन",
      "timestamp": 1739145600000,
      "source": "gp",
      "content": "चल्ला उत्पादन गरेर पश्चिम नेपालभर वितरण गर्ने उद्देश्यसाथ बाँकेको खजुरामा सरकारले स्थापना गरेको कुखुरा विकास फार्मले चालु आर्थिक वर्ष २०८१/८२ को हालसम्म ७० हजार चल्ला उत्पादन गरेको जनाएको छ ।",
      "longContent": "नेपालगन्ज समाचारदातानेपालगन्ज, माघ २८ गते । चल्ला उत्पादन गरेर पश्चिम नेपालभर वितरण गर्ने उद्देश्यसाथ बाँकेको खजुरामा सरकारले स्थापना गरेको कुखुरा विकास फार्मले चालु आर्थिक वर्ष २०८१/८२ को हालसम्म ७० हजार चल्ला उत्पादन गरेको जनाएको छ । कुखुरा विकास फार्म खजुराका प्रबन्धक डा. सुमन खनालले चालु आवको हालसम्म फार्मले ७० हजार चल्ला र एक लाख १८ हजार ९२८ वटा अन्डा उत्पादन गरेको बताउनुभयो । उहाँका अनुसार गत आव २०८०/८१ मा फर्मले एक लाख ८१ हजार ९६६ चल्ला र दुई लाख ९० हजार १८१ अन्डा उत्पादन गरेको थियो । फार्मले स्थानीय रैथाने जातिको संरक्षण गरी उत्पादन भएका चल्ला किसानसम्म पुर्‍याउने लक्ष्य अनुरूप सात जातका घाँटी खुइले, उल्टे, साकिनी, खजुरा साकिने, कडकनाथ, ब्ल्याक अस्टलोप र न्यु हेम्पसार जातिका कुखुरा र रिङनेक कालिजको संरक्षण गरी चल्ला फार्मबाट दैनिक उत्पादन हुने अन्डा, एकदिने चल्ला, केही प्यारेन्ट कुखुरा र कुखुराको मल, बोरालगायतको बिक्रीवितरणबाट फार्मको आम्दानी हुने गरेको छ । फार्मले चल्ला र अन्डा बिक्री गरेर चालु आवको पुस मसान्तसम्म छ महिनाको अवधि ३३ लाख ३९ हजार ४१३ रुपियाँ आम्दानी गर्न सफल भएको जनाएको छ ।फार्मबाट स्थानीय प्रजातिका चल्ला उत्पादन, आनुवांशिक स्रोत संरक्षण, नवीनतम जातका पन्छीहरूको अनुसन्धान र व्यावसायिक कृषकलाई प्राविधिक सेवा दिइँंदै आएको छ । फार्मबाट उत्पादित चल्ला न्यूनतम मूल्यको हुने र किसानलाई अधिकतम फाइदा हुने भएकाले अहिले कुखुरा विकास फार्म कुखुरापालक किसानका लागि आकर्षणको केन्द्र बनेको किसानहरूले नै बताएका छन् ।",
      "link": "https://gorkhapatraonline.com/news/142566",
      "image": "https://gorkhapatraonline.com/storage/media/251367/conversions/kukhura-bikas-farm-khajura-original-thumb.jpg"
    },
    {
      "slug": "142565",
      "title": "उत्कृष्ट व्यवस्थापकलाई सम्मान",
      "timestamp": 1739145600000,
      "source": "gp",
      "content": "नेपाल व्यवस्थापन सङ्घले विभिन्न क्षेत्रमा रहेर व्यवस्थापनमा महत्वपूर्ण योगदान गरेका व्यक्तित्वलाई पुरस्कृत तथा सम्मान प्रदान गरेको छ ।",
      "longContent": "गोरखापत्र समाचारदाता काठमाडौँ, माघ २८ गते । नेपाल व्यवस्थापन सङ्घले विभिन्न क्षेत्रमा रहेर व्यवस्थापनमा महत्वपूर्ण योगदान गरेका व्यक्तित्वलाई पुरस्कृत तथा सम्मान प्रदान गरेको छ । सङ्घको ४४ औँ वार्षिक साधारण सभा तथा राष्ट्रिय व्यवस्थापन सम्मेलनमा व्यवसायी संस्थामा रहेर काम गरेका दुई महिला नेतृत्वलाई पुरस्कृत गरेको हो । सङ्घको ‘म्यानेजर अफ दी इयर अवार्ड’ बाट साल्ट ट्रेडिङ कर्पोरेसनका प्रमुख कार्यकारी अधिकृत उर्मिला श्रेष्ठलाई पुरस्कृत गरेको छ भने ‘वुमन म्यानेजर रिकगनिसन अवार्ड’ बाट बोटलर्स नेपाल लिमिटेडको पब्लिक अफेयर्स कम्युटिकेसन्स र सस्टेनेबिलिटी डाइरेक्टर स्नेहा राजभण्डारी पुरस्कृत हुनुभएको छ । नेपाल व्यवस्थापन सङ्घले हरेक वर्ष व्यवस्थापनमा सफल व्यक्तित्वलाई सो पुरस्कारबाट पुरस्कृत गर्दै आएको छ । साल्ट ट्रेडिङ कर्पोरेसनमा रहेर देशभर नुन वितरणको राष्ट्रिय जिम्मेवारी पूरा गर्नुका साथै व्यापार विविधीकरणमार्फत साल्ट ट्रेडिङको वित्तीय दिगोपना एवं सामाजिक कल्याणमार्फत उदाहरणीय योगदान पुर्‍याउँदै आएकाले श्रेष्ठलाई सम्मान गरेको सङ्घले जनाएको छ । कर्पोरेसनका अनुसार श्रेष्ठ सन् २००७ यता साल्ट ट्रेडिङको प्रमुख कार्यकारी अधिकृतको जिम्मेवारीमा रहेर निरन्तर काम गरिरहनुभएको छ ।कर्पोरेट सस्टेनेबिलिटी नियामकीय मामिला तथा लैङ्गिक समावेशीकरण तथा औद्योगिक सहकार्य र नीतिगत पैरवीका क्षेत्रमा उहाँले गर्नुभएको योगदानको कदर गर्दै राजभण्डारीलाई सो पुरस्कारबाट पुरस्कृत गरिएको हो । सो अवसरमा सङ्घले सार्वजनिक नीति तथा प्रशासनिक सुधार एवं पैरवीका क्षेत्रमा क्रियाशील नेपाल सरकारका पूर्वमुख्य सचिव तथा सङ्घका पूर्वअध्यक्ष डा. विमल कोइरालालाई सम्मान प्रदान गरेको छ । पुरस्कृत तथा सम्मानित व्यक्तित्वलाई अर्थमन्त्री विष्णुप्रसाद पौडेलले पुरस्कारसहित सम्मानपत्र प्रदान गर्नुभएको जनाइएको छ ।",
      "link": "https://gorkhapatraonline.com/news/142565",
      "image": "https://gorkhapatraonline.com/storage/media/251366/conversions/photo-ulmila-27-original-thumb.jpg"
    },
    {
      "slug": "142564",
      "title": "ब्याजमा अनुदान दिइने",
      "timestamp": 1739145600000,
      "source": "gp",
      "content": "बागमती प्रदेश सरकारका कृषि तथा पशुपन्छी विकासमन्त्री प्रकाश श्रेष्ठले किसानलाई सहुलियत पूर्ण कर्जाका लागि ब्याजमा अनुदान दिने तयारी भइरहेको बताउनुभएको छ ।",
      "longContent": "हेटौँडा समाचारदाताहेटौँडा, माघ २८ गते । बागमती प्रदेश सरकारका कृषि तथा पशुपन्छी विकासमन्त्री प्रकाश श्रेष्ठले किसानलाई सहुलियत पूर्ण कर्जाका लागि ब्याजमा अनुदान दिने तयारी भइरहेको बताउनुभएको छ । राष्ट्रिय किसान आयोगको आयोजनामा आइतबार हेटौँडामा भएको किसान हक हित र सामाजिक सुरक्षा विषयक बहसमा मन्त्री श्रेष्ठले किसानको व्यवसाय प्रवर्धनमा मन्त्रालय लाग्ने स्पष्ट पार्नुभयो । कृषि कम्पनीमार्फत किसानलाई जोड्ने बताउँदै उहाँले बैङ्कबाट ऋण र ब्याजमा अनुदान दिने तयारीमा मन्त्रालय रहेको जानकारी दिनुभयो । स्थानीय तहसँग समन्वय गरेर बागमती प्रदेशको बाँझो जमिनमा करार र सामूहिक खेतीलाई प्रोत्साहन गरिने उहाँको भनाइ छ । किसान परिचयपत्र, वर्गीकरण र उत्पादनको आधारमा प्रदेश सरकारले नीति नै बनाएर विभिन्न प्रोत्साहन कार्यक्रमका साथै प्रदेशमा स्मार्ट फार्म निर्माणसमेत गरिने उहाँले बताउनुभयो । पछिल्लो समय रासायनिक मल र विषादीको प्रयोग बढ्दै जाँदा धेरै मानवले स्वास्थ्यमा असर भोग्नु परेकोमा चिन्ता व्यक्त गर्नुभयो । मन्त्री श्रेष्ठले प्रदेशमा प्राङ्गारिक मलको प्रयोग बढाउन र विषादी तथा रासायनिक मलको प्रयोग घटाउने प्रयत्न गरिरहेको जानकारी दिनुभयो । कार्यक्रममा नेपाली कांग्रेसका मुख्य सचेतक गोविन्द लम्साल, नेपाल कम्युनिस्ट पार्टी (माओवादी केन्द्र) का प्रमुख सचेतक रत्नप्रसाद ढकाल, प्रदेश सांसद एवं शिक्षा, स्वास्थ्य तथा कृषि समितिका सदस्य एकालाल श्रेष्ठले किसानको पीडा सम्बोधन गर्ने गरी सरकारले किसानमैत्री कार्यक्रम ल्याउनुपर्नेमा जोड दिनुभएको थियो । श्रम र उत्पादनलाई जोडेर कोष स्थापना गरेर योगदानका आधारमा किसानलाई पनि पेन्सनको व्यवस्था हुनुपर्ने उहाँको धारणा रहेको थियो । परम्परावादी र निर्वाहमुखी खेती प्रणालीलाई त्याग्दै आधुनिक र प्रविधियुक्त खेती प्रणालीमा जानुपर्ने सुझाव दिँदै प्रदेश सांसदहरूले बिमा र बजारीकरणका लागि सरकारले जिम्मा लिएर किसानलाई ढुक्कसँग उत्पादन गर्ने वातावरणको सिर्जना गरिदिनुपर्ने विचार व्यक्त गर्नुभएको थियो । कार्यक्रममा किसानका प्रतिनिधि एकराज उप्रेती, सालिकराम बानियाँ, सुरज लामा, टीकाप्रसाद दाहाल, दीपक पुडासैनीलगायतले किसानको समस्या समाधान नभएकोमा चिन्ता व्यक्त गर्नुभयो । उत्पादनले बजार नपाउँदा बारीमै तरकारी फाल्नुपर्ने अवस्था रहेकोमा चिन्ता व्यक्त गर्नुभयो । उहाँहरूले सिजनका बेला किसानले उत्पादन गरेको तरकारीको बिउको पनि मूल्य नउठ्ने अवस्थामा बारीमै ट्याक्टर लगाएर जोतेर फाल्नुपर्ने अवस्था रहेको गुनासो गर्नुभयो । पहुँच र कागज मिलाएर बिचौलियाले अनुदान र सरकारबाट सहयोग प्राप्त गरिरहेको आरोप लगाउँदै वास्तविक किसान सधैँ मर्कामा परिरहेको उहाँहरूको भनाइ छ ।बागमती प्रदेशका कृषि सचिव विनोदकुमार भट्टराईले प्रदेशमा तीन लाख ३१ हजार किसान रहेको जानकारी दिँदै पर्याप्त मात्रामा अनुदान उपलब्ध गराउन नसकेको स्विकार्नुभयो । कार्यक्रममा प्रदेश सांसद, राष्ट्रिय किसान आयोगका सदस्य टेकबहादुर बोगटी, मञ्जु धिमाल, चितवन र मकवानपुरका जिल्ला समन्वय समितिका प्रमुख, जनप्रतिनिधि, किसानका प्रतिनिधि र सरोकारवाला निकायका प्रतिनिधिको सहभागिता रहेको थियो ।",
      "link": "https://gorkhapatraonline.com/news/142564",
      "image": "https://gorkhapatraonline.com/storage/media/251365/conversions/Krishi-news-(1)-original-thumb.jpg"
    },
    {
      "slug": "142563",
      "title": "सङ्कटमा चौँरी, दशकमा पचास हजारले घट्दै",
      "timestamp": 1739145600000,
      "source": "gp",
      "content": "हिमाली जीवन, पर्यावरणसँग प्रत्यक्ष सरोकार राख्ने याक र चौँरीको सङ्ख्या ठुलो परिमाणमा घट्दै छ ।",
      "longContent": "काठमाडौँ, माघ २८ गते । हिमाली जीवन, पर्यावरणसँग प्रत्यक्ष सरोकार राख्ने याक र चौँरीको सङ्ख्या ठुलो परिमाणमा घट्दै छ । यो सङ्ख्या प्रत्येक १० वर्षमा ५० हजारका दरले घटिरहेको एक तथ्याङ्कले देखाएको छ । ३० वर्षअघि दुई लाखभन्दा धेरै रहेका याक र चौँरी २० वर्षअघि ५० हजारको हाराहारीमा घटेको र १० वर्षअघि एक लाख रहेको सङ्ख्या घटेर यतिबेला ६० हजारको हाराहारीमा झरेको तथ्याङ्कले देखाउँछ । सरकारले सञ्चालन गरेको याक आनुवंशिक स्रोत केन्द्रको प्रतिवेदनमा नेपालमा हाल ६२ हजारको हाराहारीमा याक र चौँरीको सङ्ख्या रहेको उल्लेख छ । प्रतिवेदनमा ३० वर्षअघि चौँरीको सङ्ख्या दुई लाखभन्दा धेरै रहेको र हरेक वर्ष सङ्ख्यामा गिरावट आएको प्रतिवेदनमा उल्लेख छ । तीन हजार मिटरदेखि पाँच हजार पाँच सय मिटरसम्म पाउन सकिने याक र चौँरी बहुउपयोगी जनावरको श्रेणीमा पर्छन् । दुग्धजन्य पदार्थ, उन, छाला, भल तथा भारी बोक्ने कामका लागि यो पशुलाई प्रयोग गरिने भएकाले हिमाली जीवनशैलीको अभिन्न अङ्ग मानिन्छ । विगतमा छदेखि ७० वटासम्म प्रतिगोठ पाइने चौँरीगोठ अहिले रित्ता हुन थालेको याकचौँरी कृषक महासङ्घका अध्यक्ष पाविहाङ राईले बताउनुभयो । याक र चौँरी घटेकामा धेरैले चिन्ता गरे पनि संरक्षणमा प्रभावकारी उपाय भने नखोजिएको राईले बताउनुभयो । ठिमाहा प्रजनन, हिमाली मानिसको पेसा परिर्वतन, रोग तथा सिकारी प्राणीको वृद्धि, चरिचरनको घट्दो गुणस्तर एवं समुदायको पेसाप्रतिको घट्दो मोहले चौँरी र याक घटिरहेको नेपाल पशु चिकित्सा परिषद्का उपाध्यक्ष डा. मनोजकुमार शाहीले उल्लेख गर्नुभयो । हिमालको ट्रक भनेर चिनिने याक र चौँरी हिँड्ने ग्रामीण सडकमा यातायातका सवारीसाधनको पहुँच बढेकाले पनि मानिसले याकचौँरी पाल्न छाडेका छन् । हिमालको आम्दानी गर्ने र पुँजीको स्रोत याक भएको र त्यसले बिक्री गरेर अन्नको जोहो गर्ने क्रम घटेपछि पाल्ने क्रम पनि कम भएको उपाध्यक्ष शाहीले बताउनुभयो । घुमन्ते जीवनशैलीमा पाल्नुपर्ने याक र चौँरीपालन व्यवसाय निकै कष्टकर हुने भएकाले हिमाली मानिसले सजिलो पेसा रोज्न थालेकाले पनि सङ्ख्यामा कमी आउन थालेको हो । याक र चौँरीमा हाडनाताको समस्या भएको र तल्लो भागका गाईसँगको सम्पर्कले साना ठिमाह जातको उत्पादनमा वृद्धि भएपछि यसको सङ्ख्यामा कमी आएको छ । सरकारी निकायले पनि त्यसबारे चेतना जगाउन नसकेको उहाँले स्विकार्नुभयो । जसका कारणले शुद्ध नस्लको याक र चौँरी हराउन थालेका छन् । चौँरी र याक घट्दा त्यसको प्रत्यक्ष असर त्यहाँको पर्यावरणमा पर्न थालेको स्थानीय किसान बताउँछन् । हिमालमा रहेको हाइल्यान्ड, ग्रिनल्यान्ड र खर्कमा ठुला वनस्पति उर्मन थालेका छन् । त्यसको प्रमुख कारण याक चौँरीको सङ्ख्या घट्नु नै भएको राईले दाबी गर्नुभयो । याक र चौँरीले चर्न पाएको भएमा त्यहाँ गोडमेल हुने र त्यस्ता वनस्पति उम्रन नपाउने त्यस क्षेत्रका विज्ञले उल्लेख गरेका छन् । हिमालमा जन्मनेले चौँरीपालन गर्नु पर्छ र त्यो तिनीहरूको दायित्व हो भन्ने भावना सरकारी निकायले देखाएकै कारण चौँरी पाल्ने किसानको सङ्ख्या क्रमिक रूपमा कमी हुँदै आएको हिमालमा बसेर कठिन व्यवसाय गर्दै राज्य, समाज, वातावरण र पर्यावरणलाई योगदान पुर्‍याएको चौँरीपालन व्यवसायमा राज्यले सहयोग नै नगरेको उहाँले गुनासो गर्नुभयो । “हरेक वर्ष त्यहाँका नागरिकले हिमाली क्षेत्र छोड्दै छन्, यसबारे राज्य बेखबर छ,” उहाँले भन्नुभयो, “झट्ट हेर्दा त्यो हिमाली जनजीवन जस्तै देखिए पनि यसले पृथ्वीको पर्यावरणसँग प्रत्यक्ष सम्बन्ध राख्ने उहाँले बताउनुभयो । चौँरी र याकको सङ्ख्यामा कमी आउँदा हिमाली भेगमा वन र बुट्यान बढ्न थालेका छन् । सिकारको अभावमा हिमचितुवा पहाड झर्ने अवस्था भएको उहाँले बताउनुभयो । चौँरीका बच्चा खाएर बाँच्ने हिमचितुवा तल झर्नुको प्रमुख कारण नै चौँरीको सङ्ख्यामा कमी आउनु हो । सरकारी तथ्याङ्कमा नेपालका २९ जिल्लामा ६२ हजारको हाराहारीमा चौँरी रहेको दाबी गरिए पनि चौँरीपालक किसान महासङ्घले भने नेपालमा २९ जिल्लामा ५२ हजार मात्रै चौँरी रहेको जनाएको छ । सिन्धुपाल्चोक हेलम्बु गाउँपालिकाका कृषक नेमादोर्जे शेर्पाले सरकारी निकायबाट आवश्यक सहयोग नहुँदा याक र चौँरीपालक कृषक पलायन हुने र कृषक पलायन हुँदा मानवरहित हिमालको सौन्दर्य घट्ने, याक र चौँरीको मलले उब्जिएका जडीबुटी लोप हुने दाबी गर्नुभयो । विश्वको सर्वोच्च क्षेत्रमा पाइने जडीबुटीमिश्रित आयुर्वेदिक गुणले भरिपूर्ण घिउ, चिज, छुर्पीले उपयुक्त बजार र मूल्य नपाउने हुँदा हिमाली क्षेत्रका प्रत्येक जिल्लामा जिल्लास्तरीय याक उपज सङ्कलन तथा प्याकेजिङ केन्द्र स्थापना गर्नुपर्ने उहाँले जोड दिनुभयो ।",
      "link": "https://gorkhapatraonline.com/news/142563",
      "image": "https://gorkhapatraonline.com/storage/media/251364/conversions/Chauri-original-thumb.jpg"
    },
    {
      "slug": "142833",
      "title": "सुन तोलाको दुई लाखसम्म पुग्न सक्ने",
      "timestamp": 1739318400000,
      "source": "gp",
      "content": "स्थानीय बजारमा सुनको मूल्य बढेर तोलाको एक लाख ७० हजार रुपियाँ नाघेको छ । सोमबार प्रतितोला एक लाख ६९ हजार छ सय रुपियाँमा कारोबार भएको सुनको मूल्य बढेर मङ्गलबार एक लाख ७० हजार दुई सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ, माघ ३० गते । स्थानीय बजारमा सुनको मूल्य बढेर तोलाको एक लाख ७० हजार रुपियाँ नाघेको छ । सोमबार प्रतितोला एक लाख ६९ हजार छ सय रुपियाँमा कारोबार भएको सुनको मूल्य बढेर मङ्गलबार एक लाख ७० हजार दुई सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।  यसअघि गत कात्तिक ११ मा सुन प्रतितोला एक लाख ७१ हजार रुपियाँ पुगेको थियो । त्यतिबेला सरकारले सुन आयातमा लाग्दै भन्सार महसुल घटाएसँगै मूल्य घटेर एक लाख ४८ हजार रुपियाँ झरेको थियो । त्यसपछि दुई महिना उतारचढाव रहेको सुनको मूल्य माघ लागेसँगै पुनः बढ्न थालेको हो । अन्तर्राष्ट्रिय बजारमा निरन्तर मूल्य बढ्दा त्यसको प्रभाव स्थानीय बजारमा पर्न गएको हो । मङ्गलबार अन्तर्राष्ट्रिय बजारमा प्रतिऔँस सुनको मूल्य दुई हजार ९२१ डलर पुगेको छ । अमेरिकाका राष्ट्रपति डोनाल्ड ट्रमले परिर्वतन गरेका नीतिका कारण सुनको मूल्य निरन्तर बढ्दै गएको हो । सुनचाँदी व्यवसायी महासङ्घका पूर्वअध्यक्ष तेजरत्न शाक्यले अमेरिकाका राष्ट्रपतिले विभिन्न देशमा लगाउने भनेको भन्सार शुल्कका कारण लगानीकर्ता सुनमा आकर्षित हुँदा मूल्य बढ्न गएको बताउनुभयो । उहाँले भन्नुभयो, “नयाँ नीतिका कारण सुनको मूल्य निरन्तर बढेको छ । यसरी नै बढ्दै गयो भने केही दिनमै एक लाख ७५ हजार रुपियाँ पुग्ने देखिन्छ ।” अन्तर्राष्ट्रिय बजारमा प्रतिऔँस सुनको मूल्य बढेर तीन हजार डलर पुग्ने देखिएको छ, त्यतिबेला स्थानीय बजारमा प्रतितोला सुनको मूल्य तोलामा दुई लाख पुग्ने अनुमान गरिएको उहाँको भनाइ छ । अमेरिकका राष्ट्रपति ट्रम्पले चीन, क्यानडा र मेक्सिकोबाट आयात हुने सामानमा २५ प्रतिशतसम्मको भन्सार महसुल लगाउने घोषणा गरेसँगै त्यसको प्रभावले सुनको मूल्य बढ्न गएको हो । महासङ्घका अनुसार पछिल्लो एक महिनामा बजारमा प्रतितोला सुनको मूल्य १५ हजार रुपियाँले बढेको छ । पुसको अन्तिम साता प्रतितोला एक लाख ५५ हजार आठ सय रुपियाँमा कारोबार भएको सुनको मूल्य बढेर एक लाख ७० हजार दुई सय रुपियाँ पुगेको छ ।  नेपाल राष्ट्र बैङ्कले विभिन्न वाणिज्य बैङ्कमार्फत दैनिक २० किलोसम्म सुन आयात गर्न पाउने सीमा निर्धारण गरेको छ । नेपाल बैङ्कर्स सङ्घका अनुसार करिब १४५ किलो सुन बैङ्कमा मौज्दात छ । बजारमा सुनको माग न्यून हुँदा बैङ्कमा ठुलो परिणाममा मौज्दात रहेको हो । चालु आर्थिक वर्ष २०८१/८२ को माघ अन्तिम सातासम्म बैङ्कहरूले ७३२ किलो सुन आयात गरेका छन् ।कारोबारमा कमीपछिल्लो समय निरन्तर सुनको मूल्य बढ्दा कारोबारमा कमी आएको छ । विवाहको सिजन भए पनि मूल्यवृद्धि भई माग कम हुँदा कारोबारमा कमी आएको हो । महासङ्घका अनुसार हाल दैनिक १० देखि १५ किलो सुन खपत हुने गरेको छ । विगतका वर्ष विवाहका बेला दैनिक २० देखि ३० किलो खपत हुने गरेको थियो । अन्तर्राष्ट्रिय बजारमा मूल्य निरन्तर बढ्दै जाँदा उपभोक्ताको क्रयशक्ति कम भएकाले बजारमा माग नै न्यून रहेको व्यवसायीको भनाइ छ । नयाँ सडकका मुख्य बजारका सुन पसलमा ग्राहकको भिडभाड देखिए पनि भित्री पसल भने सुनसान छन् । लगातार बढेको सुनको मूल्यले उपभोक्ता र व्यवसायी दुवैलाई असर पारेको छ । व्यवसायीका अनुसार मूल्य बढ्दा पुराना गहना बिक्री गर्ने ग्राहकसमेत बढ्न थालेका छन् ।",
      "link": "https://gorkhapatraonline.com/news/142833",
      "image": "https://gorkhapatraonline.com/storage/media/251819/conversions/gold-shop-1-original-thumb.jpg"
    },
    {
      "slug": "142831",
      "title": "दलको लेखा परीक्षण : बयासी दलले बुझाए प्रतिवेदन",
      "timestamp": 1739318400000,
      "source": "gp",
      "content": "निर्वाचन आयोगमा ८२ राजनीतिक दलले आय व्ययको लेखा परीक्षण प्रतिवेदन बुझाएका छन् ।",
      "longContent": "गोरखापत्र समाचारदाताकाठमाडौँ, माघ ३० गते । निर्वाचन आयोगमा ८२ राजनीतिक दलले आय व्ययको लेखा परीक्षण प्रतिवेदन बुझाएका छन् । आयोगमा दर्ता कायम रहेका राजनीतिक दलले माघभित्र आर्थिक वर्ष २०८०/८१ को लेखा परीक्षण प्रतिवेदन बुझाउनुपर्ने छ । पुसभित्र लेखा परीक्षण गराउनुपर्ने र लेखा परीक्षण गराएको एक महिनाभित्र आयोगमा प्रतिवेदन बुझाउनुपर्ने कानुनी व्यवस्था छ । आयोगको कानुन तथा राजनीतिक दल व्यवस्थापन शाखाका अनुसार असारसम्म दर्ता कायम रहेका ११९ राजनीतिक दलमध्ये मङ्गलबारसम्म ८२ दलले आय व्ययको लेखा परीक्षण प्रतिवेदन बुझाएका छन् । आयोगका प्रवक्ता नीता पोखरेलले माघ ३० गते बुधबारसम्म लेखा परीक्षण प्रतिवेदन बुझाउने म्याद रहेको र सो म्यादपछि आयोगले लेखा परीक्षण प्रतिवेदन नबुझाउने दलको हकमा आवश्यक निर्णय गर्ने बताउनुभयो । राजनीतिक दलसम्बन्धी ऐन–२०७३ को दफा ४१ ले दलले आर्थिक वर्ष समाप्त भएको छ महिनाभित्र आफ्नो आय र व्ययको लेखा परीक्षण कानुनबमोजिम इजाजत प्राप्त लेखा परीक्षकबाट लेखा परीक्षण गराई एक महिनाभित्र पेस गर्नुपर्ने व्यवस्था गरेको छ । लेखा परीक्षण नगराएमा वा लेखा परीक्षण प्रतिवेदन आयोगमा नबुझाएमा वा लेखा परीक्षण बुझाउन आयोगले निर्देशन दिए पनि सो अवधिभित्र लेखा परीक्षण पेस गर्नुका साथै स्पष्टीकरण पेस नगरेमा कानुनबमोजिम आयोगले २० हजार रुपियाँसम्म जरिबाना गर्न सक्ने छ । शाखाका अनुसार सङ्घीय संसद्मा प्रतिनिधित्व गर्ने सबै राजनीतिक दलले लेखा परीक्षण प्रतिवेदन बुझाएका छन् । संसद्को ठूलो दल नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी, नेपाल, नेकपा (एकीकृत समाजवादी), जनमत पार्टीलगायतले लेखा परीक्षण प्रतिवेदन बुझाएका छन् । दलले बुझाएको लेखा परीक्षण प्रतिवेदनमा शङ्का लागेमा आयोगले परीक्षण गराउन सक्ने व्यवस्था छ । दलले लेखा परीक्षण प्रतिवेदन आयोगमा पेस गरेको एक महिनाभित्र सार्वजनिक गर्नुपर्ने छ । त्यसरी प्रतिवेदन सार्वजनिक नगर्ने दललाई आयोगले स्पष्टीकरण सोध्ने र जरिबाना गर्न सक्ने कानुनी व्यवस्था छ । थप कारबाही बढेनलेखा परीक्षण प्रतिवेदन नबुझाउने, ढिलो बुझाउने, बुझाएर सार्वजनिक नगर्ने राजनीतिक दललाई दण्ड र जरिबाना गर्न सक्ने कानुनी व्यवस्था छ । सोबमोजिम आर्थिक वर्ष २०७९/८० मा प्रतिवेदन नबुझाउने दललाई जरिबाना गरे पनि सो निर्णयको कार्यान्वयन अझै हुन सकेको छैन । शाखाका अनुसार राजनीतिक दलसम्बन्धी ऐनको व्यवस्थाबमोजिम ऐनविपरीत काम गर्ने ४१ दललाई जरिबाना तोकिएकोमा आठ वटा दलले मात्रै जरिबाना बुझाएका छन् । ऐनको व्यवस्था प्रतिकूल हुने गतिविधि गरेका ४१ दललाई आयोग पदाधिकारीको भदौ ३१ गतेको बैठकले दुई हजार पाँच सयदेखि ५० हजार रुपियाँसम्म जरिबाना तोक्यो । आयोगले निर्देशन दिएको ३५ दिनभित्र दलले जरिबाना तिर्नुपर्ने थियो । तर अधिकांश दलले आयोगको निर्देशन अटेर गरेका छन् ।",
      "link": "https://gorkhapatraonline.com/news/142831",
      "image": "https://gorkhapatraonline.com/storage/media/251817/conversions/Nirbachan_aayog-original-thumb.jpg"
    },
    {
      "slug": "142830",
      "title": "बिथोलियो प्रतिनिधि सभा बैठक",
      "timestamp": 1739318400000,
      "source": "gp",
      "content": "संसद्को कार्यसञ्चालन विधि र विषयवस्तुमा सत्तापक्ष र प्रतिपक्ष सांसदबिच विवाद हुँदा प्रतिनिधि सभाको बैठक पटक–पटक प्रभावित बनेको छ । बजेट अधिवेशन प्रारम्भदेखि नै प्रतिपक्ष र सत्तापक्षका सांसद्बिच विवाद हुँदै आएको छ ।",
      "longContent": "काठमाडौँ, माघ ३० गते । संसद्को कार्यसञ्चालन विधि र विषयवस्तुमा सत्तापक्ष र प्रतिपक्ष सांसदबिच विवाद हुँदा प्रतिनिधि सभाको बैठक पटक–पटक प्रभावित बनेको छ । बजेट अधिवेशन प्रारम्भदेखि नै प्रतिपक्ष र सत्तापक्षका सांसद्बिच विवाद हुँदै आएको छ । पछिल्लो पटक संसद्का स्थापित अभ्यासविपरीत हुने गरी विधायनसम्बन्धी विधेयक पारित भएको भन्दै प्रतिपक्षले विषयलाई निरन्तर उठाइरहेको छ । संसद्को मर्यादासँग सम्बन्धित विषयमा सभामुखले र सरकारसँगको प्रश्नमा सत्तापक्षका सांसदले जवाफ दिएको भन्दै प्रतिपक्ष थप आक्रोशित बनेको छ । मङ्गलबार सभाको आकस्मिक समयदेखि नै दुई पक्षबिच विवाद भएको थियो । आकस्मिक समयमा नेकपा (माओवादी केन्द्र) का हितराज पाण्डेले विधायनसम्बन्धी विधेयक संसदीय मूल्यमान्यता र गरिमाविपरीत पारित भएको भन्दै आपत्ति जनाउनुभएको थियो । पाण्डेले सरकारले संसदीय समितिको प्रतिवेदनविपरीत प्रस्ताव राखेर सङ्ख्याका बलमा विधेयक पारित गरेको टिप्पणी गर्नुभयो । उहाँले भ्रष्टाचार निवारण विधेयक पारितको कार्यसूची हेरफेर भएकोमा पनि आपत्ति जनाउनुभयो । भ्रष्टाचारमा सरकारको नीतिबारे पाण्डेले प्रश्न गर्नुभएको थियो । सभाको सम्भावित कार्यसूचीमा विधेयक पारितको विषय समेटिए पनि दैनिक कार्यसूचीबाट हटाइएको थियो । पाण्डेको अभिव्यक्तिमा सत्तारूढ दल नेकपा (एमाले) का मुख्य सचेतक महेश बर्तौलाले नियमापत्ति जनाउनुभएको थियो । बर्तौलाले कार्यसूचीमा के रहने वा नरहने विषय कार्यव्यवस्था परामर्श समितिको परामर्शमा हुने बताउनुभएको थियो । सभामुखको निर्देशनले कार्यसूची हेरफेर गर्न सकिने नियमावलीको व्यवस्थामा पनि उहाँले जवाफ दिनुभएको थियो । नियमावलीभन्दा बाहिर गएर प्रमुख प्रतिपक्ष दलले विषय राखेको भन्दै बर्तौलाले आपत्ति जनाउनुभएको थियो । बर्तौलाको नियमापत्तिको विषयमा राष्ट्रिय स्वतन्त्र पार्टी (रास्वपा) का गणेश पराजुलीले पुनः आपत्ति जनाउनुभयो । पराजुलीले नियमापत्तिका लागि समय माग गर्दै सरकारलाई उठाएका प्रश्नमा सत्तारूढ दलका सांसदले जवाफ दिनु उपयुक्त नभएको बताउनुभएको थियो । पराजुलीले सत्तारूढ दलले प्रतिपक्षलाई पेलेको नियमापत्तिको समयमा भाषण सुनाउने काम गरेको भन्दै आपत्ति जनाउनुभएको थियो ।बिचैमा आकस्मिक समय दिएपछि...आकस्मिक समयको विवाद सुल्झिएर शून्य समयमा बैठक प्रवेश गर्‍यो तर शून्य समय सकिएसँगै पुनः विवाद भयो । शून्य समय सकिनासाथ कांग्रेस सांसद रामहरि खतिवडाले समय माग गर्नुभयो । आकस्मिक समय माग गरे पनि नपाएको भन्दै समय माग भएपछि सभामुख आसनमा रहनुभएकी उपसभामुख इन्दिरा रानाले समय दिनुभयो । विशेष समय प्रारम्भ भएको घोषणासँगै आकस्मिक समय दिएपछि व्यक्ति विषयवस्तुमा पुनः प्रतिपक्ष दलहरूले आपत्ति जनाए । खतिवडाले तत्कालीन गृहमन्त्री रवि लामिछानेलक्षित गरेर प्रहरी बढुवामा समेत विभेद गरेको, आफ्नो अभियोग गलत भन्न प्रहरी सङ्गठन प्रयोग गरेको, आफ्ना विपक्षमा बहस गर्ने वकिललाई गालामा हानेको, अदालतमा विचाराधीन मुद्दा प्रभावित पार्न नाराबाजी गरेकोलगायतको टिप्पणी गर्नुभयो । बिचैमा आकस्मिक समय दिँदा चिढिएको प्रतिपक्ष विषयवस्तुले थप आक्रोशित बन्यो । रास्वपा सांसद गणेश पराजुलीले पुनः नियमापत्ति गर्दै संसद् सञ्चालनको विधि के हो ? कति बेला कुन समय दिने हो भन्दै सभामुखलाई प्रश्न गर्नुभयो । नियमावली अन्तर्गतको कुन समय खतिवडालाई दिइएको भन्दै पराजुलीले प्रश्न उठाउनुभयो । पराजुलीको प्रश्नपछि उपसभामुख रानाले आकस्मिक समयमा नाम छुटेकाले समय दिएको जवाफ दिनुभयो । जवाफपछि रास्वपा र नेकपा (माओवादी केन्द्र) का समेत सबै सांसदले उठेर विरोध जनाए । दुवै दलका सांसद उठेपछि माओवादी केन्द्रका प्रमुख सचेतक हितराज पाण्डेले पनि खतिवडालाई नियमावलीको कुन व्यवस्था अनुसार बोल्न दिइएको भन्दै प्रश्न गर्नुभयो । जवाफ नपाएसम्म सदन चल्न नसक्ने अभव्यक्ति पाण्डेले दिनुभयो । रानाले सचिवालयले यस विषयमा अध्ययन गर्ने भन्दै सांसदहरूलाई बस्न आग्रह गर्नुभयो । तर प्रतिपक्ष दलले रानाको आग्रह अस्वीकार गरे । विवाद बढ्दै गएपछि आसनमा सभामुख घिमिरे प्रवेश गर्नुभयो । घिमिरेले पनि यस्ता विवादमा कसरी अघि बढ्ने सचिवालयले अध्ययन गरेर यसबारे निर्णय गर्ने आश्वासन दिनुभयो । तर प्रतिपक्ष दलले खतिवडाको अभिव्यक्ति रेकर्डबाट नहटेसम्म सदन चल्न नदिने अडान राखे । सभामुखको आग्रह दलहरूले अस्वीकार गरेपछि बैठक स्थगित गरिएको थियो । अध्ययन गर्ने सहमतिविवादका कारण बैठक स्थगित भएपछि सभामुख तथा दलका प्रमुख सचेतकसमेतको परामर्श भएको थियो । परामर्शमा यस्ता विषयमा सचिवालयले अध्ययन गरी रिपोर्ट दिने र सोही आधारमा निर्णय गर्ने समझदारी बनेको थियो । उक्त समझदारीपछि बैठक पुनः सुरु गरिएको थियो । अवरोधपछिको दोस्रो बैठकमा राष्ट्रिय सभाबाट पारित भएको मिडिया काउन्सिल विधेयकको सन्देश टेबुल भएको थियो । यस्तै सरकारका तर्फबाट निकासी पैठारी (नियमन) विधेयक पनि प्रतिनिधि सभामा पेस भएको छ ।",
      "link": "https://gorkhapatraonline.com/news/142830",
      "image": "https://gorkhapatraonline.com/storage/media/251816/conversions/Parliament-original-thumb.jpg"
    },
    {
      "slug": "142829",
      "title": "राजधानीमै क्रिप्टो कारोबार र अनलाइन बेटिङका अखडा !",
      "timestamp": 1739318400000,
      "source": "gp",
      "content": "सङ्घीय राजधानी काठमाडौँ उपत्यकामा पछिल्लो समय सट्टेबाजी, क्रिप्टोकरेन्सी कारोबारलगायत आर्थिक अपराधका घटना एकपछि अर्को गरी बाहिरिन थालेका छन् ।",
      "longContent": "काठमाडौँ, माघ ३० गते । सङ्घीय राजधानी काठमाडौँ उपत्यकामा पछिल्लो समय सट्टेबाजी, क्रिप्टोकरेन्सी कारोबारलगायत आर्थिक अपराधका घटना एकपछि अर्को गरी बाहिरिन थालेका छन् । यस्तामा नेपालीसहित विदेशी नागरिकसमेत पक्राउ पर्न थालेको छ । यसै क्रममा प्रहरीले आइतबार राति काठमाडौँको बुढानीलकण्ठबाट २३ जना भारतीयलाई पक्राउ गर्‍यो । जिल्ला प्रहरी परिसर काठमाडौँको टोलीले बुढानीलकण्ठ­­–३ स्थित दोर्जे लामाको घर भाडमा लिई अनलाइन बेटिङ सञ्चालन गरेको सुराकीका आधारमा छापा मारी भारतको विहार बाङ्काका ती युवकलाई नियन्त्रणमा लियो । परिसरका प्रमुख विश्व अधिकारीका अनुसार छापा मारिएको स्थानबाट ८८ थान मोबाइल फोन, १० वटा ल्यापटप, ८१ हजार नगद बरामद भएको र प्रारम्भिक अनुसन्धानमा अवैध अनलाइन सट्टेबाजी हुने गरेको बताउनुभयो । बरामद विद्युतीय उपकरण र कारोबारमा प्रयोग भएका एपको अनुसन्धान प्रहरीको प्राविधिक टोलीले गरिरहेको जानकारी दिँदै अधिकारीले भन्नुभयो, ‘लोटस’ नाम गरेको बेटिङ साइटमार्फत सट्टेबाजी गरेको खुलेको छ । यद्यपि हामी विस्तृत अनुसन्धान गरिरहेका छौँ ।” गत माघ २० गते ललितपुरको महालक्ष्मी–२, सानेपाबाट अवैध अनलाइन सट्टेबाजी गर्ने १० भारतीयसहित २४ जनालाई पक्राउ परेका थिए ।काठमाडौँ उपत्यका प्रहरी कार्यालयको टोलीले सानेपाका दुई वटा निजी घरमा छापा मार्दा विभिन्न मोडेलका ५७ थान मोबाइल फोन, १३ थान ल्यापटप, विभिन्न व्यक्तिका नाममा जारी भएका ३४ थान विभिन्न बैङ्कका एटिएम कार्ड, ८८ थान सिमकार्ड, १२ थान चेकबुक, आठ थान भारतीय आधार कार्ड र छ थान राहदानीसमेत बरामद गर्‍यो ।पक्राउ परेकामध्ये प्युठानका हरिबहादुर जिसीले भारतीय ऐजेन्टसँगको मिलेमतोमा अवैध सट्टेबाजी सञ्चालन गरेको अनुसन्धानबाट खुल्यो । वैदेशिक रोजगारीबाट फर्केका जिसीले गृह जिल्ला प्युठानबाट युवालाई आर्थिक प्रलोभनमा पारी अवैध सट्टेबाजीमा लगाउने गरेको र हालसम्म तीन अर्ब चार करोड ७३ लाख ५६ हजार ६१२ रुपियाँबराबरको अवैध सट्टेबाजी कारोबार गरेको पाइएको प्रहरी उपरीक्षक काजीकुमार आचार्यले बताउनुभयो । यही माघ १० गते प्रहरीले अनलाइन सट्टेबाजी सञ्चालन गर्ने रामेछाप खाँडादेवी–९ का राजप्रकाश श्रेष्ठ तथा नुवाकोट विदुर–१३ का हरिचन्द्र भुजेललाई काठमाडौँको बाफल क्षेत्रबाट पक्राउ गर्‍यो । श्रेष्ठ र भुजेलले दुई करोड ४१ हजार ६३६ रुपियाँबराबरको अवैध सट्टेबाजी कारोबार गरेको खुलेको छ । गत पुस २२ गते ललितपुरको सातदोबाटोबाट २९ महिलासहित ५१ नेपाली र दुई भारतीय गरी ५३ जना पक्राउ परे । उनीहरूका साथबाट ८५ थान ल्यापटप र ९६ थान मोबाइल बरामद भयो ।केन्द्रीय अनुसन्धान ब्युरो सिआइबीका अनुसार सुरेन्द्रगोपाल श्रेष्ठको पाँचतले घर भाडामा भारत विहार मोतिहारीका मनीषकुमार झा र गुजरातका राहुल मेगोडाले अनलाइन जुवा सट्टेबाजी सञ्चालन गरेको पाइयो । गत मङ्सिर १२ गते ललितपुरबाट पक्राउ परेका पाँचथरको मिक्लाजुङ–७ का सुनील राईले ५५ करोड रुपियाँबराबरको अनलाइन जुवा खेलाएको पाइयो । यी केही प्रतिनिधि घटना मात्र हुन् ! नेपालमा प्रतिबन्धित अवस्थामा रहेको अनलाइन सट्टेबाजी र क्रिप्टोकरेन्सीको अवैध कारोबार पछिल्लो समय काठमाडौँ  उपत्यकामा  बढ्न  थालेपछि  सङ्घीय  राजधानी काठमाडौँ उपत्यकै आर्थिक अपराधको अखडा बन्न लागेको त होइन भन्ने शङ्का व्यक्त हुन थालेको छ ।नेपाल प्रहरीका केन्द्रीय प्रवक्ता दिनेशकुमार आचार्यले अवैध सट्टेबाजी र प्रतिबन्धित क्रिप्टोकरेन्सीको कारोबारलगायत आर्थिक अपराधका घटना वृद्धि भइरहेको बताउँदै नियन्त्रणका लागि प्रहरीले सक्रियता बढाएको बताउनुभयो । अवैध अनलाइन बन्द कोठा र सिङ्गो घर भाडामा लिई सुरक्षा निकायको आँखा छल्न सकिन्छ कि भन्ने उनीहरूको उद्देश्य देखिन्छ तर हामी विभिन्न कोणबाट सर्भिलेन्स बढाएर नियन्त्रणमा लिँदै आएको उहाँले बताउनुभयो । जनघनत्व बढी भएको भिडभाडयुक्त स्थानमा लुक्न सहज हुने र निगरानी पनि कम हुने भएकाले सट्टेबाजी, क्रिप्टो कारोबार काठमाडौँ उपत्यकामा समेत हुने गरेको बताउँदै आचार्यले भन्नुभयो, “बन्द कोठाबाट अदृश्य रूपमा भइरहेका अवैध कारोबारमा सुरक्षा निकायको नजर नपुग्ने भन्ने हुँदैन । हामी यस्ता हरेक गतिविधि अदृश्य रूपमा निगरानी गरिरहेका हुन्छौँ ।” अवैध अनलाइन सट्टेबाजी र क्रिप्टो कारोबार कुनै एक स्थानमा बसेर सञ्चालन गर्न मिल्ने भएको र नेपालमा औसत सस्तो कामदार पाउने भएकाले पनि गिरोहको ध्यान यतातर्फ परेको हुन सक्ने पनि उहाँले बताउनुभयो । जुनसुकै अवैध गतिविधिलाई नियन्त्रण गरी कानुनी दायरामा ल्याउन प्रहरी सङ्गठन पूर्ण रूपमा भइरहेको आर्थिक अपराध नियन्त्रणका लागि प्रहरी प्रधान कार्यालयले विशेष युनिट परिचालन गरेको जनाएको छ ।",
      "link": "https://gorkhapatraonline.com/news/142829",
      "image": "https://gorkhapatraonline.com/storage/media/251815/conversions/crypto_currency_techpana_Gs3udR78o2-original-thumb.jpg"
    },
    {
      "slug": "142828",
      "title": "एनजिओको खर्च खोजिने",
      "timestamp": 1739318400000,
      "source": "gp",
      "content": "गैरसरकारी संस्था (एनजिओ) हरूले विदेशबाट रकम ल्याएर नेपालमा गरिरहेको खर्च र तत्पश्चात भएका उपलब्धिको गृह मन्त्रालयले खोजबिन सुरु गरेको छ ।",
      "longContent": "अविनाश चौधरी धनगढी, माघ ३० गते । गैरसरकारी संस्था (एनजिओ) हरूले विदेशबाट रकम ल्याएर नेपालमा गरिरहेको खर्च र तत्पश्चात भएका उपलब्धिको गृह मन्त्रालयले खोजबिन सुरु गरेको छ । त्यसका लागि ७७ वटै जिल्ला प्रशासन कार्यालयहरूलाई विवरण सङ्कलन गरेर मन्त्रालयमा पठाउन निर्देशन दिइएको गृहमन्त्री रमेश लेखकले बताउनुभयो । मन्त्रालयले मुलुकभरि नै एनजिओहरूले गरिरहेको खर्च र भएका उपलब्धिको विवरण सङ्कलन गर्न लागेको हो । धनगढीमा पत्रकारसँग कुराकानी गर्दै उहाँले भन्नुभयो, “प्रत्येक जिल्लामा रहेका एनजिओहरूले कहाँ कहाँबाट कति कति रकम प्राप्त गरेका छन् ? त्यो रकम कसरी खर्च भएको छ ? त्यसले हाम्रो समग्र विकास प्रणाली, आर्थिक, सामाजिक, वातावरणीय क्षेत्रमा कस्तो प्रभाव परेको छ ? त्यसको अध्ययन गर्न र रिपोर्ट मन्त्रालयमा पठाउन भनेका छौँ ।”गृहमन्त्री लेखकले एनजिओ अथवा अन्य सहयोगी राष्ट्र वा संस्थामार्फत मुलुकमा प्रत्येक वर्ष अर्बौं अर्ब रुपियाँ खर्च भइरहेको बताउनुभयो । उहाँले भन्नुभयो, “ती रकमले हाम्रो आर्थिक विकास, उन्नति, सामाजिक विकास, उन्नति र समाजमा के कस्तो प्रभाव परिरहेको छ ? ठिक ढङ्गले सदुपयोग भएको छ कि छैन, अथवा दुरुपयोग भएको छ, कसरी खर्च भइरहेको छ ? त्यो हेर्नु पर्छ भन्ने अवधारणा सरकारले बनाएको छ ।”लेखकले नेपाल सरकारले खर्च गर्ने रकम जसरी महालेखा परीक्षकमार्फत लेखापरीक्षण हुने कार्य भइरहेको छ, त्यसरी एनजिओका रकमलाई पनि लेखापरीक्षण गर्नुपर्ने औँल्याउनुभयो । “विदेशबाट जे जसरी रकम आउँछ, त्यो सबै अब हाम्रो राष्ट्रिय लेखा प्रणालीभित्र आउनु पर्‍यो,” उहाँले भन्नुभयो, “साथसाथै सम्बन्धित कानुन पनि सुधार गरिनु पर्दछ ।”सरकारले एनजिओहरूलाई नियन्त्रण गर्न नखोजेको उल्लेख गर्नुहुँदै गृहमन्त्रीले यस कार्यले गैरसरकारी संस्थाहरूलाई झन् राम्रो गर्ने बताउनुभयो । राष्ट्रिय लेखा प्रणालीभित्र ल्याएमा एनजिओहरूको पारदर्शिता, स्वच्छता हुने भन्दै उहाँले थप्नुभयो, “यसले राम्रो काम गर्नेलाई झन् प्रोत्साहन गर्छ । कसले कति काम गर्‍यो भन्ने पनि देखिन्छ ।” लेखकले नीतिगत सुधारमा सरकारको प्राथमिकता रहेको बताउनुभयो । “यो भनेको कानुनी र संरचनागत सुधार हो,” उहाँले भन्नुभयो । व्यावसायिक वातावरणको सुनिश्चितता र सुशासनको प्रत्याभूतिका लागि सरकारले दुई वटा अध्यादेश जारी गरेर सङ्घीय सदनमा प्रस्तुत गरेको गृहमन्त्री लेखकको भनाइ थियो । उहाँले ठिक समयमा दुवै अध्यादेश पारित गरिने बताउनुभयो ।",
      "link": "https://gorkhapatraonline.com/news/142828",
      "image": "https://gorkhapatraonline.com/storage/media/251814/conversions/541de1e54531b320d570096bfe3ba01d1563177490-original-thumb.jpg"
    },
    {
      "slug": "142826",
      "title": "‘सरकारी’ आँट देखाएनन् स्थानीय तहले",
      "timestamp": 1739318400000,
      "source": "gp",
      "content": "संवैधानिक रूपमा स्थानीय सरकार लेख्न सक्ने भए पनि अधिकांश स्थानीय तहले आफ्नो पत्रको शिरोभाग (लेटर हेड) र पाटी (बोर्ड) मा ‘स्थानीय सरकार’ उल्लेख गरेको पाइन्न । केहीले मात्र यसको अभ्यास गरेका छन् ।",
      "longContent": "काठमाडौँ, माघ ३० गते । संवैधानिक रूपमा स्थानीय सरकार लेख्न सक्ने भए पनि अधिकांश स्थानीय तहले आफ्नो पत्रको शिरोभाग (लेटर हेड) र पाटी (बोर्ड) मा ‘स्थानीय सरकार’ उल्लेख गरेको पाइन्न । केहीले मात्र यसको अभ्यास गरेका छन् । यद्यपि लेटर हेडमा स्थानीय सरकार लेख्नेले पनि वेबसाइटमा भने कुनै पनि स्थानीय तहले स्थानीय सरकार उल्लेख गरेको पाइन्न ।संविधानका विभिन्न धारामा गरी सात ठाउँमा स्थानीय सरकार भन्ने उल्लेख गरिएको छ भने ५७ ठाउँमा स्थानीय तह भनिएको छ । संविधानले ‘नेपाल सरकार’ र ‘प्रदेश सरकार’ भने जस्तै स्थानीय तहलाई ‘स्थानीय सरकार’ का रूपमा स्थापित गरेको छ । २०७४ सालमै स्थानीय सरकार सञ्चालन ऐन नै जारी भई सोही ऐन अनुसार स्थानीय सरकार सञ्चालन हुँदै आएका छन् । २०७४ र २०७९ गरी दुई पटक स्थानीय तहको निर्वाचनबाट जनप्रतिनिधिले कार्यकारी जिम्मेवारी समालिरहेका छन् । नेपाल नगरपालिका सङ्घका अध्यक्ष एवं धादिङको नीलकण्ठ नगरपालिकाका प्रमुख भीमप्रसाद ढुङ्गानाले स्थानीय तह स्थानीय सरकार नै भए पनि केहीले बाहेक अन्यले यस्तो शब्दाभ्यास नगरेको स्वीकार गर्नुभयो । “संवैधानिक व्यवस्था अनुरूप स्थानीय तह ‘स्थानीय सरकार’ नै हो भन्ने ढङ्गबाट व्यवहार भएन, सरकारलाई सरकारकै रूपमा स्थापित गर्न यस्तो व्यवस्था गर्नुपर्ने हो,” उहाँले भन्नुभयो, “संविधानले भने जस्तै सङ्घ, प्रदेश र स्थानीय सरकारबिचको सम्बन्ध सहकारिता, सहअस्तित्व र समन्वयको सिद्धान्तमा आधारित हुन पनि स्थानीय सरकार भन्न जरुरी छ ।” २०८० पुस ७ गते जनप्रतिनिधिकै संस्था गाउँपालिका राष्ट्रिय महासङ्घ नेपालले सबै गाउँपालिकाले आफ्नो बोर्ड तथा लेटर हेडमा ‘स्थानीय सरकार’ नै उल्लेख गर्ने गरी घोषणापत्र जारी गरेको थियो । गाउँपालिका राष्ट्रिय महासङ्घ नेपालका कार्यकारी निर्देशक राजेन्द्रप्रसाद प्याकुरेलले संविधान र कानुनले सुनिश्चित गरे पनि व्यवहारमा भने स्थानीय तहले आफ्नो दस्ताबेजमा ‘स्थानीय सरकार’  उल्लेख गर्न नसकेको बताउनुभयो । उहाँले भन्नुभयो, “महासङ्घले गत वर्ष बैठक बसेरै सबै स्थानीय तहलाई आफ्नो लेटर हेड र बोर्डमा स्थानीय सरकार लेख्न आग्रह गरेको थियो । त्यो आग्रह अझै कार्यान्वयन हुन सकेको छैन ।” कानुन तथा प्रशासनविद् काशीराज दाहालले स्थानीय तह स्थानीय सरकार नै भएकाले व्यवहारमा स्थानीय सरकारकै रूपमा काम हुनुपर्ने बताउनुभयो । “हामी सङ्घीयताको प्रारम्भिक अभ्यासमा छौँ, यस्तो बेलामा यस्ता विषयमा बहस हुनु नौलो हैन,” प्रशासनविद् दाहालले भन्नुभयो, “संविधानमा स्थानीय तहलाई स्थानीय सरकार भनिएकै छ, अब स्थानीय तहले स्थानीय सरकार लेख्न थप सोच्नु पर्दैन ।”  कतै सरकार, कतै तहसंविधानको धारा २४७ मा संविधानबमोजिम निर्वाचन आयोगलाई आफ्नो काम पूरा गर्न आवश्यक पर्ने कर्मचारी र अन्य सहयोग नेपाल सरकार, प्रदेश सरकार र ‘स्थानीय सरकार’ ले उपलब्ध गराउने व्यवस्था उल्लेख छ । त्यस्तै धारा २५१ मा राष्ट्रिय प्राकृतिक स्रोत तथा वित्त आयोगको काम, कर्तव्य र अधिकारबारे स्पष्ट गर्दा छ ठाउँमा स्थानीय तहलाई ‘स्थानीय सरकार’ नै भनिएको छ ।संविधानको धारा ५६ (१) मा सङ्घीय लोकतान्त्रिक गणतन्त्र नेपालको मूल संरचना सङ्घ, प्रदेश र स्थानीय तह गरी तीन तहको हुने व्यवस्था छ । नेपालको राज्य शक्तिको प्रयोग सङ्घ, प्रदेश र स्थानीय तहले यस संविधान तथा कानुनबमोजिम गर्ने छन्, धारा ५६ (२) मा भनिएको छ । धारा ५६ (४) मा स्थानीय तह अन्तर्गत गाउँपालिका, नगरपालिका र जिल्ला सभा रहने उल्लेख छ ।सङ्घीय मामिला तथा सामान्य प्रशासन मन्त्रालयका सहसचिव प्रकाश दाहालले स्थानीय तहमा कार्यपालिका, विधायिका दुवै संयन्त्र भएकाले स्थानीय तह सरकार नै भएको बताउनुभयो । “संविधान र ऐनले स्थानीय तहलाई सरकार नै लेख्न कुनै अफ्ठ्यारो पारेको छैन तर सङ्घमा बस्नेले भने स्थानीय सरकारलाई सरकार नभनी तह भन्दै आएका छन्,” उहाँले भन्नुभयो ।",
      "link": "https://gorkhapatraonline.com/news/142826",
      "image": "https://gorkhapatraonline.com/storage/media/251812/conversions/Sthaniya-Sarkar-original-thumb.jpg"
    },
    {
      "slug": "142820",
      "title": "दुई जनाको हत्यापछि आत्महत्या",
      "timestamp": 1739232000000,
      "source": "gp",
      "content": "रुकुमपूर्व भूमे गाउँपालिका-४ मा एक व्यक्तिले दुई जनाको हत्यापछि आफूले पनि आत्महत्या गरेको खुलेको छ। मङ्गलबार दिउँसो ३ बजेको समयमा भूमे-४ काँडा साकिमका अन्दाजी ६० वर्षीया ढाटी बुढा र नाती आठ महिनाको समिर बुढाको शव फेला परेको थियो।",
      "longContent": "जयमान बुढामगररुकुमपूर्व, माघ २९ गते। रुकुमपूर्व भूमे गाउँपालिका-४ मा एक व्यक्तिले दुई जनाको हत्यापछि आफूले पनि आत्महत्या गरेको खुलेको छ। मङ्गलबार दिउँसो ३ बजेको समयमा भूमे-४ काँडा साकिमका अन्दाजी ६० वर्षीया ढाटी बुढा र नाती आठ महिनाको समिर बुढाको शव फेला परेको थियो। घटनास्थल पुगेर घटनाको अनुसन्धान गर्ने क्रममा हत्याका आरोपित सोही गाउँका ५१ वर्षीय चन्द्रसिङ पुनलाई खोजी गर्दा पुन पनि मृत फेला परेको जिल्ला प्रहरी कार्यालयका प्रमुख डीएसपी माधवराज खरेलले जानकारी दिनुभयो। डिएसपी खरेलका अनुसार बज्यै र नातीको शव फेला परेपछि घटनाका आरोपित फरार रहेका पुन भूमे-४ कै खुलखुले खोलामा मृत फेला परेको डीएसपी खरेलले बताउनुभयो। वडाध्यक्ष श्यामप्रसाद बुढाका अनुसार दुई जनाको शवलाई मुचुल्का बनाई शव उठाउने प्रक्रिया भइरहेको र हत्याका आरोपित पुनको शवलाई पनि मुचुल्का उठाउने प्रक्रिया भइरहेको छ। घटनाका आरोपित पुन हाम फालेर आत्महत्या गरेको हुनसक्ने प्रहरीले बताएको छ।  घटनाको अनुसन्धानपछि मात्र पूर्ण विवरण आउने जिल्ला प्रहरी कार्यालय रुकुमपूर्वका सूचना अधिकारी हिमबहादुर केसीले जानकारी दिनुभयो।",
      "link": "https://gorkhapatraonline.com/news/142820",
      "image": "https://gorkhapatraonline.com/storage/media/251805/conversions/suicide-original-thumb.jpg"
    },
    {
      "slug": "142816",
      "title": "रुखबाट लडेर एकको मृत्यु",
      "timestamp": 1739232000000,
      "source": "gp",
      "content": "अछाममा रुखबाट लडेर एक जनाको मृत्यु भएको छ । जिल्लाको साँफेबगर नगरपालिका वडा १३ बाब्लाका ६५ वर्षीय निखिरा नेपालीको मृत्यु भएको अछामका प्रहरी प्रमुख डिएसपी ईश्वरी भण्डारीले जानकारी दिनुभयो ।",
      "longContent": "रमेश रावत अछाम, माघ २९ गते । अछाममा रुखबाट लडेर एक जनाको मृत्यु भएको छ । जिल्लाको साँफेबगर नगरपालिका वडा १३ बाब्लाका ६५ वर्षीय निखिरा नेपालीको मृत्यु भएको अछामका प्रहरी प्रमुख डिएसपी ईश्वरी भण्डारीले जानकारी दिनुभयो ।आफ्नै घरबाट करिब २०० मिटर टाढा रहेको बेडुलाको रुखमा घाँस काट्ने क्रममा रुखबाट लडेर घाइते नेपालीलाई बयालपाटा अस्पताल लैजाँदै गर्दा बाटोमै मृत्यु भएको हो ।",
      "link": "https://gorkhapatraonline.com/news/142816",
      "image": "https://gorkhapatraonline.com/storage/media/251800/conversions/death-1-original-thumb.jpg"
    },
    {
      "slug": "142804",
      "title": "रुग्ण उद्योग पुनः सञ्चालनका लागि ठोस प्रस्ताव ल्याउन प्रधानमन्त्रीको आग्रह",
      "timestamp": 1739232000000,
      "source": "gp",
      "content": "प्रधानमन्त्री केपी शर्मा ओलीले रुग्ण उद्योगहरू साझेदारीको ढाँचामा पुनः सञ्चालन गर्ने ठोस प्रस्ताव ल्याउन निजी क्षेत्रलाई आग्रह गर्नुभएको छ ।",
      "longContent": "काठमाडौँ, माघ २९ गते । प्रधानमन्त्री केपी शर्मा ओलीले रुग्ण उद्योगहरू साझेदारीको ढाँचामा पुनः सञ्चालन गर्ने ठोस प्रस्ताव ल्याउन निजी क्षेत्रलाई आग्रह गर्नुभएको छ ।प्रधानमन्त्री तथा मन्त्रिपरिषद्को कार्यालयमा मङ्गलबार सम्पन्न उद्योग–वाणिज्य प्रवर्धन संवाद परिषद्को बैठकमा उहाँले सरकार निजी क्षेत्रको साझेदारीको ढाँचामा जान सरकार तयार रहेकाले पुनः सञ्चालनका लागि ठोस प्रस्ताव भएमा यथाशीघ्र ल्याउन आग्रह गर्नुभएको हो ।प्रधानमन्त्रीले ऐनकानुन सम्बन्धित क्षेत्रको सहजीकरण र आवश्यकताका लागि निर्माण र संशोधन गरिने जनाउँदै आर्थिक समृद्धिका लागि सरकार निजी क्षेत्रलाई सहयोग गर्न तत्पर रहेको बताउनुभयो ।उहाँले भन्सार र राजस्वमा अनियमिता भएको पाइएका निर्ममताका साथ कारबाही गर्न सम्बन्धित निकायलाई निर्देशन दिएको बताउँदै पूँजी भएर मात्र विकास नहुने भएकाले सम्पत्ति आर्जनका लागि देशको विकास गर्नुपर्ने सोचका साथ लाग्नुपर्नेमा जोड दिनुभयो ।परिषद्का सदस्यहरूले सार्वजनिक–निजी साझेदारीमा सहलगानी तथा सहकार्य, सार्वजनिक निकायमा स्वदेशी वस्तुको प्रयोग वृद्धि, व्यापार घाटा कम गर्ने, अध्यादेशहरूको कार्यान्वयन, निर्माण व्यवसाय र आयोजना शीघ्र सम्पन्न गर्ने विषयमा सुझाव दिएका थिए ।सार्वजनिक–निजी क्षेत्रबिच नियमित संवाद गरी आर्थिक विकासमा सहयोग पुर्‍याउन २०७५ असोज ५ गतेको मन्त्रिपरिषद्को निर्णयबमोजिम गठन आदेशबाट जारी भएको परिषद् सदस्यमा नेपाल उद्योग वाणिज्य महासङ्घलगायत राष्ट्रिय संस्था र व्यावसायिक प्रतिनिधिलाई प्रधानमन्त्रीले मनोनयन गर्ने व्यवस्था छ  । सोहीअनुसार परिषद्ले पूर्णता पाएपछि परिषद्को बैठक भएको हो । बैठकमा सरकारका तर्फबाट भएका आर्थिक एवम् प्रशासनिक सुधारका प्रयासहरू, अध्यादेशमार्फत २९ कानुनमा गरिएको संशोधन र त्यसका सकारात्मक प्रभावहरू, विकास निर्माणमा प्रगतिहरू, स्टार्ट अप र व्यापार सहजीकरणका लागि गरिएका पहलबारे अवगत गराइएको थियो । बैठकले उत्पादन, पूर्वाधार, निर्यात र शासकीय तथा प्रशासनिक गरी विभिन्न क्षेत्रमा परिषद अन्तर्गतका समिति गठन गर्ने निर्णयगरेको छ । ती समितिले क्षेत्रगत समस्या र समाधानका विषयमा छलफल गरी परिषदलाई सुझाव दिनेछन् ।बैठकमा उपप्रधानमन्त्री एवम् अर्थमन्त्री विष्णुप्रसाद पौडेल, संस्कृति, पर्यटन तथा नागरिक उडड्यनमन्त्री बद्रीप्रसाद पाण्डे, उद्योगमन्त्री दामोदर भण्डारी, राष्ट्रिय योजना आयोगका उपाध्यक्ष प्रा डा शिवराज अधिकारी, प्रधानमन्त्रीका मुख्य सल्लाहकार विष्णुप्रसाद रिमाल, आर्थिक विकास सल्लाहकार डा युवराज खतिवडा, मुख्यसचिव एकनारायण अर्याललगायत सहभागी हुनुहुन्थ्यो ।",
      "link": "https://gorkhapatraonline.com/news/142804",
      "image": "https://gorkhapatraonline.com/storage/media/251803/conversions/kp-sharma-oli-original-thumb.jpg"
    },
    {
      "slug": "142796",
      "title": "मन्दिरमा दान पेटिका राखिएपछि पुजारी असन्तुष्ट",
      "timestamp": 1739232000000,
      "source": "gp",
      "content": "धनुषाको धनुषाधामस्थित प्रसिद्ध धनुष मन्दिरमा दान पेटिका राखिएपछि त्यहाँका पुजारी असन्तुष्ट बन्नुभएको छ । गत शनिबार मेला व्यवस्थापन समितिको पहलमा मन्दिरमा पहिलो पटक दानपेटिका स्थापना गरेको थियो ।",
      "longContent": "विजयकुमार साह ढल्केबर, माघ २९ गते । धनुषाको धनुषाधामस्थित प्रसिद्ध धनुष मन्दिरमा दान पेटिका राखिएपछि त्यहाँका पुजारी असन्तुष्ट बन्नुभएको छ । गत शनिबार मेला व्यवस्थापन समितिको पहलमा मन्दिरमा पहिलो पटक दान पेटिका स्थापना गरेको थियो ।दान पेटिका राखेपछि मन्दिरका पुजारी भरतदास खुसी नभएको मेला व्यवस्थापन समितिले जनाएको छ । मेला व्यवस्थापन समितिका अध्यक्ष सुनिल यादवले मन्दिरको विकास र धार्मिक कार्यका लागि स्रोत सङ्कलन गर्न मन्दिरमा दान पेटिका स्थापना गरिएको बताउनुभयो । मन्दिरको पुजारी दास र स्थानीय जनप्रतिनिधिलगायत केही स्थानीयको सल्लाहमा दान पेटिका राखिएको उहाँले जानकारी दिनुभयो । उहाँका अनुसार सो दान पेटिकामा धनुषाधाम नगरपालिकाका नगर प्रमुख बालेश्वर मण्डलले पाँच हजार ५१ रुपियाँ राख्दै यसको औपचारिक सुरुवात गर्नुभएको थियो । तर दान पेटिका राखेको भोलिदेखि पुजारी दास मन्दिरमा आउन छोड्नुभएको छ । उहाँले भन्नुभयो, “दान पेटिकामा सङ्कलन भएको भेटीबाट सबैको सल्लाहले पुजारीलाई उचित खर्च दिने सहमति भएको थियो । त्यो सहमति पुजारीले पनि मान्नुभएको थियो तर उहाँ मन्दिरमा किन आउन छाड्नु भयो त्यो थाहा भएन ।” यसअघि दर्शनार्थीले चढाएको भेटी पुजारीले व्यक्तिगत रूपमा प्रयोग गर्दै आउनुभएको थियो । अब दानपेटिकामा भेटी जम्मा हुन थालेपछि आफ्नो आम्दानी गुमेको महसुस गर्दै पुजारी असन्तुष्ट बनेको हुनसक्ने स्थानीयको भनाइ छ । स्थानीयले पुजारीमा पैसाको लोभ देखिएको आरोप लगाएका छन् । अब यो मन्दिरलाई ट्रस्ट तथा व्यवस्थापन समिति गठन गरेर व्यवस्थित रूपमा सञ्चालन गर्नुपर्छ । दान पेटिकाको स्थापना सकारात्मक कदम भएको स्थानीयको भनाइ छ । मन्दिरका पुजारी दासले दान पेटिका स्थापनाबाट आफ्नो कुनै असन्तुष्टि नभएको बताउनुभयो । राख्ने तरिका गलत भएको उहाँले प्रतिक्रिया दिनुभयो । उहाँले भन्नुभयो, “म सधैँ मन्दिर जाने गरेको छु । यो राख्नुअघि समाजबिच छलफल हुनपर्ने थियो । दैनिक हजारौं दर्शनार्थी आउने धनुष मन्दिर व्यवस्थित होस् भन्ने मेरो चाहना हो ।” धनुषाधाम नगरपालिकाका नगर प्रमुख बालेश्वर मण्डलले दान पेटिकाले मन्दिर विकासका लागि महत्त्वपूर्ण स्रोत जुट्ने बताउनुभयो । उहाँले केही दिनमै बृहत् भेला गरेर मन्दिर व्यवस्थापनको दीर्घकालीन समाधान खोजिने जानकारी दिनुभयो । नगर प्रमुख मण्डलका अनुसार मन्दिरलगायत यस क्षेत्रमा पर्यटक आकर्षण गर्नेखालका थप संरचना निर्माणका लागि डिपिआरको काम भइरहेको छ । जिल्लाको दोस्रो ठुलो धार्मिक स्थलको रूपमा स्थापित यस ठाउँमा नेपालका विभिन्न स्थान तथा भारतबाट भक्तजन यहाँ आउने गरेको नगर प्रमुख मण्डलले बताउनुभयो ।",
      "link": "https://gorkhapatraonline.com/news/142796",
      "image": "https://gorkhapatraonline.com/storage/media/251758/conversions/dan-petika-original-thumb.jpg"
    },
    {
      "slug": "142793",
      "title": "रमेश र टेकबहादुर जोडीलाई भेट्रान कपको उपाधि",
      "timestamp": 1739232000000,
      "source": "gp",
      "content": "नेपालगन्ज उपमहानगरपालिका वडा –१ स्थित धम्बोझी ब्याडमिन्टन प्रशिक्षण केन्द्रमा आयोजित प्रथम आन्तरिक भेट्रान ब्याडमिन्टन प्रतियोगिताको उपाधि रमेश श्रेष्ठ र टेकबहादुर गुरुङको जोडीले जित्न सफल भएको छ ।",
      "longContent": "गोविन्द शर्माबाँके, माघ २९ गते । नेपालगन्ज उपमहानगरपालिका वडा –१ स्थित धम्बोझी ब्याडमिन्टन प्रशिक्षण केन्द्रमा आयोजित प्रथम आन्तरिक भेट्रान ब्याडमिन्टन प्रतियोगिताको उपाधि रमेश श्रेष्ठ र टेकबहादुर गुरुङको जोडीले जित्न सफल भएको छ । सोमबार राति प्रशिक्षण केन्द्रमा आयोजित फाइनल प्रतिष्पर्धामा श्रेष्ठ र गुरुङ्गको जोडीले किशोर आचार्य र ऋषिजङ्ग शाहको जोडीलाई २१–११ र २१–१२ को सोझो सेटमा पराजित गर्न सफल हुनुभयो । यसैगरी जनार्दनरत्न मल्ल र अर्जुन खड्का तथा भोलानाथ सिटौला र अर्जुन रानाको जोडी तृतीय भएको छ । खुलातर्फ कमल देवकोटा र अजबहादुर शाहीको जोडी प्रथम भएको छ । देवकोटा र शाहीको जोडीले पदम चौधरी र बुद्धीलाल श्रेष्ठको जोडीलाई पराजित गर्दै प्रथम भएको हो । खुलामा सन्दिप चौधरी र मनु गुप्ता तथा सन्तोष शाही र मदनराज उपाध्यायको जोडी तृतीय भएको छ । प्रशिक्षण केन्द्रका अध्यक्ष जनार्दनरत्न मल्लका अनुसार भेट्रानमा २० र खुलामा २६ टोलीको सहभागिता रहेको थियो । प्रतियोगिताको समापनमा बाँकेका प्रमुख जिल्ला अधिकारी खगेन्द्रप्रसाद रिजाल र जिल्ला प्रहरी कार्यालयका प्रमुख प्रहरी उपरीक्षक तुलबहादुर कार्की र नेपालगन्ज उपमहानगरपालिका प्रमुख प्रशान्त बिष्ट र वडा नम्बर १ का वडा अध्यक्ष प्रमोद रिजालको जोडीबिच मैत्रीपूर्ण प्रतिष्पर्धा भएको थियो ।",
      "link": "https://gorkhapatraonline.com/news/142793",
      "image": "https://gorkhapatraonline.com/storage/media/251755/conversions/badminton-(1)-original-thumb.jpg"
    },
    {
      "slug": "142780",
      "title": "मुस्लिम बालिकाले लगाए एचपिभी खोप",
      "timestamp": 1739232000000,
      "source": "gp",
      "content": "पाठेघरको मुखको क्यान्सरविरुद्धको एचपिभी खोप अभियान सुरु हुनुअघि सो अभियानमा संलग्न स्वास्थ्य कार्यालय बाँकेका अधिकांश कर्मचारीलाई यो अभियान मुस्लिम र मधेशी समुदायमा कसरी सफल पार्ने भन्ने चिन्ता थियो ।",
      "longContent": "सिराज खाननेपालगन्ज, माघ २९ गते । पाठेघरको मुखको क्यान्सरविरुद्धको एचपिभी खोप अभियान सुरु हुनुअघि सो अभियानमा संलग्न स्वास्थ्य कार्यालय बाँकेका अधिकांश कर्मचारीलाई यो अभियान मुस्लिम र मधेशी समुदायमा कसरी सफल पार्ने भन्ने चिन्ता थियो । बिभिन्न तयारीका साथ अभियान सुुरु गरिएपछि यस पटक जिल्लाका मुस्लिम  मधेशी समुदायका अधिकांश गाउँबस्तीमा ठुलो संख्यामा खोप लगाउन बालिका र किशोरी खोप केन्द्रमा पुगेपछि अहिले अधिकांश स्वास्थ्यकर्मी खुशी देखिएका छन् । एचपिभी खोप अभियान सुरु भएको सात दिनमा नै बाँके जिल्लामा लक्षित समूहका ८० प्रतिशत किशोरीलाई खोप लगाइसकिएको छ । तीमध्ये मुस्लिम र मधेशी समुदायको क्षेत्रमा उत्साहका साथ खोप लगाइएको छ । स्वास्थ्य कार्यालय बाँकेका प्रमुख अंगदबहादुर शाहीले यस पटक मुस्लिम र मधेशी समुदायका बालिकाले उत्साहसाथ एचपिभी खोप लगाएको जनाउँदै खोपका बारेमा ती समुदायमा पनि सचेतना निकै बढेको पाइएको बताउनुभयो । उहाँले यसअघिका बिभिन्न खोप अभियानमा मुस्लिम र मधेशी समुदायमा निकै उत्साह र चासो नदेखिने गरेकोमा यस पटक उनीहरुमा पनि निकै राम्रो उत्साह देखिएको बताउनुभयो । त्यसका लागि अभियान सुरु हुनुभन्दा पहिले नै सो कार्यालयले दुबै समुदायका धार्मिक र सामाजिक अगुवासँग बिभिन्न कार्यक्रम गरेको थियो । सोही कारण यस पटक खोप अभियान उत्साहसाथ चलिरहेको स्वास्थ्य कार्यालय बाँकेका खोप फोकल पर्सन नरेश श्रेष्ठले बताउनुभयो । उहाँका अनुसार जिल्लाको चारवटा पालिकामा सुरु गरिएको पहिलो चरणको खोप कार्यक्रम अन्तर्गत नेपालगन्ज, कोहलपुर, खजुरा र जानकीमा सात दिनमा १९ हजार ७८२ जना किशोरीलाई एचपिभी खोप लगाइसकिएको छ ।उहाँले चार पालिकामा लक्षित उमेर समूहका २४ हजार ५८९ किशोरीमध्ये १९ हजार ७८२ जना अर्थात् ८० प्रतिशतलाई खोप लगाइसकिएको बताउनुभयो । स्वास्थ्य कार्यालयका अनुसार नेपालगन्ज उपमहानगरपालिकामा ७ हजार ५१२ जना, कोहलपुरमा ५ हजार ८९६ जना, खजुरामा ४ हजार २०४ जना र जानकीमा २ हजार १७० जना किशोरीलाई एचपिभी खोप लगाइएको छ ।जिल्लाका करिब ३७ हजार किशोरीलाई एचपिभी खोप लगाउने लक्ष्यसाथ माघ २२ गतेबाट खोप अभियान सुरु गरिएको थियो । फागुन ६ गतेसम्म सञ्चालन गरिने सो अभियान अन्तर्गत जिल्लामा कक्षा ६ देखि १० सम्म र विद्यालय बाहिरका १० देखि १४ वर्ष उमेरका किशोरीलाई सो खोप लगाउने काम चलिरहेको स्वास्थ्य कार्यालय बाँकेले जनाएको छ ।",
      "link": "https://gorkhapatraonline.com/news/142780",
      "image": "https://gorkhapatraonline.com/storage/media/251713/conversions/khop-lagayeka-muslim-balikaharu-original-thumb.jpg"
    },
    {
      "slug": "142774",
      "title": "सिलाम साक्माको प्रवर्धन र प्रचारका प्रतिमा निर्माण",
      "timestamp": 1739232000000,
      "source": "gp",
      "content": "ताप्लेजुङको मैवाखोला गाउँपालिकामा लिम्बू जातिको सांस्कृतिक पहिचानको रूपमा रहेको सिलाम साक्माको  प्रवर्धन तथा प्रचार गरिएको छ। गाउँपालिकाले मौलिक संस्कृतिको जगेर्ना साथै प्रवद्र्धन गर्ने उद्देश्यसहित सिलाम साक्माको प्रतिमा निर्माण गरी  प्रवर्द्धधनात्मक प्रचार गरेको हो।",
      "longContent": "चन्द्र पन्दाकताप्लेजुङ, माघ २९ गते। ताप्लेजुङको मैवाखोला गाउँपालिकामा लिम्बू जातिको सांस्कृतिक पहिचानको रूपमा रहेको सिलाम साक्माको प्रवर्धन तथा प्रचार गरिएको छ। गाउँपालिकाले मौलिक संस्कृतिको जगेर्ना साथै प्रवर्धन गर्ने उद्देश्यसहित सिलाम साक्माको प्रतिमा निर्माण गरी प्रवर्धनात्मक प्रचार गरेको हो।लिम्बू भाषामा सि को अर्थ मृत्यु, लामको अर्थ बाटो र साक्माको अर्थ छेक्नु हो, अर्थात सिलाम साक्माको अर्थ मृत्युको बाटो छेक्नु हुन्छ । लिम्बू जातिको सांस्कृतिक पहिचान झल्काउने सिलाम साक्माको पछिल्लो समय प्रयोग गर्ने क्रम पनि बढ्दै गएको छ। लिम्बूबाहेकका समुदायसम्म सिलाम साक्माको प्रयोग बढ्दै गइरहेको बेला मैवाखोला गाउँपालिकाले यसको प्रवर्धनमै जोड दिएको छ।मैवाखोला गाउँपालिकाको प्रशासकीय केन्द्र साँघुमा गएको आइतबार सुरु भएको जिल्लास्तरीय राष्ट्रपति रनिङ शिल्ड प्रतियोगितामा विशाल आकारको सिलाम साक्माको प्रतिमा निर्माण गरिएको छ। वर्गाकार अर्थात् उचाई ५४ फिट र चौडाई ५४ फिट भएको विशाल आकारसहित विभिन्न आकारका सिलाम साक्मा निर्माण प्रदर्शन र प्रचार गरिएको छ। प्रतियोगिताको उद्घाटनमा हजारौं मानिसको सहभागिता रहेको र उक्त सहभागीबिच प्रदर्शन गरिएको सिलाम साक्माले सांस्कृतिक पहिचानको प्रवर्धनमा टेवा पुर्‍याएको विश्वास गाउँपालिका अध्यक्ष विजयप्रकाश वनेमले लिनुभएको छ। सिलाम साक्माको प्रवर्धन र प्रचार गर्ने उद्देश्यले नै प्रतिमा निर्माण गरी प्रदर्शन गरिएको गाउँपालिका अध्यक्ष वनेमले बताउनुभयो। उहाँका अनुसार बाँसको भाटा प्रयोग गरेर ठुलो आकार करिब एक हजार ५०० किलोग्राम तौल भएको सिलाम साक्मा बनाई प्रवेशद्वार (गेट) निर्माण गरिएको छ।उद्घाटनका अतिथिलाई लोगो (व्याच) का रूपमा सिलाम साक्मा नै लगाई दिइएको थियो भने कार्यक्रममा प्रस्तुत भएको विद्यार्थीको नृत्य, मार्चपास लगायतका गतिविधिमा सिलाम साक्माको व्यापक प्रदर्शन गरिएको थियो। सिलाम साक्माको प्रयोगले मौलिक पहिचानको प्रवर्धनसँगै पर्यटन प्रवद्र्धनमा टेवा पुग्ने अपेक्षासमेत राखिएको गाउँपालिका उपाध्यक्ष कमलकुमारी वनेम लिम्बूले बताउनुभयो। उहाँका अनुसार सिलाम साक्माको प्रदर्शनले प्रतियोगितामा सहभागीलाई आकर्षित गराएको थियो। सिलाम साक्मा विशेष गरी लिम्बू समुदायले आफ्नो पहिचान झल्काउन लोगो (प्रतीक) का रूपमा प्रयोग गर्ने गर्दछन्। लिम्बू जातिको मौलिक तथा सांस्कृतिक कर्मकाण्डमा पुजारीका रूपमा रहेका फेदाङ्मा, येबा, साम्बा, बिजुवाहरूले बाँसको सिन्का र उनीको धागोबाट सिलाम साक्मा निर्माण गरी प्रयोग गर्ने गर्दछन्। लिम्बू थाक्थुङ मुन्धुमअनुसार सिलाम साक्माले दिवङ्गतहरूको आत्माको विचार र बाटो छेक्ने गर्दछ।यस्तै जीवित रहनेको दिनचर्या सुखमयसाथ बित्ने, स्वस्थ, स्फूर्ति र उच्च मनोबलसहित सकारात्मक ऊर्जा बढाउनमा सिलाम साक्माले शक्ति प्रदान गर्ने भन्ने जनविश्वास पनि रही आएको छ । सोही जनविश्वासका कारण पछिल्लो समय लिम्बू तथा अन्य जाति समेतले बाँसको सिन्का र धागो साथै विभिन्न धातुबाट सिलाम साक्मा निर्माण गरेर प्रयोग गर्ने प्रचलन बढ्दै गएको छ । सिलाम साक्माको लोगो कोट, साडीलगायत पुरुष तथा महिलाले लगाउने पहिरनमा छातीको बाहिरपट्टि टाँसेर लगाउने गरिन्छ।",
      "link": "https://gorkhapatraonline.com/news/142774",
      "image": "https://gorkhapatraonline.com/storage/media/251727/conversions/Silam-Sakma-Taplejung-original-thumb.jpg"
    },
    {
      "slug": "142773",
      "title": "नवलपुर महोत्सवप्रति महासंघको असहमति",
      "timestamp": 1739232000000,
      "source": "gp",
      "content": "नवलपुर उद्योग वाणिज्य संघद्वारा माघ २५ गतेदेखि नवलपुरको कावासोती –१६, डण्डामा सञ्चालित आठौं नवलपुर महोत्सवप्रति नेपाल आदिवासी जनजाति महासंघ जिल्ला समन्वय परिषद नवलपुरले असहमति जनाएको छ।",
      "longContent": "बोमलाल गिरीनवलपुर, माघ २९ गते । नवलपुर उद्योग वाणिज्य संघद्वारा माघ २५ गतेदेखि नवलपुरको कावासोती –१६, डण्डामा सञ्चालित आठौं नवलपुर महोत्सवप्रति नेपाल आदिवासी जनजाति महासंघ जिल्ला समन्वय परिषद नवलपुरले असहमति जनाएको छ।महासंघले महोत्सवमा संस्थागत रूपमा कुनै सहभागिता नरहेको स्पष्ट गर्दै, आदिवासी जनजाति समुदायको कला, संस्कृति, भाषा र भेषभूषालाई महोत्सवमा वेवास्ता गरिएको आरोप लगाएको छ।महासंघका अध्यक्ष रामकुमार श्रेष्ठसहित विभिन्न जातीय संघ संस्थाका प्रतिनिधिहरूले संयुक्त रूपमा जारी गरेको विज्ञप्तिमा महोत्सव आयोजकहरूले औपचारिकताका लागि मात्र समन्वय गरेको तर आदिवासी जनजाति समुदायको पहिचान झल्काउने तत्वलाई उचित स्थान नदिएको गुनासो गरिएको छ।महोत्सव आयोजकले आदिवासी जनजाति समुदायको कला, संस्कृति र भेषभूषालाई महोत्सवमा दुरुपयोग गरेको, महासंघसँग अघिल्लो सम्झौताअनुसार व्यवहार नगरिएको विभिन्न जातीय संघ संस्थाहरूलाई झुठा कुरा गरी महोत्सवमा सहभागी गराउन खोजिएको आरोप लगाएको छ ।महासंघले महोत्सव आयोजकको एकलौटी निर्णय र व्यवहारप्रति कडा असहमति जनाउँदै, कसैले संस्थागत रूपमा सहभागिता जनाएमा सम्बन्धित जातीय संस्थाबाट अनुशासनात्मक कारबाही गरिने चेतावनी दिएको छ। साथै, महासंघको आग्रहविपरीत सरकारी तथा गैरसरकारी संघ संस्थाले आदिवासी जनजाति संस्कृति प्रदर्शनका लागि बजेट निकासा गरेमा, त्यसलाई राष्ट्रिय तथा अन्तर्राष्ट्रिय कानुनविपरीत ठहर गर्दै विरोध गरिने स्पष्ट पारेको छ।महासंघले महोत्सव आयोजक समितिसँग तत्काल यस विषयमा पुनर्विचार गर्न आग्रह गर्दै, आदिवासी जनजाति समुदायको पहिचानलाई सम्मान गर्न आग्रह गरेको छ ।",
      "link": "https://gorkhapatraonline.com/news/142773",
      "image": "https://gorkhapatraonline.com/storage/media/251704/conversions/mahotsab-original-thumb.jpg"
    },
    {
      "slug": "142771",
      "title": "गोडैतामा १६ कोठे विद्यालय भवन",
      "timestamp": 1739232000000,
      "source": "gp",
      "content": "सीमावर्ती क्षेत्रस्थित सर्लाहीको गोडैता नगरपालिका –१२, मधुवनीमा १६ कोठे विद्यालय भवन निर्माण गरिएको छ । सङ्घीय सरकार र गोडैता नगरपालिकाको संयुक्त लगानीमा समपुरक अनुदान अन्तर्गत बैजनाथ माध्यमिक विद्यालयमा दुुई करोड ८० लाख ८६ हजार ९५० रुपियाँ खर्चिएर दुुई तले १६ कोठे भवन तयार पारिएको हो ।",
      "longContent": "जनार्जन खत्रीसर्लाही, माघ २९ गते । सीमावर्ती क्षेत्रस्थित सर्लाहीको गोडैता नगरपालिका –१२, मधुवनीमा १६ कोठे विद्यालय भवन निर्माण गरिएको छ । सङ्घीय सरकार र गोडैता नगरपालिकाको संयुक्त लगानीमा समपुरक अनुदान अन्तर्गत बैजनाथ माध्यमिक विद्यालयमा दुुई करोड ८० लाख ८६ हजार ९५० रुपियाँ खर्चिएर दुुई तले १६ कोठे भवन तयार पारिएको हो । नवनिर्मित विद्यालय भवनको सोमबार साँझ प्रतिनिधिसभा सदस्य एवं लोकतान्त्रिक समाजवादी पार्टी (लोसपा) का अध्यक्ष महन्थ ठाकुर, प्रदेश सरकारका शिक्षा तथा संस्कृतिमन्त्री रानीकुमारी तिवारी र नगरप्रमुख देवेन्द्र यादवले संयुक्त रुपमा उद्घाटन गर्नुभयो ।  विद्यालय भवनको उदघाटन गर्दै प्रतिनिधिसभा सदस्य ठाकुर र प्रदेश सरकारका शिक्षामन्त्री शर्माले सुविधा सम्पन्न भवन प्राप्त गरेको विद्यालयलाई गुणस्तरीय पठनपाठनमा उत्तिकै ध्यान केन्द्रीत गर्न सुुझाव दिनुुभयो । विद्यार्थीको अधिक चाप रहेको विद्यालयमा अब कक्षाकोठाको अभावमा विद्यार्थी राख्न मुस्किल पर्ने अवस्थाको अन्त्य भएको भन्दै प्रधानाध्यापक राकेशकुमार मण्डलले खुसी व्यक्त गर्नुभयो ।  नगरभित्रका सामुदायिक विद्यालयमध्ये विद्यार्थीको चाप धेरै रहेको सूचीमा पर्ने मधुवनी माविमा कक्षाकोठाको अभावलाई मध्यनजर गरी सङ्घीय सरकारसँगको पहल र नगरको समेत ठूलो बजेट खर्चिएर भवन तयार पारिएको नगरप्रमुख यादवले बताउनुुभयो । गोडैता नगरपालिका –१२ का वडाध्यक्ष केशव कुमारले सीमाभेगका विद्यालयमा प्रायः विद्यार्थीको अभाव रहे पनि मधुवनीको यस विद्यालयमा भने विद्यार्थीको अत्यधिक चाप रहेको बताउनुुभयो ।",
      "link": "https://gorkhapatraonline.com/news/142771",
      "image": "https://gorkhapatraonline.com/storage/media/251698/conversions/School-Buiding-original-thumb.jpg"
    },
    {
      "slug": "142757",
      "title": "नाम्खा गाउँपालिका र स्तुपा सामुदायिक अस्पतालबिच सम्झौता",
      "timestamp": 1739232000000,
      "source": "gp",
      "content": "हिमाली जिल्लाको नाम्खा गाउँपालिका र राजधानीको स्तुपा सामुदायिक अस्पतालबिच उपचारमा विशेष छुट लिने सम्झौता भएको छ ।",
      "longContent": "राजत रावत हुम्ला, माघ २९ गते । हिमाली जिल्लाको नाम्खा गाउँपालिका र राजधानीको स्तुपा सामुदायिक अस्पतालबिच उपचारमा विशेष छुट लिने सम्झौता भएको छ । नाम्खा गाउँपालिकाका बिरामीहरुलाई उपचारमा विशेष छुट दिने व्यवस्थाका लागि गाउँपालिका र अस्पतालबिच सम्झौता भएको हो । गाउँपालिका अध्यक्ष प्रेमबहादुर लामाले गाउँपालिकाभित्रका स्थानीय बिरामी भए उपचारमा छुट दिने व्यवस्थाबारे काठमाडौंको चुच्चेपाटीस्थित स्तुपा सामुदायिक अस्पतालसँग सम्झौता भएको जानकारी दिनुभयो । सो सम्झौता पत्रमा गाउँपालिकाको तर्फबाट अध्यक्ष लामा र अस्पतालको तर्फबाट निर्देशक पेम्बा लामाले हस्ताक्षर गर्नुभएको छ । सम्झौता लागू भएसँगै अब नाम्खा गाउँपालिकावासीले सो अस्पतालमा उपचारका लागि जाँदा विशेष छुट पाउनेछन् । सम्झौता पत्रमा उल्लेख भए बमोजिम ओपिडीमा उपचार गर्ने बिरामीले २५ प्रतिशतसम्म छुट पाउनेछन् । यसैगरी बिरामीको इन्भेष्टिगेशन गर्दा पनि २५ प्रतिशत नै छुट पाउने व्यवस्था गरिएको छ । यता सर्जरीलगायत अन्य उपचारमा १५ प्रतिशत छुट र बेड शुल्मा २५ प्रतिशत छुट पाउने व्यवस्था छ । गाउँपालिका र अस्पतालबिच एक एक वर्षका लागि उक्त सम्झौता गरिएको हो ।",
      "link": "https://gorkhapatraonline.com/news/142757",
      "image": "https://gorkhapatraonline.com/storage/media/251668/conversions/476401715_585117017832140_1948295948252989997_n-original-thumb.jpg"
    },
    {
      "slug": "142741",
      "title": "विद्यार्थीलाई आत्महत्या रोकथामसम्बन्धी सचेतना",
      "timestamp": 1739232000000,
      "source": "gp",
      "content": "कपिलवस्तुमा विद्यार्थीलाई आत्महत्या रोकथामसम्बन्धी सचेतना मूलक कार्यक्रम सम्पन्न गरिएको छ । जिल्ला प्रहरी कार्यालय कपिलवस्तुले कपिलवस्तु नगरपालिका ७ स्थित श्री राष्ट्रिय जनहित माध्यमिक विद्यालय धरमपनियामा सो कार्यक्रमको आयोजना गरेको हो ।",
      "longContent": "नारद कोहारतौलिहवा (कपिलवस्तु), माघ २९ गते । कपिलवस्तुमा विद्यार्थीलाई आत्महत्या रोकथामसम्बन्धी सचेतना मूलक कार्यक्रम सम्पन्न गरिएको छ । जिल्ला प्रहरी कार्यालय कपिलवस्तुले कपिलवस्तु नगरपालिका ७ स्थित श्री राष्ट्रिय जनहित माध्यमिक विद्यालय धरमपनियामा सो कार्यक्रमको आयोजना गरेको हो ।उक्त कार्यक्रममा विद्यालयका ७० जना विद्यार्थीहरुको सहभागिता रहेको विद्यालयका प्रधानाध्यापक राजकुमार कोहारले बताउनुभयो । विद्यार्थीमार्फत आत्महत्या न्यूनीकरणका लागि समाजमा सचेतना फैलाउने उद्देश्यले कार्यक्रम आयोजना गरिएको उहाँको भनाइ छ ।कार्यक्रममा जिल्ला प्रहरी कार्यालयका प्रहरी निरीक्षक लोकेन्द्र सिंह कार्कीले प्रहरी साझेदारी कार्यक्रमअन्तर्गत आत्महत्याका कारण, रोकथामका उपाय तथा कानुनी व्यवस्थाहरू सम्बन्धी प्रशिक्षण दिनुभएको थियो । प्रशिक्षणका क्रममा मानसिक स्वास्थ्य, पारिवारिक वातावरण, सामाजिक समर्थन तथा आत्महत्या रोकथामका रणनीतिबारे विद्यार्थीहरूलाई जानकारी गराइएको थियो ।यस्ता कार्यक्रमहरू आगामी दिनहरूमा विभिन्न विद्यालय तथा समुदायमा निरन्तर सञ्चालन गरिने प्रहरी निरिक्षक कार्कीको भनाइ छ । कार्यक्रमले आत्महत्या रोकथाममा महत्त्वपूर्ण योगदान पु¥याउने विश्वास लिइएको बताउनुभयो ।कार्यक्रममा कक्ष ८, ९ र १० मा अध्ययनरत विद्यार्थीहरू, शिक्षक–शिक्षिका लगायतको सहभागिता रहेको थियो ।",
      "link": "https://gorkhapatraonline.com/news/142741",
      "image": "https://gorkhapatraonline.com/storage/media/251640/conversions/program-original-thumb.jpg"
    },
    {
      "slug": "142678",
      "title": "संविधान संशोधन राष्ट्रिय सहमतिमा : डा. कोइराला",
      "timestamp": 1739232000000,
      "source": "gp",
      "content": "नेपाली कांग्रेसका नेता डा. शेखर कोइरालाले संविधान संशोधनका सन्दर्भमा राष्ट्रिय सहमति निर्माण गर्नुपर्ने बताउनुभएको छ ।",
      "longContent": "गोरखापत्र समाचारदाता भक्तपुर, माघ २९ गते । नेपाली कांग्रेसका नेता डा. शेखर कोइरालाले संविधान संशोधनका सन्दर्भमा राष्ट्रिय सहमति निर्माण गर्नुपर्ने बताउनुभएको छ । जिपी कोइराला प्रतिष्ठानले ‘राजनीतिका शिखरपुरुष गिरिजाप्रसाद कोइराला र वर्तमान राजनीति’ शीर्षकमा आयोजना गरेको विचार गोष्ठीलाई सम्बोधन गर्दै उहाँले संविधान संशोधनमा साझा दृष्टिकोण बनाउनुपर्ने बताउनुभएको हो । उहाँले भन्नुभयो, “नेपाली कांग्रेस, नेकपा (एमाले) सँगै नेकपा माओवादी केन्द्र, मधेशकेन्द्रित दलसहित सरोकारवालासँग कुरा गरेर साझा दृष्टिकोण बनाएर मात्रै अघि बढ्नु पर्छ । निर्वाचन प्रणालीलाई संशोधन गर्नु पर्छ । १६५ सिट प्रत्यक्ष राखेर त्यसमै सबैको समानुपातिक समावेशी प्रतिनिधित्व सुनिश्चित गरिनु पर्छ ।” उहाँले भूमिसम्बन्धी विधेयक, प्रहरीसम्बन्धी विधेयक र सामाजिक सञ्जालसम्बन्धी विधेयक जस्ताको तस्तै पारित गर्न नहुने बताउनुभयो । उहाँले भन्नुभयो, “यी विधेयकमा प्रश्न उठेका छन् । त्यसैले अभिव्यक्ति स्वतन्त्रताविरुद्ध जानुहुँदैन ।” उहाँले संसद् पुनस्र्थापनादेखि नेपाललाई शान्ति प्रक्रियामा अघि बढाउनका लागि पूर्वप्रधानमन्त्री एवं नेपाली कांग्रेसका पूर्वसभापति गिरिजाप्रसाद कोइरालाको महत्वपूर्ण भूमिका रहेको बताउनुभयो । कांग्रेस नेतृ एवं प्रतिष्ठानका अध्यक्ष सुजाता कोइरालाले पूर्वप्रधानमन्त्री कोइरालाले कांग्रेसलाई साङ्गठनिक सुदृढीकरणमार्फत अघि बढाएको बताउनुभयो । उहाँले अब कांग्रेस नेतृत्व परिवर्तनपछि देश नयाँ गतिमा अघि बढ्ने बताउनुभयो ।",
      "link": "https://gorkhapatraonline.com/news/142678",
      "image": "https://gorkhapatraonline.com/storage/media/251547/conversions/shaker1-original-thumb.jpg"
    },
    {
      "slug": "142676",
      "title": "लोपको सँघारमा खरमजुर",
      "timestamp": 1739232000000,
      "source": "gp",
      "content": "नेपालको घाँसे मैदानमा पाइने सुन्दर चरा खरमजुर नेपालमा लोप हुने अवस्थामा पुगेको छ ।",
      "longContent": "काठमाडौँ, माघ २९ गते । नेपालको घाँसे मैदानमा पाइने सुन्दर चरा खरमजुर नेपालमा लोप हुने अवस्थामा पुगेको छ । सिरुको पातमा गुँड बनाएर बस्ने लजालु प्रकृतिको यो चरा घाँसे मैदानको पारिस्थितिक प्रणालीमा महत्वपूर्ण मानिन्छ । नेपालमा यो करिब एक सयको सङ्ख्यामा रहेको अनुमान छ । नेपालको बाहिरी वातावरणमा खासै नदेखिने खरमजुर चार वटा संरक्षित क्षेत्रमा अस्तित्वमा रहेकोमा केहीमा भोलिका दिनमा देख्न नपाइने गरी लोपको सँघारमा पुगेको पन्छीविद् सङ्घका अध्यक्ष लक्ष्मणप्रसाद पौड्यालले बताउनुभयो । नेपालको कोशीटप्पु वन्यजन्तु आरक्ष, चितवन राष्ट्रिय निकुञ्ज, बर्दिया राष्ट्रिय निकुञ्ज र शुक्लाफाँटा निकुञ्जको घाँसे मैदानमा खरमजुर भेटिन्छन् ।खरमजुरका बारेमा उहाँलगायत संरक्षणकर्मीले प्रकाशित गरेका अध्ययन अनुसार बर्दियामा खरमजुर देखिन छाडेको १० वर्ष बित्यो । उहाँले भन्नुभयो, “अन्यत्र पनि हरेक वर्ष खरमजुर देखिने क्रम कम हुँदै गएको छ ।” बर्दियामा सन् २०११ देखि २०२४ सम्म खरमजुर नदेखिएको अध्ययनले देखाएको छ । अन्यत्र पनि कम हुँदै गएको देखिएको छ । नेपालमा सन् १९८२ देखि खरमजुरको अध्ययन र संरक्षणकारी काम हुन थालेको पाइन्छ । जस अनुसार त्योबेला सबैभन्दा बढी १५ वटा शुक्लाफाँटामा खरमजुर पाइएको थियो । त्यसपछि सन् १९९० मा १७ वटा देखिएको थियो । त्यसपछि लगातार घट्दै सन् २००० मा १२ वटा, सन् २००७ मा १० वटा, २०१५ मा आठ वटा, २०२१ मा सात वटा, २०२३ मा पाँच वटा र २०२४ मा एक वटा मात्र खरमजुर भेटिएको छ । चितवनमा सन् १९८२ मा आठ वटा देखिएको खरमजुर २००१ मा चार वटा र २००७ मा पाँच वटा देखिएकोमा सन् २०१२ मा सबैभन्दा बढी ११ वटा देखिएको थियो । त्यसपछि फेरि घट्दै सन् २०१५ मा छ वटा, सन् २०२१ मा एक वटा, २०२३ मा दुई वटा र २०२४ मा एक वटा मात्र खरमजुर भेटिएको छ । बर्दियामा सन् १९८२ मा नौ वटा, १९९६ मा छ वटा, १९९८ मा नौ वटा, २००५ सम्म पाँच वटा हुँदै घट्ने क्रममा सन् २००६ र २००७ मा एक वटा देखिएको थियो । त्यसपछि हराएको खरमजुर फेरि २०१० मा एक वटा देखियो । सन् २०११ देखियता भने एक वटा पनि नदेखिएर लोप भएको अनुमान छ । सन् १९८२ देखि २०२४ को बच्चा कोरल्ने समयमा चैत, वैशाख र जेठमा यसको अध्ययन गरिँदै आएको छ । कोशीटप्पुमा भने घटबढको अवस्था बराबर जस्तै देखिएको छ । सन् १९८२ मा चार वटा मात्र देखिएको खरमजुर सन् २०१२ मा ४७ वटा भेटिएको थियो । त्यसपछि सन् २०१५ मा ३६ वटा, सन् २०१७ मा ४१ वटा, सन् २०२१ र २०२२ मा २१, २०२३ मा २४ वटा र २०२४ मा ३२ वटा खरमजुर भेटिएका छन् । यसले पनि कोशीमा सन्तोषजनक सङ्ख्या रहेको मान्नुपर्ने पौडेलले बताउनुभयो । उहाँका अनुसार नेपाल, भारत र कम्बोडियामा पाइने खरमजुर आइसिएनले सङ्कटापन्न चराको सूचीमा राखेको छ । नेपाल बर्ड रेड डाटा बुकले पनि यसलाई अति सङ्कटापन्नको सूचीमा राखेको छ । नेपालको राष्ट्रिय निकुञ्ज तथा वन्यजन्तु संरक्षण ऐन, २०२९ ले संरक्षित पन्छीका रूपमा सूचीकृत गरेको छ ।संरक्षणमैत्री कार्यक्रमको अभावखरमजुरका लागि संरक्षणमैत्री कार्यक्रमको अभाव रहेको संरक्षणकर्मी बताउँछन् । विशेष गरी संरक्षण क्षेत्रभित्र नै हालसम्म यसको रहनसहन पाइएकाले त्यहाँ नै वासस्थान सुधार गरिनुपर्ने पौड्यालले जोड दिनुभयो । अध्ययनले पनि सोही अनुसारको सुझाव दिएको छ । त्यसका लागि जनचेतनामैत्री कार्यक्रमसँगै खरमजुरको प्रमुख वासस्थान मानिने सिरु घाँसको व्यवस्थापन र संरक्षण जरुरी रहेको उहाँले औँल्याउनुभयो । पर्यापर्यटनसँग जोड्दै यहाँ खरमजुर पाइन्छ भनेर ती क्षेत्रलाई सुरक्षित राखेर पर्यटकको चासो पनि बढाउनुपर्ने उहाँले बताउनुभयो । वरिष्ठ चराविद् डा. हेमसागर बरालले पनि पारिस्थितिक प्रणालीको महत्वपूर्ण चरा भएकाले यसको लोप हुनु भनेको अन्य चरा पनि लोप हुने बाटोमा अग्रसर हुनु हो भनेर बुझ्नुपर्नेमा जोड दिनुभयो । एकअर्कासँग अन्तरनिर्भर हुने हुँदा त्यसको दीर्घकालीन असर रहन्छ । उहाँले भन्नुभयो, “चितवनमा राम्रो थियो अहिले देख्नै मुस्किल छ, डुमरिया, कछुवानी र सुखीभार क्षेत्रमा पनि देख्न अप्ठेरो परिसकेको छ ।” नवलपरासीको पिठ्यौलीमा पनि देखिन थालेकामा अचेल देखिँदैन । उहाँका अनुसार खरमजुरको किसानसँग गहिरो सम्बन्ध छ । बर्खेबालीमा लाग्ने किरा फट्याङ्ग्रा यसका प्रमुख आहार हुन् । तिनका जरामा लुक्ने परजीवी किरा खाएर माटो मलिलो बनाउने र फल जोगाउने साथी खरमजुर हुन् । पछिल्लो समय खेतीमा अत्यधिक विषादीको प्रयोग हुँदा त्यसको असर खरमजुरमा परेको छ । खाद्यबाली चक्र र यसको आवागमनलाई नरोक्ने गरी कम विषादीयुक्त खेती गर्न उहाँ सुझाउनुहुन्छ । सङ्ख्या कम हुँदै जानुमा मुख्य गरी वासस्थान नोक्सानी, प्रजननको बेलामा घाँसे मैैदानमा लगाइने आगो र वन विनाश हुँदै जानु प्रमुख कारक मानिएको छ । बरालले थप्नुभयो, “फेबु्रअरी महिनाभरमा पुराना सोत्तर नष्ट गरौँ र यसले बच्चा जन्माउने बेला गुँड नष्ट हुने गरी आगो नलगाउनु हितकर हुन्छ ।” खरमजुर संरक्षणका लागि आएको बजेटको सदुपयोग नभएको गुनासो संरक्षणकर्मीको छ । संरक्षण क्षेत्रलाई थप जिम्मेवार बनाउनुपर्नेमा उहाँहरू जोड दिनुहुन्छ । बेलायतको डार्बिन इनिसियटिभमार्फत खरमजुर संरक्षणका लागि पाँच करोड रुपियाँको परियोजना सञ्चालन भएका थिए ।",
      "link": "https://gorkhapatraonline.com/news/142676",
      "image": "https://gorkhapatraonline.com/storage/media/251606/conversions/Untitled-1-original-thumb.jpg"
    },
    {
      "slug": "142675",
      "title": "कोशी ब्यारेजको विकल्प खोजी",
      "timestamp": 1739232000000,
      "source": "gp",
      "content": "पूर्वपश्चिम राजमार्ग अन्तर्गत कोशी ब्यारेजको विकल्पमा प्रस्तावित नयाँ सडक र पुल निर्माण प्रक्रिया अगाडि बढ्न सकेको छैन ।   कोशी ब्यारेजको निर्धारित आयु समाप्त भइसकेकाले कुनै पनि समय नदीको बहावले ब्यारेजमा क्षति पुगी जनधनको ठुलो क्षति हुन सक्ने भएकाले नयाँ पुलको प्रस्ताव",
      "longContent": "काठमाडौँ, माघ २९ गते । पूर्वपश्चिम राजमार्ग अन्तर्गत कोशी ब्यारेजको विकल्पमा प्रस्तावित नयाँ सडक र पुल निर्माण प्रक्रिया अगाडि बढ्न सकेको छैन । कोशी ब्यारेजको निर्धारित आयु समाप्त भइसकेकाले कुनै पनि समय नदीको बहावले ब्यारेजमा क्षति पुगी जनधनको ठुलो क्षति हुन सक्ने भएकाले नयाँ पुलको प्रस्ताव गरिएको हो । कोशी ब्यारेजको सञ्चालन अवधि (म्याद) समाप्त भइसकेकाले नयाँ पुल निर्माण गर्न लागिएको सडक विभागले जनाएको छ । विभागका अनुसार कोशीको विकल्पमा नयाँ पुल र सडक निर्माणका लागि अध्ययन र डिजाइनसमेत सम्पन्न भइसकेको छ । सन् १९६२ मा निर्माण सम्पन्न गरिएको कोशी ब्यारेजको आयु ५० वर्ष तोकिएको थियो तर पुलको आयु ६० वर्ष नाघिसकेको छ । कोलकाताको ‘जोसेफ एन्ड कम्पनी लिमिटेडले कोशी ब्यारेज निर्माण गरेको थियो ।प्रस्तावित नयाँ पुलको विस्तृत परियोजना प्रतिवेदन (डिपिआर) समेत तयार भए पनि कोशीटप्पु वन्यजन्तु आरक्ष कार्यालयले अनुमति नदिँदा निर्माण प्रव्रिmया अगाडि बढ्न नसकेको हो । एसियाली विकास बैँक (एडिबी) को सहयोगमा पाँच वर्षअघि कोशी ब्यारेजको विकल्पमा प्रस्तावित नयाँ सडक र पुल निर्माणको ‘डिपिआर’ तयार गरिएको थियो ।नेपालस्थित ‘एडिबी’ निर्देशनालय प्रमुख चूडाराज ढकालले एडिबीको सहयोगमा सडक र पुल निर्माणका लागि तयार गरिएको रेखाङ्कन (एलाइनमेन्ट) नेपाल सरकारद्वारा स्वीकृत भएर पनि कोशीटप्पु वन्यजन्तु आरक्ष कार्यालयले अनुमति नदिँदा निर्माण प्रक्रिया अगाडि बढ्न नसकेको बताउनुभयो । सडक र पुल निर्माणका लागि पेस गरिएको वातावरण प्रभाव मूल्याङ्कन आरक्ष कार्यालयले स्वीकृत नगर्दा निर्माण प्रक्रिया अगाडि बढ्न नसकेको उहाँले स्पष्ट पार्नुभयो ।निर्देशनालय प्रमुख ढकालले भन्नुभयो, “कोशी ब्यारेजको करिब १० किलोमिटर उत्तरमा नयाँ सडक र पुल निर्माण गर्ने गरी तयार पारिएको अध्ययन प्रतिवेदनलाई मन्त्रीपरिषद्ले स्वीकृति प्रदान गरेको छ भने कोशीटापु वन्यजन्तु आरक्ष कार्यालयले ब्यारेजको बढीमा एक किलोमिटर उत्तरमा सडक र पुल निर्माण गर्ने गरी डिजाइन गर्न सुझाव दिएको छ । यसरी सरकारद्वारा स्वीकृत अध्ययन प्रतिवेदन र आरक्ष कार्यालयले दिएको सुझाव बाझिदा निर्माण प्रक्रिया अगाडि बढ्न नसकेको हो ।”निर्देशक ढकालका अनुसार प्रस्ताव गरिएको सडकको चौडाइ चार लेन र सडकको कुल लम्बाइ ४४.२ किलोमिटर हुने छ । त्यसै गरी नयाँ पुलको लम्बाइ दुई हजार ८६० मिटरको हुने छ । नयाँ ‘एलाइनमेन्ट’ अनुसार वैकल्पिक सडकमा साना ठुला गरी ३४ वटा पुल पर्छन् ।कोशीटप्पु वन्यजन्तु आरक्ष कार्यालयका उपमहानिर्देशक वेदकुमार ढकालले अहिले प्रस्ताव गरिएको ठाउँमा सडक र पुल निर्माण गर्ने हो भने मानव–हात्ती द्वन्द्व झन् बढेर आउने, चुरे क्षेत्रको थप विनाश हुने र वन्यजन्तु आरक्ष क्षेत्रको जग्गा अतिक्रमण हुन सक्ने भएकाले प्रस्तावित रेखाङ्कनमा नयाँ सडक र पुल निर्माण उपयुक्त नहुने भएकाले कार्यालयले अनुमति नदिएको दाबी गर्नुभयो ।उहाँले भन्नुभयो, “यदि कोशी ब्यारेजको विकल्प मात्र दिने हो भने अहिले ब्यारेज रहेको तीन/चार किलोमिटर उत्तरमा पनि नयाँ सडक र पुल निर्माण गर्न सकिन्छ । ब्यारेजदेखि १० किलोमिटर उत्तर किन पुग्नु प¥यो ? बढीमा एक किलोमिटरको दुरीमा सडक र पुल निर्माण गर्ने हो भन्ने चुरे र आरक्ष क्षेत्रलाई विनाशबाट सुरक्षित राख्न सकिन्छ । आरक्ष क्षेत्रको सार्वजनिक जग्गा अतिक्रमणमा समेत पर्न सक्दैन । त्यसैले प्रस्तावित सडक र पुल निर्माणका लागि नयाँ रेखाङ्कन (एलाइनमेन्ट) र डिजाइन आवश्यक छ ।”सडक विभागका पूर्वमहानिर्देशक अर्जुनजङ्ग थापाले प्रस्तावित नयाँ सडक र पुल निर्माणले राजमार्गको मार्ग (एलाइनमेन्ट) समेत सिधा हुने र दुरीसमेत कम हुने बताउनुभयो । कोशी ब्यारेज सप्तरीमा पूर्वपश्चिम राजमार्गको ‘एलाइनमेन्ट’ नेपाल–भारत सिमाना हुँदै गएको छ ।उहाँले भन्नुभयो, “अहिले गरिएको डिजाइन अनुसार पूर्वपश्चिम राजमार्गको ‘एलाइनमेन्ट’ मा सुनसरीको इटहरी र झुम्काबिचको पकलीबाट परिवर्तन हुने छ । सुनसरीको सदरमुकाम इनरुवाबाट उत्तरपूर्वी क्षेत्र हुँदै बन्ने नयाँ सडकले कोशीमा नयाँ पुल पार गर्दै सप्तरीको कञ्चनपुर जोड्ने छ ।”प्रस्तावित नयाँ सडक सप्तरीको कञ्चनपुर हुँदै कालिञ्चोक, रामपुर, बुद्धनगर, मानपुरजोरा, एकराही, तीनकुने, राजबास, कोशी, भागलपुर, गल्फेरिया, तपेश्वरी, त्रियुगा, मालेट, धरमपुर र सुनसरीको पकलीमा जोडिन्छ । तराई भूभागमा एक सय किलोमिटर प्रतिघण्टा र पहाडी क्षेत्रमा ६० किलोमिटर प्रतिघण्टा सवारी गुड्न सक्ने गरी डिजाइन गरिएको छ ।अध्ययन अनुसार कोशी पुल निर्माणका लागि २१ अर्ब ७४ करोड र सडक निर्माणका लागि २० अर्ब ६३ करोड रुपियाँ खर्च हुने छ । सो वैकल्पिक पुल र सडक निर्माणका लागि एसियाली विकास बैङ्क (एडिबी) को सहयोगमा निर्माण गरिने छ । यसअघि एडिबीकै सहयोगमा प्रस्तावित सडक र पुलको डिपिआर गरिएको हो ।",
      "link": "https://gorkhapatraonline.com/news/142675",
      "image": "https://gorkhapatraonline.com/storage/media/251607/conversions/Koshi-Barrage-original-thumb.jpg"
    },
    {
      "slug": "142665",
      "title": "परराष्ट्रमन्त्री आरजु राणाद्वारा विपी स्मृती भवनको उद्घाटन",
      "timestamp": 1739145600000,
      "source": "gp",
      "content": "परराष्ट्रमन्त्री आरजु राणा देउवाले प्रथम जननिर्वाचित प्रधानमन्त्री विपी कोइराला र मङ्गला देवी सिंहको सालिक अनावरण तथा नवनिर्मित विपिस्मृति भवनको उद्घाटन गर्नुभएको छ ।",
      "longContent": "चाँदनी आचार्यघोडाघोडी (कैलाली) माघ २८ गते । परराष्ट्रमन्त्री आरजु राणा देउवाले प्रथम जननिर्वाचित प्रधानमन्त्री विपी कोइराला र मङ्गलादेवी सिंहको सालिक अनावरण तथा नवनिर्मित विपीस्मृति भवनको उद्घाटन गर्नुभएको छ ।नेपाली कांग्रेस कैलाली क्षेत्र नं–२ को आयोजनामा लम्कीचुहा नगरपालिका वडा नं–१ थपालीपुरमा उक्त भवनको सोमबार उद्घाटन गर्नु भएको हो । कार्यक्रममा प्रमुख अतिथि नेपाली कांग्रेस केन्द्रिय सदस्यसमेत ररहनुभएकी परराष्ट्रमन्त्री देउवासँगै सुदूरपश्चिम प्रदेश सरकारका मुख्यमन्त्री कमलबहादुर शाहलगायत कांग्रेसका विभिन्न तहका नेता तथा कार्यकर्ताको उपस्थिति रहेको थियो ।",
      "link": "https://gorkhapatraonline.com/news/142665",
      "image": "https://gorkhapatraonline.com/storage/media/251512/conversions/BP098-original-thumb.jpg"
    },
    {
      "slug": "142661",
      "title": "प्रतिनिधिसभाबाट सुरक्षित कारोबार विधेयक पारित",
      "timestamp": 1739145600000,
      "source": "gp",
      "content": "प्रतिनिधिसभाबाट सुरक्षित कारोबार (पहिलो संशोधन) विधेयक, २०८१ सर्वसम्मत पारित भएको छ । सभाको आजको बैठकमा उक्त विधेयक सर्वसम्मत पारित भएको सभामुख देवराज घिमिरेले घोषणा गर्नुभयो ।",
      "longContent": "काठमाडौँ, माघ २८ गते । प्रतिनिधिसभाबाट सुरक्षित कारोबार (पहिलो संशोधन) विधेयक, २०८१ सर्वसम्मत पारित भएको छ । सभाको आजको बैठकमा उक्त विधेयक सर्वसम्मत पारित भएको सभामुख देवराज घिमिरेले घोषणा गर्नुभयो ।उपप्रधान एवं अर्थमन्त्री विष्णुप्रसाद पौडेलले सभामुख घिमिरेको अनुमतिमा उक्त विधेयक पारित गर्न प्रस्ताव पेस गर्नुभएको थियो । उहाँले यस विधेयक कार्यान्वयन गर्न सरकार प्रतिबद्ध रहेको सदनलाई जानकारी दिनुभयो ।रक्षित कारोबार (पहिलो संशोधन) विधेयक, २०८१ का सम्बन्धमा अर्थ समितिको प्रतिवेदन १ र २ मा उल्लेखित संशोधनहरू सर्वसम्मत स्वीकृत भएको हो । सभामुख घिमिरेले अर्थ समितिको प्रतिवदेनमा क्रम सङ्ख्या १ र २ मा उल्लेखित संशोधन विधेयकको अङ्ग बनेको घोषणा गर्दै विधेयकको २ देखि ४५ सम्म सुरक्षित कारोबार पहिलो संशोधन विधेयक, २०८१ को अङ्ग बनेको जानकारी गराउनुभयो । उपप्रधान एवं अर्थमन्त्री पौडेलले भन्नुभयो, “प्रस्तावित विधेयकमा भएका व्यवस्थाहरूको कार्यान्वयनबाट चल सम्पत्तिको धितोमा हुने कारोबार सुरक्षित र व्यवस्थित भई चल सम्पत्ति उपरको दायित्व परिपालना हुने र यसले चल सम्पत्तिको धितोमा हुने आर्थिक क्रियाकलाप बढोत्तरी हुने अपेक्षा लिइएको छ ।”, सभाको अर्को बैठक मङ्गलबार दिउँसो १ बजेका लागि तय भएको छ । रासस",
      "link": "https://gorkhapatraonline.com/news/142661",
      "image": "https://gorkhapatraonline.com/storage/media/251527/conversions/pokll-original-thumb.jpg"
    },
    {
      "slug": "142660",
      "title": "माघ सकिनै लाग्दा न हिउँ न वर्षा",
      "timestamp": 1739145600000,
      "source": "gp",
      "content": "यसपालीको हिउँदयाममा हिमाली जिल्लामा हिउँ पर्न सकेन । जाडोको खास महसुस गर्न नपाइ माघ गुज्रनै आँटेको छ । पहिलपहिले हिउँले सेताम्मे हुने हिमाली र उच्च पहाडी क्षेत्रमा सुक्खापन छाएको छ ।",
      "longContent": "गण्डकी, माघ २८ गते । यसपालीको हिउँदयाममा हिमाली जिल्लामा हिउँ पर्न सकेन । जाडोको खास महसुस गर्न नपाइ माघ गुज्रनै आँटेको छ । पहिलपहिले हिउँले सेताम्मे हुने हिमाली र उच्च पहाडी क्षेत्रमा सुक्खापन छाएको छ । गाउँबस्ती र डाँडाकाँडा फुस्रा भएका छन् । कृषि ज्ञान केन्द्र मुस्ताङका कृषि अधिकृत दिलीप नेपालीले हिउँ र वर्षा नहुँदा किसानलाई पिरलो थपिएको बताउनुभयो । “हिउँ नपर्दा स्याउ खेतीमा असर पुग्छ, रोककिराको प्रकोप बढ्न सक्छ”, उहाँले भन्नुभयो, “मुस्ताङमा लगाइने उवा, जौँ, गहुँ, लसुन, आलुलगायत बालीको उब्जाउ क्षमता पनि घट्छ ।”मौसमअनुसार हिउँ र पानी नपर्दा बालीनालीको उब्जनी र गुणस्तर खस्कने उहाँको भनाइ छ । पछिल्लो समय जलवायु परिवर्तनको तीव्र असर हिमाली भेगमा परेको विभिन्न अध्ययनले देखाएको छ । मौसमी घटना र प्रवृत्तिमा यस्तै क्रम दोहोरीरहे हिमाली क्षेत्रमा नयाँ खेतीबालीको प्रवेश हुने र रैथाने उत्पादन लोप हुने खतरा रहेको बताइन्छ । पछिल्लो समय मुस्ताङको उपल्लो भेगमा समेत काँक्रा, गोलभेँडा जस्ता तरकारीजन्य बाली उब्जाउ हुन थालेको किसान बताउँछन् ।समयमा हिउँ र वर्षा नहुँदा खेतीबाली नसप्रने किसानको दुःखेसो छ । मुस्ताङमा हावा मात्र चल्ने हिउँ नपर्ने अवस्था देखिएको छ । गत वर्षको हिउँद पनि हिउँ र वर्षा नभई बितेको थियो । हिउँ नपर्दा सिँचाइ नभएका ठाउँमा अन्नपात माटोमै सुक्ने गरेको कृषि अधिकृत नेपालीले बताउनुभयो । घरपझोङ गाउँपालिका–२ मार्फाका स्याउ किसान दीपक लालचनले हिमपात नहुँदा फलफूल र अन्नबालीलाई चाहिने चिसोपना कम हुने बताउनुभयो । स्याउको फूल खेल्न र फल लाग्न चिसोपनाको खाँचो पर्छ । “चिस्यान पुगेन भने स्याउ उत्पादनमा ह्रास आउन सक्छ”, उहाँले भन्नुभयो, “मार्फामा भने सिँचाइ सुविधा भएकाले आत्तिहाल्नुपर्ने छैन ।” जौँ खेती बढी हुने थासाङ गाउँका किसानलाई भने सुक्खा मौसमले चिन्ता थपिदिएको उहाँको भनाइ छ । थासाङमा सिँचाइको उचित प्रबन्ध छैन । हिमपात र वर्षात् नहुँदा खेती प्रणालीसँगै हिमाली जनजीवन पनि प्रभावित भएको छ । लालचनले कडा जाडो हुनुपर्ने याममा न्यानो महसुस हुन थालेको बताउनुभयो । हिउँमा खुल्ने मुस्ताङ, मनाङ, म्याग्दीलगायत पर्यटकीयस्थल पनि उजाड देखिएका छन् । म्याग्दीको अन्नपूर्ण गाउँपालिका–६ घोरेपानीका पर्यटन व्यवसायी जुलीले पुनले अहिलेसम्म हिउँ नपरेको बताउनुभयो । गण्डकी प्रदेशका कुनै हिमाली जिल्ला र उच्च पहाडी भेगमा अहिलेसम्म हिमपात भएको छैन । छिटपुट वर्षासमेत हुन सकेको छैन । हिउँ र वर्षा नहुँदा मुस्ताङ, मनाङ, म्याग्दी र बागलुङको उच्च क्षेत्रमा लगाइएको हिउँदे बालीमा बढी असर पुगेको छ । बेलामा पानी नपर्दा, हिमपात नहुँदा असिञ्चित ठाउँको खेतीमा त क्षति नै पुग्ने गरेको छ । बाह्रैमास नहर र कूलो सिँचाइको सुविधा भएका ठाउँमा भने समस्या नहुने कृषि अधिकृत नेपालीले बताउनुभयो । हिउँदे वर्षा होला र खेती सप्रला भन्ने आशमा रहेका किसानलाई भने खडेरीबाट ठूलो मार पर्ने उहाँको भनाइ छ । खडेरीले पहाडी क्षेत्रमा गहुँ, तोरीसहित तरकारी र फलफूलजन्य बालीमा बढी असर पर्ने गरेको छ । हिउँ नपर्दा पर्यटक लोभ्याउने हिमाल पनि कालापत्थरजस्ता देखिन थालेका छन् । विश्वव्यापी रूपमा गहिरिँदो जलवायु सङ्कटको सबैभन्दा ठूलो मार नेपालका हिमालमा परेको सो क्षेत्रका विज्ञ र अध्येताहरू बताउँछन् । पर्यावरणीय अध्येता कुलचन्द्र अर्यालका अनुसार जलवायु सङ्कटको नकारात्मक असर पर्ने विश्वकै सबैभन्दा बढी संवेदनशील क्षेत्रमा नेपालको हिमालय क्षेत्र पर्छ । “विश्वको औषत तामपान वृद्धिको दरभन्दा हिमालय क्षेत्रको तापमान वृद्धि बढी उच्च रहेको छ”, उहाँ भन्नुहुन्छ, “विश्वको औषत तापमान १ दशमलब ५ प्रतिशतले बढ्दा हिमालय क्षेत्रमा १ दशमलब ८ देखि दुई डिग्री सेल्सियससम्म बढ्ने गरेको अध्ययनले देखाएको छ ।”जलवायु परिर्वतन र उष्णीकरणले नेपालको हिमालय क्षेत्रमा नकारात्मक असर पु¥याइरहेको पर्यावरणीय अध्यता अर्यालको भनाइ छ । विश्वव्यापी तापमान वृद्धिका कारण हिमालय क्षेत्रमा हिमगलन बढ्नुका साथै नयाँ हिमताल थपिने, विस्तार हुने र विष्फोटन हुने दर बढीरहेको उहाँले बताउनुभयो । अहिलेकै गतिमा हिउँ पग्लिँदै गएमा आउँदा केही दशकमा नेपालका हिमाल कालापत्थरमा परिणत हुने बताइन्छ । विश्वव्यापी तापक्रम वृद्धिलाई १ दशमलव ५ डिग्री सेल्सियसमा सीमित पार्दा पनि यही शताब्दीको अन्त्यसम्ममा हिन्दूकुश–हिमालय क्षेत्रको ३६ प्रतिशत हिउँ भण्डार रित्तिने अन्तरराष्ट्रिय एकीकृत पर्वतीय विकास केन्द ९इसिमोड०को अध्ययनले देखाएको छ । रासस",
      "link": "https://gorkhapatraonline.com/news/142660",
      "image": "https://gorkhapatraonline.com/storage/media/251520/conversions/kkk-09-original-thumb.jpg"
    },
    {
      "slug": "142561",
      "title": "पूर्वउपराष्ट्रपति पुन माओवादीका इन्चार्ज",
      "timestamp": 1739145600000,
      "source": "gp",
      "content": "नेपाल कम्युनिस्ट पार्टी (माओवादी केन्द्र) ले पूर्वउपराष्ट्रपति नन्दबहादुर पुनलाई पार्टीको आर्थिक उत्पादन संयन्त्रको इन्चार्जको जिम्मेवारी दिएको छ ।",
      "longContent": "गोरखापत्र समाचारदाता काठमाडौँ, माघ २८ गते । नेपाल कम्युनिस्ट पार्टी (माओवादी केन्द्र) ले पूर्वउपराष्ट्रपति नन्दबहादुर पुनलाई पार्टीको आर्थिक उत्पादन संयन्त्रको इन्चार्जको जिम्मेवारी दिएको छ । पुनलाई पार्टीको पदाधिकारी बनाउने तयारी गरिए पनि विवाद भएपछि आर्थिक उत्पादनको संयन्त्र बनाएर इन्चार्जको जिम्मेवारी दिँदै पार्टीमा फर्काएको हो । माओवादीले हालै सम्पन्न आफूनिकट विद्यार्थी सङ्गठन अखिल क्रान्तिकारीको ३२ बर्से उमेर हदबाट बिदा भएका नेतालाई पार्टीको ‘केन्द्रीय प्रतिनिधि’ बनाएर कार्यक्षेत्रमा खटाएको छ । पार्टी अध्यक्ष पुष्पकमल दाहाल ‘प्रचण्ड’ र महासचिव देव गुरुङद्वारा आइतबार हस्ताक्षरित सर्कुलरमा यस्तो उल्लेख गरिएको छ ।पार्टी उपाध्यक्ष एवं प्रवक्ता अग्निप्रसाद सापकोटाले अखिल क्रान्तिकारीको महासचिवभन्दा माथिका सबैलाई केन्द्रीय प्रतिनिधिका रूपमा मनोनयन गरेको जानकारी दिनुभयो । महासचिवभन्दा तलबाट ३२ बर्से उमेर हदका कारण बिदा भएका नेतालाई प्रदेश र जिल्ला तहमा खटाउने निर्णय भएको सर्कुलरमा उल्लेख छ । प्रवक्ता सापकोटाले भन्नुभयो, “विद्यार्थीको महासचिवभन्दा माथिल्लो पदमा पुगेकालाई केन्द्रीय प्रतिनिधि भनिएको छ । पार्टीले अर्को व्यवस्था नगर्दासम्म केन्द्रीय प्रतिनिधिका रूपमा राखेको छ ।” विद्यार्थीबाट बिदा भएका केन्द्रीय प्रतिनिधि भएका पवन कार्कीले विधानबमोजिम केन्द्रीय सदस्य भन्न नमिल्ने भएपछि केन्द्रीय प्रतिनिधिका रूपमा राखेको बताउनुभयो । केन्द्रीय प्रतिनिधि भनिए पनि केन्द्रीय सदस्य सरह नै बैठकमा जाने र अरू जिम्मेवारी हुने पार्टीसँग समझदारी भएको उहाँले बताउनुभयो । अखिल क्रान्तिकारीको ३२ बर्से उमेर हदबाट बिदा भएका उपाध्यक्ष जिपी मैनाली, क्षितिज सापकोटा र पवन कार्कीलाई केन्द्रीय प्रतिनिधि बनाएर बागमती प्रदेशमा खटाइएको छ । यस्तै तुकमान महरा, मिलन एमसी, केशव रावल र दिपेश पुनमगरलाई लुम्बिनी प्रदेशमा खटाइएको छ । मदन भट्टराई कोशी प्रदेश, गजेन्द्रनारायण देव मधेश प्रदेश, नरेश रेग्मी र नारायण खनाललाई विभाग (नीति) खटाइएको छ । यस्तै प्रवीणा अधिकारी गण्डकी, अमरराज शाहीलाई कर्णाली प्रदेशमा खटाइएको छ । लक्ष्मीप्रसाद जोशी, मदन भुल, अच्युत भट्टलाई सुदूरपश्चिम प्रदेशमा खटाएको छ ।",
      "link": "https://gorkhapatraonline.com/news/142561",
      "image": "https://gorkhapatraonline.com/storage/media/251362/conversions/nanda-bdr-pun-original-thumb.jpg"
    }
  ]
}