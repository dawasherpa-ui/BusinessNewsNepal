{
  "date": "2025-09-26T06:41:33.861Z",
  "news": [
    {
      "slug": "173339",
      "title": "जेनजी आन्दोलन प्रभाव:न्यूनतम क्षति  एक खर्ब ८० अर्ब",
      "timestamp": 1758844800000,
      "source": "gp",
      "content": "गत भदौ २३ र २४ गते भएको जेनजी आन्दोलनका व्रmममा देशभर करिब एक खर्ब ८० अर्ब रुपियाँ बराबरको क्षति भएको देखिएको छ । यो आँकडा सार्वजनिक र निजी क्षेत्रको प्रारम्भिक अध्ययनको हो ।",
      "longContent": "काठमाडौँ, असोज १० गते । गत भदौ २३ र २४ गते भएको जेनजी आन्दोलनका क्रममा देशभर करिब एक खर्ब ८० अर्ब रुपियाँ बराबरको क्षति भएको देखिएको छ । यो आँकडा सार्वजनिक र निजी क्षेत्रको प्रारम्भिक अध्ययनको हो । आन्दोलनका क्रममा भएको तोडफोड, लुटपाट तथा आगजनीका कारण यस्तो क्षति देखिएको हो । आन्दोलनका क्रममा सबैभन्दा धेरै सार्वजनिक सम्पत्तिमा मात्रै एक खर्ब रुपियाँ बराबरको क्षति भएको सरकारले जनाएको छ । बिहीबार भौतिक पूर्वाधार तथा यातायात मन्त्रालयमा आयोजित पत्रकार सम्मेलनमा मन्त्री कुलमान घिसिङले यस्तो जानकारी गराउनुभएको हो । जेनजी आन्दोलनका क्रममा काठमाडौँ उपत्यकालगायत देशभर सरकारी कार्यालय तथा सवारीसाधनमा क्षति पुगेको थियो । काठमाडौँमा सिंहदरबारपरिसरभित्रका विभिन्न मन्त्रालय तथा सवारीसाधन, सर्वोच्च अदालत सङ्घीय संसद् भवनदेखि देशभरका विभिन्न प्रदेश कार्यालय, जिल्ला प्रशासन कार्यालय, प्रहरी कार्यालय तथा स्थानीय निकायका विभिन्न कार्यालयमा व्यापक तोडफोड, लुटपाट तथा आगजनी भएको थियो । मन्त्री घिसिङका अनुसार यो अनुमान प्रारम्भिक सूचनाका आधारमा मात्रै गरिएको हो । “हामीले विस्तृत अध्ययनका लागि सहरी विकास मन्त्रालय र राष्ट्रिय योजना आयोगमार्पmत प्राविधिक टिम परिचालन गरिसकेका छौँ,” घिसिङले भन्नुभयो, “देशभर सार्वजनिक सम्पत्तिमा ठुलो परिमाणमा क्षति भएको देखिएको छ, प्रारम्भिक आकलनमा एक खर्ब रुपियाँ जति क्षति भएको हामीले आकलन गरेका छौँ ।” क्षतिको मूल्याङ्कनका लागि विभिन्न प्राविधिक संस्थाले स्वेच्छिक रूपमा सहयोग पनि गरिरहेको उहाँले जानकारी दिनुभयो । यकिन विवरण प्राप्त हुन भने केही समय लाग्ने उहाँको भनाइ छ ।प्राप्त विवरण अनुसार गण्डकी प्रदेशका स्वास्थ्य, कृषि र भौतिक पूर्वाधार मन्त्रालयबाहेकका सबै प्रादेशिक कार्यालय ध्वस्त भएका छन् । बागमती प्रदेशका २६ कार्यालय तथा ६० वटा भवन जलेर नष्ट भएको जनाइएको छ । कर्णाली प्रदेशका प्रदेश सभा भवन, मुख्य मन्त्रीको कार्यालय, प्रदेश लेखा नियन्त्रण कार्यालयलगायतका संरचना ध्वस्त छन् । गोरखापत्रले गरेको प्रारम्भिक आकलन अनुसार सरकारी स्वामित्वका सवारीसाधनतर्फ मात्रै देशभरमा एक हजार २६, चारपाङ्ग्रे सवारीसाधन नष्ट भएको छ । लोडर ब्याकहोलदेखि साना सवारीसाधन यसमा समेटिएका हुन् । त्यस्तै दुईपाङ्ग्रेतर्फ एक हजार ९८३ वटा सवारीसाधन जलेको प्रारम्भिक आँकडा छ । सरकारले यससम्बन्धी विवरण भने सार्वजनिक गरिसकेको छैन ।निजी क्षेत्रको प्रतिनिधिमूलक संस्थाले पनि निजी क्षेत्रतर्पmको क्षतिको विवरण करिब ८० अर्ब रुपियाँ भएको बताएका छन् । नेपाल उद्योग वाणिज्य महासङ्घका अध्यक्ष चन्द्रप्रसाद ढकालका अनुसार महासङ्घले जिल्ला जिल्लाका संयन्त्रमार्फत यससम्बन्धि विवरण सङ्कलन गरिरहेको छ । निजी क्षेत्रतर्फ सबैभन्दा धेरै भाटभटेनी सुपरस्टोरको मात्रै एक अर्ब रुपियाँ बराबरको प्रारम्भिक क्षति भएको अनुमान छ । विदेशी लगानीको होटेल हिल्टन जल्दा करिब छ अर्बको क्षति भएको दाबी गरिएको छ । तोडफोड र आगजनीकै कारण दसैँको मुख्य सिजनमा चन्द्रागिरि केबुल कार, मौलाकालिका केबुलकार पनि क्षतिग्रस्त बनेका छन् । चौधरी ग्रुपको सिजी पार्क जलेर खरानी भइसकेको छ । यसको विस्तृत विवरण आउन बाँकी छ । देशका विभिन्न स्थानमा रहेका होटेलदेखि मलमा रहेका पसलमा लुटपाट तथा आगजनी हुँदा साना व्यवसायीले पनि अपूरणीय क्षति बेहोरेका छन् ।",
      "link": "https://gorkhapatraonline.com/news/173339",
      "image": "https://gorkhapatraonline.com/storage/media/305712/conversions/Untitled-1-original-thumb.jpg"
    },
    {
      "slug": "173333",
      "title": "नेपालीलाई भिसा रोकेकोबारे बुझ्न कूटनीतिक पहल",
      "timestamp": 1758844800000,
      "source": "gp",
      "content": "गत भदौको तेस्रो साता चलेको जेनजी आन्दोलनपछि कतिपय देशले नेपालीलाई भिसा दिन रोकेको भन्ने विषयमा सरकारले कूटनीतिक माध्यमबाट बुझ्न थालेको छ । केही मध्यपूर्वी देशले नेपालीलाई भिसामा कडाइ गरे वा नगरेको विषयमा परराष्ट्र मन्त्रालयले बुझ्न थालेको हो ।",
      "longContent": "काठमाडौँ, असोज १० गते  । गत भदौको तेस्रो साता चलेको जेनजी आन्दोलनपछि कतिपय देशले नेपालीलाई भिसा दिन रोकेको भन्ने विषयमा सरकारले कूटनीतिक माध्यमबाट बुझ्न थालेको छ । केही मध्यपूर्वी देशले नेपालीलाई भिसामा कडाइ गरे वा नगरेको विषयमा परराष्ट्र मन्त्रालयले बुझ्न थालेको हो । परराष्ट्र मन्त्रालयले सम्बन्धित देशमा रहेका राजदूतावासमार्फत त्यहाँको अवस्थाका बारेमा बुझ्न सुरु गरेको जनाएको छ । सो मन्त्रालयका अनुसार अहिलेसम्म त्यस्तो आधिकारिक जानकारी प्राप्त भएको छैन । वैदेशिक रोजगार व्यवसायीका अनुसार संयुक्त अरब इमिरेट्स (युएई) ले नेपालीलाई भ्रमण भिसा रोक लगाएको छ भने रोजगारीको भिसामा कडाइ गरेको छ । त्यस्तै जिसिसी कन्ट्री (मलेसिया, कतार, साउदी अरब) लगायतका देशलेसमेत रोजगारी भिसामा कडाइ गरेको व्यवसायीले बताउँदै आएका छन् । यो विषयमा परराष्ट्रले सम्बन्धित देशमा रहेका नेपाली राजदूतावासमा बुझ्न थालेको जनाएको छ । गत भदौ २३ र २४ गतेको जेनजी पुस्ताको आन्दोलनका क्रममा कैदीबन्दी सामूहिक रूपमा कारागारबाट भागेका थिए भने सुरक्षाकर्मीका हातहतियार लुटिएका थिए । सोही कारण आफ्नो देशमा आपराधिक गतिविधिमा संलग्नहरू प्नि आउन सक्ने भन्दै ती देशले नेपाली नागरिकमाथि भिसा कडाइ गरेको जनाइएको छ । यसलाई सहज बनाउने प्रयास परराष्ट्र मन्त्रालय अन्तर्गत सम्बन्धित देशमा रहेका दूतावासमार्फत भएको जनाइएको छ । वैदेशिक रोजगार विज्ञहरू जिसिसी अन्तर्गतका एउटाले कठोर नीति अपनाएपछि अन्य सदस्यले पनि त्यसलाई अवलम्बन गर्ने प्रचलन छ । जिसिसीमा युएईसहित कतार, साउदी अरब, बहराइन, कुवेत र ओमान छन् । जेनजी पुस्ताको आन्दोलनपछि औपचारिक रूपमै नेपालीलाई युएईमा भ्रमण भिसा बन्द घोषणा गरेको युएईले पछिल्लो केही दिनयता रोजगारीमा जानेको भिसा पनि अघोषित तरिकाले रोकेको छ । वैदेशिक रोजगार विभागका अनुसार गत आर्थिक वर्ष २०८१/८२ मा युएईमा मात्रै दुई लाख ७४ हजार ५९० जना श्रम स्वीकृति लिएर युएई पुगेकोमा प्रत्येक दिन ७५२ जना पुगेको देखिन्छ । पछिल्ला दिनमा युएईका लागि एक/डेढ सय जनाले मात्रै श्रम स्वीकृति लिएको विभागको तथ्याङ्कमा देखिन्छ । चालु आव २०८२/८३ को साउन र भदौमा मात्रै युएईका लागि ५० हजारले श्रम स्वीकृति लिएर युएई पुगे । नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले युएईका रोजगारदातासँग बुझ्दा मानव संसाधन मन्त्रालयबाट हुने लेबर परमिट नरोकिएको तर त्यहाँको इमिग्रेसनको सिस्टममै नेपाल लेख्नेबित्तिकै भिसा क्यान्सिल भनेर आउने गरेको जानकारी प्राप्त भएको बताउनुभयो । भण्डारीले नेपालीको पहिलो श्रम गन्तव्य देश युएईमा दैनिक सात÷साढे सात सय जनाको रोजगारीको माग आउने गरेकामा अहिले शून्य जस्तैमा झरेको बताउनुभयो । हाल विभागमा श्रम स्वीकृति लिने त यसअघि नै भिसा लागिसकेका रोजगारदाताले अहिले बोलाएर जान लागेको मात्रै भएको बताउँदै उहाँले यसको असर अर्को महिनामा मात्रै देखिने जनाउनुभयो । सङ्घका अर्का पूर्वअध्यक्ष रोहन गुरुङले पछिल्लो समयमा युएई मात्रै नभई साउदी अरब, कतार, ओमान, कुवेतलगायतका देशलेसमेत अघोषित रूपमा भिसा रोकेको बुझ्न सकिने बताउनुभयो । ती देशबाट दैनिक आउनुपर्ने भिसा अहिले नआएको उहाँको बुझाइ छ । उहाँका अनुसार लामो समयसम्म नरहला ।नेपालका कैदीबन्दीलाई कानुनी कारबाहीका लागि पुनः जेल फर्काइएको सन्देश दिन सकिएन भने यो असर लामो समयसम्म रहन सक्ने पूर्वअध्यक्ष भण्डारीको अनुमान छ । श्रम, रोजगार तथा सामाजिक सुरक्षा मन्त्रालयका सचिव डा. कृष्णहरि पुष्करले युएईलगायतका मध्यपूर्वका देशमा नेपाली श्रमिकको रोजगार भिसा रोकेको हालसम्म कुनै जानकारी प्राप्त नभएको स्पष्ट पार्नुभयो । युएईमा नेपालीका लागि भ्रमण भिसा रोकेको भन्ने सूचना जानकारीमा रहे पनि रोजगारीको भिसा रोकेको भन्ने विषयमा जानकारी नआएको उहाँको भनाइ थियो । विभागका महानिर्देशक कमलप्रसाद भट्टराईले पछिल्लो समयमा युएईका लागि श्रम स्वीकृति लिनेको सङ्ख्या भने केही घटेको जानकारी दिनुुभयो । पछिल्लो समयमा युएई जानलाई श्रम स्वीकृति लिनेको सङ्ख्या घट्नुमा युएईले भिसा नदिएर हो वा नजिकिएको दसैँले हो बुझ्न नसकेको उहाँको भनाइ छ ।",
      "link": "https://gorkhapatraonline.com/news/173333",
      "image": "https://gorkhapatraonline.com/storage/media/305706/conversions/Ministery_of_foreign_affairs-original-thumb.jpg"
    },
    {
      "slug": "173322",
      "title": "पुँजी बजार सुधार्न तत्काल, मध्यकाल र दीर्घकालमा काम गर्नुपर्ने",
      "timestamp": 1758844800000,
      "source": "gp",
      "content": "पुँजी बजार सुधार सुझाव कार्यदलले बैङ्क तथा वित्तीय संस्थाबाट सेयर धितोमा प्रवाह हुने मार्जिन प्रकृतिको कर्जाको अधिकतम एकल ग्राहक सीमा २५ करोड रुपियाँलाई तत्काल हटाउन सुझाव दिएको छ ।",
      "longContent": "काठमाडौँ, असोज १० गते ।  पुँजी बजार सुधार सुझाव कार्यदलले बैङ्क तथा वित्तीय संस्थाबाट सेयर धितोमा प्रवाह हुने मार्जिन प्रकृतिको कर्जाको अधिकतम एकल ग्राहक सीमा २५ करोड रुपियाँलाई तत्काल हटाउन सुझाव दिएको छ ।पुँजी बजारको समस्या अध्ययन गर्न अर्थमन्त्री रामेश्वर खनालले गठन गरेको कार्यदलले बिहीबार प्रतिवेदन बुझाउँदै २५ करोडको सीमाका साथै बैङ्क तथा वित्तीय संस्थाले सूचीकृत सङ्गठित संस्थाको सेयर तथा ऋणपत्रमा एक वर्षभन्दा बढी अवधिका लागि मात्र लगानी गर्न पाउने व्यवस्था खारेज गर्न पनि सुझाव दिएको छ । कार्यदलले अर्थमन्त्री रामेश्वर खनालसमक्ष बिहीबार प्रतिवेदन प्रस्तुत गरेको छ । कार्यदलले तत्काल, मध्यकाल र दीर्घकालमा गर्नुपर्ने कार्यको सुझाव दिएको छ । कार्यदलले सेयर धितोमा प्रवाह हुने मार्जिन प्रकृतिको कर्जाको २०८२ असोज मसान्तसम्म बुझाउनुपर्ने ब्याज पुस मसान्तसम्म बुझाएमा कुनै पनि थप जरिवाना नलाग्ने व्यवस्था गर्न र धितोपत्र दलाल व्यवसायीमार्फत मार्जिन कारोबार प्रणाली कार्यान्वयन गर्ने पनि सुझावमा दिइएको छ । सिडिएस तथा क्लियरिङ लिमिटेडबाट प्रदान गरिने आइजिन सम्बन्धमा एकरूपता कायम गर्न निश्चित मापदण्ड तय गरी लागु गर्ने तथा हाल प्रचलनमा रहेको नेप्से सूचकाङ्कलाई अल इक्युटी इन्डेक्सका रूपमा कायम राखी कारोबारयोग्य सेयर फ्री फ्लो सेयरका आधारमा नयाँ सूचकाङ्क विकास गरी त्यसलाई बेञ्चमार्क सूचकाङ्कका रूपमा प्रयोग गर्ने र सोही आधारमा सर्किट ब्रेकरको नियम पुनरवलोकन गर्न कार्यदलले सुझाव दिएको छ ।यस्तै गैरव्यावसायिक सेयर बिक्री गर्दा नाफामा लाग्ने पुँजीगत लाभकरलाई अन्तिम कर फाइनल ट्याक्सका रूपमा रहेको बेहोरा स्पष्ट गर्ने र सेयर बिव्रmी कारोबारमा दाखिला गरेको करको आधारमा प्राप्त हुनुपर्ने कर चुक्ता प्रमाणपत्र प्राप्त गर्ने प्रव्रिmयालाई सहजीकरण गर्न कार्यदलले दिएको सुझावमा उल्लेख छ ।सङ्गठित संस्थाले लगानीकर्तालाई प्रदान गर्ने बोनस सेयर वितरण गर्दा लाग्ने लाभांश कर सम्बन्धित सङ्गठित संस्थाले नै मिलान गरी भुक्तानी गर्नुपर्ने व्यवस्था गर्न कार्यदलले सुझाव दिएको छ ।धितोपत्र दलाल व्यवसायीले लगानीकर्ताले समयमै खरिद आदेशबमोजिमको रकम भुक्तानी गर्न नसकेमा वा धितोपत्र दलाल व्यवसायीले समयमा लगानीकर्तालाई भुक्तानी गर्न नसकेमा उक्त रकमबाट सिर्जित दायित्व वा प्रतिफल भुक्तानीसम्बन्धी व्यवस्थामा एकरूपता कायम गर्न र लगानीकर्ताले दुई वा सोभन्दा बढी हितग्राही खाता खोल्न सक्ने व्यवस्था गर्न पनि कार्यदलले सुझाव दिएको छ ।यस्तै नेपाल स्टक एक्सचेन्ज लिमिटेडले सूचीकृत कम्पनीको वित्तीय सबलता, तरलता तथा संस्थागत सुशासनको अवस्थाका आधारमा गर्ने वर्गीकरण वस्तुनिष्ठ बनाउने तथा उक्त वर्गीकरणपछि जेड समूहमा पर्ने कम्पनीको कारोबार गर्दा शतप्रतिशत नगद मार्जिन लिनुपर्ने व्यवस्था गर्न कार्यदलले सुझाव दिएको छ ।लगानीकर्ताको समस्या तथा गुनासो तत्काल सम्बोधनका लागि आवश्यक गुनासो व्यवस्थापन संयन्त्रको स्थापना गरी सञ्चालनमा ल्याउने र धितोपत्रसम्बन्धी कसुरको जाँचबुझ समयमा प्रभावकारी ढङ्गले सम्पन्न गर्न संयन्त्रको स्थापना गर्न पनि कार्यदलको सुझाव छ ।लगानीकर्तामा पुँजी बजारसम्बन्धी साक्षरताको लागि विभिन्न प्रशिक्षण तथा कार्यशाला सञ्चालन गर्नुपर्ने कार्यदलको सुझाव छ ।मध्यकालमा गर्नुपर्ने सुधारकार्यदलले नेपाल स्टक एक्सचेन्ज लिमिटेडको पुनर्संरचना गर्न प्रारम्भिक सार्वजनिक निष्कासन प्रव्रिmयामार्फत पुँजी वृद्धि गर्ने प्रक्रीया सुरुवात गर्न तथा प्राकृतिक व्यक्तिको कर निर्धारणका व्रmममा आय वर्षभित्र सामूहिक लगानी योजनामा लगानी गरेको निश्चित रकम कट्टी गर्न पाउने गरी आयकर ऐनमा व्यवस्था गर्न सुझाव दिएको छ ।धितोपत्र बाँडफाँटसम्बन्धी विद्यमान व्यवस्थालाई समसामयिक पुनरवलोकन गर्दै सङ्ठित संस्थाले प्रारम्भिक सार्वजनिक सेयर निष्कासन गर्ने सम्बन्धमा रहेको जारी पुँजीको न्यूनतम १० प्रतिशतको सीमालाई पुनरवलोकन गर्न नियमावली संशोधन गर्न सुझाव दिएको छ ।आवश्यक विनियम निर्माण र प्रणालीको विकास गरी एसएमई प्लेटफर्म सञ्चालनमा ल्याउने कार्यदलको सुझाव छ ।यस्तै सामाजिक सञ्जालको प्रयोग गरी सर्वसाधारण लगानीकर्ताबाट प्रारम्भिक सार्वजनिक निष्कासन आइपिओअघि पुँजी सङ्कलन सम्बन्धमा अपनाइएको व्यवहार प्रिआइपिओलाई नियमन गर्न आवश्यक व्यवस्था गर्न कार्यदलको सुझाव छ ।गैरआवासीय नेपालीबाट दोस्रो बजारमा विदेशी मुद्रामा गर्ने लगानी र फिर्ता लाने सम्बन्धमा स्पष्ट नीतिगत व्यवस्था गर्न तथा सेटलमेन्ट ग्यारेन्टी फन्ड र अक्सन मार्केट सञ्चालनमा ल्याउन कार्यदलले सुझाव दिएको छ ।यथार्थपरक मूल्य निर्धारण प्रव्रिmयाका लागि बुक बिल्डिङ विधिलाई प्रभावकारी बनाउन यससम्बन्धी नीतिगत व्यवस्था परिमार्जन गरी समसामयिक बनाउन तथा प्रारम्भिक सार्वजनिक निष्कासन र हकप्रद सेयर निष्कासन सम्बन्धमा निश्चित मापदण्ड तयार गरी लागु गर्न कार्यदलले सुझाव दिएको छ । संस्थापक सेयरधनीको सेयर बिक्री सम्बन्धमा कायम रहेको लकइन अवधि एकै पटक नखुलाई चरणबद्ध रूपमा खुलाउने गरी धितोपत्र दर्ता तथा निष्कासन नियमावली संशोधन गर्न, बिमा कम्पनीको सहायक कम्पनीलाई धितोपत्र व्यापारीका रूपमा कार्य गर्न दिने गरी धितोपत्र व्यवसायी (धितोपत्र दलाल तथा धितोपत्र व्यापारी) नियमावलीमा संशोधन गर्न तथा धितोपत्र कारोबार विनियमावलीमा रहेको टिएमएससम्बन्धी व्यवस्थामा सुधार गर्न सुझाव छ ।बैङ्क तथा वित्तीय संस्था र बिमा कम्पनीको संस्थापक सेयर खरिदबिक्री प्रक्रीयाको विद्यमान व्यवस्था पुनरवलोकन गर्न तथा पुँजी बजारमा लगानीकर्ताको व्ययभार न्यूनीकरण गरी लागत प्रभावी बनाउन आवश्यक पुनरवलोकन गर्न कार्यदलले सुझाव दिएको छ ।दीर्घकालमा गर्नुपर्ने सुधारयस्तै धितोपत्र बजार सञ्चालन र नियमनसम्बन्धी छुट्टाछुट्टै विशिष्टीकृत ऐन, वित्तीय क्षेत्रसम्बन्धी ट्रस्टी ऐन, धितोपत्रसम्बन्धी कसुर तथा सजायसम्बन्धी नियमावली, लगानी परामर्श, रिसर्च एनालिस्टसम्बन्धी कानुनी व्यवस्था गर्न कार्यदलको सुझाव छ । नेपाल स्टक एक्सचेन्ज लिमिटेडमा रणनीतिक साझेदार भिœयाई पुनर्संरचना गर्न तथा नेप्सेमा अन्तर्राष्ट्रिय मापदण्डबमोजिमको कारोबार प्रणाली भिœयाउन कार्यदलले सुझाव दिएको छ ।यस्तै नेपालको धितोपत्र बजारमा इन्ट्रा डे, सर्ट सेलिङ, इक्युटी डेरिभेटिभ्स, सेक्युरिटी लेन्डिङ एन्ड बोरोइङ भिœयाउन आवश्यक नीतिगत, संस्थागत तथा प्रणालीगत व्यवस्था गर्न कार्यदलले सुझाव दिएको छ ।सरकारी तथा संस्थागत ऋणपत्र कारोबार गर्ने सम्बन्धमा नीतिगत तथा प्रणालीगत व्यवस्था गर्नुका साथै सङ्गठित संस्थाहरूले जारी गर्ने हकप्रद सेयरको सम्बन्धमा राइट रिनाउन्स ट्रेडिङसम्बन्धी विनियम तयार गरी लागु गर्नर््ुपर्ने कार्यदलको सुझावमा उल्लेख छ ।जीवन बिमकले निर्जीवन बिमक र निर्जीवन बिमकले जीवन बिमकको सेयर खरिद गर्न नपाउने हालको व्यवस्था हटाउन बिमा ऐनमा संशोधन गर्न पनि कार्यदलले सुझाव दिएको छ । जेनजी आन्दोलनपश्चात् एक हप्ताभन्दा बढी समय बन्द भएर गत बिहीबार खुलेको सेयर बजार १६० अङ्कले घटेपछि अर्थमन्त्री रामेश्वर खनालले तत्कालै सेयर बजारमा देखिएका समस्या समाधान गर्न कार्यदल गठन गर्नुभएको थियो ।पुँजी बजारमा विकसित विसङ्गति तथा समस्या अध्ययन गरी लगानीकर्ताको मनोबल वृद्धिका लागि चाल्नुपर्ने प्रणालीगत र प्रव्रिmयागत सुधारका लागि ठोस कार्यान्वयन कार्ययोजना प्रस्तुत गर्ने गरी उक्त कार्यदल गठन गरिएको थियो ।",
      "link": "https://gorkhapatraonline.com/news/173322",
      "image": "https://gorkhapatraonline.com/storage/media/305693/conversions/Untitled-1-(1)-original-thumb.jpg"
    },
    {
      "slug": "173320",
      "title": "खारेज भयो भन्सारको ‘घुँडे बिल’",
      "timestamp": 1758844800000,
      "source": "gp",
      "content": "विराटनगरका उद्योगी देवकीनन्दन अग्रवालले सामाजिक सञ्जाल फेसबुकमा लेख्नुभएको एउटा स्टाटस  ‘भन्सारमा घुँडे बिल आजदेखि खारिज’ ले निक्कै चर्चा पायो । यसको कारण थियो भन्सार विन्दुमा",
      "longContent": "नवराज कट्टेलविराटनगर, असोज १० गते । विराटनगरका उद्योगी देवकीनन्दन अग्रवालले सामाजिक सञ्जाल फेसबुकमा लेख्नुभएको एउटा स्टाटस  ‘भन्सारमा घुँडे बिल आजदेखि खारिज’ ले निक्कै चर्चा पायो । यसको कारण थियो भन्सार विन्दुमा ‘अनलाइन भ्यालुएसन सफ्टवेयर’ का आधारमा मालवस्तुको मूल्याङ्कन र जाँचपास गर्न बुधबारदेखि भएको थालनी । सरकारले आयात हुने मालवस्तुको भन्सार जाँचपास गर्दा सन्दर्भ मूल्यसूची पुस्तिकाबाट नभई विश्वव्यापी मूल्य प्रणालीका आधारमा वस्तुको जाँचपास गर्ने भएपछि पूर्वका उद्योगीले यसलाई दस वर्षपछि आफ्ना मागको सुनुवाइ भएको भन्दै खुसी व्यक्त गरेका छन् । नेपाल उद्योग वाणिज्य महासङ्घका राजस्व परामर्श समिति सभापतिसमेत रहनुभएका अग्रवालले लामो समयपछि सरकारले भन्सार विन्दुमा सन्दर्भ मूल्यसूची पुस्तिका विस्थापन गरेर अनलाइन भ्यालुएसन प्रणाली लागु गरेको बताउनुभयो । उहाँले यो माग उद्योगीले लामो समयदेखि राख्दै आए पनि कार्यान्वयनमा ढिलाइ भइरहेको बताउनुभयो । भन्सार विभागले सन्दर्भ मूल्य पुस्तिका कार्यान्वयन गर्दा वा नगर्दा पनि भन्सार विन्दुमा स्वघोषणा गर्दा घुँडामा लेखेर यति मूल्य भनेर वस्तु जाँचपास गर्नुपर्ने बाध्यता रहेको उहाँको व्यङ्ग्यात्मक भनाइ छ । बुधबार अन्तरिम सरकारका अर्थमन्त्री रामेश्वर खनालले विराटनगर भन्सार कार्यालयमा यसको शुभारम्भ गर्नुभएको थियो । त्यसपछि पूर्वका उद्योगीले यसलाई व्यापार सहजीकरणमा सकारात्मक सुधारका रूपमा हेरेका हुन् । सन्दर्भ मूल्य पुस्तिकामा उल्लेख मूल्य र आयात गरिएका वस्तुको मूल्य कहिल्यै पनि मेल नखाने गरेको उद्योगी–व्यापारीको भनाइ छ । सन्दर्भ मूल्य पुस्तिकामा कि त कम कि त बढी मूल्य हुने गरेको अवस्थाबाट अनलाइन हुँदा वास्तविक हुने पैठारीकर्ता बताउँछन् । नेपाल उद्योग वाणिज्य महासङ्घ कोशीका अध्यक्ष राजेन्द्र राउतले अर्थमन्त्री खनालसमक्ष प्रस्तुत गरेको सुझावपत्रमा भन्सार विभागले बढी राजस्व सङ्कलन गर्ने नाममा छुट्टै मूल्याङ्कन पुस्तिकालाई आधार बनाउने परिपाटी खारेज हुनुपर्ने माग सम्बोधन भएको उल्लेख गर्नुभएको छ । अध्यक्ष राउतले अनलाइन भ्यालुएसन सफ्टवेयर प्रणालीको मूल्याङ्कन पद्धति सुरु हुँदा यसले व्यावसायिक वातावरणमा विश्वास बढाएको सुझावपत्रमा उल्लेख छ । अध्यक्ष राउतले यो माग पुरानै भए पनि अहिले कार्यान्वयनमा जानु सकारात्मक भएको बताउँदै यो प्रणालीलाई सफल बनाउन उद्योगी–व्यवसायी सचेत रहेको बताउनुभयो । यसै गरी मोरङ–उद्योग व्यापार सङ्घका अध्यक्ष अनुपम राठीले यसलाई सकारात्मक कदमका रूपमा बुझ्नुपर्ने बताउनुभयो । उहाँले अहिले हरेक वस्तुको मूल्य सबैले यकिन गर्न सक्ने परिस्थितिमा पनि सन्दर्भ मूल्य पुस्तिकाको नाममा वस्तुको दर तोक्ने कुरा वैज्ञानिक नहुने धारणा राख्नुभयो । अब अनलाइन भ्यालुएसन प्रणालीमार्फत हुँदा वस्तुको वास्तविक मूल्य भन्सारमै यकिन हुने हुँदा कालोबजारीको समस्यासमेत हल हुने उहाँको बुझाइ छ । विराटनगर भन्सार कार्यालयका प्रमुख भन्सार अधिकृत उमेश श्रेष्ठले बुधबार शुभारम्भ भएको अनलाइन भ्यालुएसन प्रणालीको कार्यान्वयन बिहीबारदेखि नै सुरु भइसकेको जनाउनुभयो ।",
      "link": "https://gorkhapatraonline.com/news/173320",
      "image": "https://gorkhapatraonline.com/storage/media/305691/conversions/Untitled-1-original-thumb.jpg"
    },
    {
      "slug": "173285",
      "title": "‘पुनःनिर्माण कोष’ निर्माण अभियानलाई साथ दिन मन्त्री घिसिङको आह्वान",
      "timestamp": 1758758400000,
      "source": "gp",
      "content": "भौतिक पूर्वाधार तथा यातायातमन्त्री मन्त्री कुलमान घिसिङले जेनजी आन्दोलनका क्रममा क्षति भएका भौतिक संरचनाका पुनःनिर्माणको अभियानमा सबैलाई साथ दिन आह्वान गर्नुभएको छ ।",
      "longContent": "काठमाडौँ, असोज ९ गते। भौतिक पूर्वाधार तथा यातायातमन्त्री मन्त्री कुलमान घिसिङले जेनजी आन्दोलनका क्रममा क्षति भएका भौतिक संरचनाका पुनःनिर्माणको अभियानमा सबैलाई साथ दिन आह्वान गर्नुभएको छ ।बिहीबार मन्त्रालयमा आयोजित पत्रकार सम्मेलनमा उहाँले जेनजी आन्दोलनका क्रममा प्रभावित भौतिक संरचनाको पुनःनिर्माण, राहत, पुनःस्थापना तथा आर्थिक पुनरुत्थानका लागि ‘भौतिक पूर्वाधार पुनःनिर्माण कोष’ स्थापना गरिएकोे जानकारी गराउनुभयो।मन्त्री घिसिङले कोषमा सरकार, प्रदेश सरकार एवम् स्थानीय तह, निजी क्षेत्र, स्वदेशी तथा विदेशी नागरिक, गैरआवासीय नेपाली समुदाय, मित्रराष्ट्रहरु, विकास साझेदार तथा अन्तरराष्ट्रिय सङ्घ संस्थाबाट अमूल्य योगदान गरी राष्ट्र पुनःनिर्माणको अभियानमा सहभागी हुन अनुरोध गर्नुभएको हो ।उहाँले भन्नुभयो,“भदौ २३ र २४ गते भएको जेनजी आन्दोलनका क्रममा भौतिक संरचनामा आगजनी र तोडफोड भई ठूलो धनजन क्षति भएको भन्दै भौतिक संरचनाको पुनःनिर्माण, आर्थिक पुनरुत्थान र राहत लगायतका कार्यका लागि कोष स्थापना गरेका छौँ ।”सरकारले यसका लागि भौतिक पूर्वाधार पुनःनिर्माण समिति गठन गरेको छ।समितिले विश्व समुदायसमक्ष ‘कल फोर ग्लोबल सपोर्टः अर्जेन्ट अपिल फोर द रिस्टोरेशन एन्ड रिकन्सट्रक्सन अफ नेपालस् पब्लिक एसेट्स’ अनुरोधसहित सहयोगका लागि आह्वान गरेको छ ।मन्त्री घिसिङले राष्ट्र पुनःनिर्माणको अभियानमा साथ दिन आह्वान गर्दे कोषमा सङ्कलित रकम पारदर्शी रूपमा खर्च गरिने प्रतिबद्धतासमेत व्यक्त गर्नुभयो।कोषमा योगदान रकम जम्मा गर्ने बैंक खाताको विवरणमा राष्ट्रिय वाणिज्य बैँकको खाता नं  १९६०१००१०२०७०००४ रहेको छ भने स्वीफ्ट कोड ‘आरबिबिएएनकेए’ रहेको छ।",
      "link": "https://gorkhapatraonline.com/news/173285",
      "image": "https://gorkhapatraonline.com/storage/media/305643/conversions/kulman1-original-thumb.jpg"
    },
    {
      "slug": "173246",
      "title": "अमेरिकामा ‘हाम्रो पात्रो रेमिट’ पुनः सुरु",
      "timestamp": 1758758400000,
      "source": "gp",
      "content": "विश्वभरिका नेपालीहरूको मन जित्न सफल मोबाइल एप हाम्रो पात्रोले अमेरिकाबाट नेपाल पैसा पठाउने सेवा ‘हाम्रो पात्रो रेमिट’ पुनः सुरु गरेको छ।",
      "longContent": "काठमाडौं, असोज ९ गते । विश्वभरिका नेपालीहरूको मन जित्न सफल मोबाइल एप हाम्रो पात्रोले अमेरिकाबाट नेपाल पैसा पठाउने सेवा ‘हाम्रो पात्रो रेमिट’ पुनः सुरु गरेको छ। अब अमेरिका निवासी नेपालीहरूले आफ्ना आफन्तजनलाई सजिलै, छिटो र सुरक्षित रूपमा रकम पठाउन सक्नेछन्।विशेषगरी नेपालीहरूको महान् चाड बडादसैंलाई लक्षित गर्दै, हाम्रो पात्रो रेमिटले यो सेवाका प्रयोगकर्ताहरूका लागि आकर्षक अफरहरू पनि उपलब्ध गराएको छ।दसैंको शुभ अवसरमा, हाम्रो पात्रो रेमिट मार्फत प्रयोगकर्ताहरूले १,००० अमेरिकी डलर वा सोभन्दा बढी रकम ट्रान्सफर गर्दा कुनै पनि अतिरिक्त शुल्क तिर्नु पर्ने छैन।दसैंमा परिवार र आफन्तलाई आर्थिक साथ दिन चाहने पहिलो ५,००० नयाँ प्रयोगकर्ताहरूले आफ्नो पहिलो ट्रान्सफरमा १ अमेरिकी डलर बराबर रू. १५० को विशेष विनिमय दर प्राप्त गर्नेछन्।हाम्रो पात्रोका संस्थापक तथा सीईओ शङ्कर उप्रेती भन्नुहुन्छ, ‘‘हाम्रो पात्रो रेमिटले प्रदान गर्ने छिटो सेवा, पारदर्शी शुल्क र भरपर्दो डेलिभरी प्रणालीले गर्दा प्रयोगकर्ताले पठाएको हरेक डलरले घरमा थप माया, भरोसा र महत्व ल्याउनेछ । अमेरिकाबाट नेपालीहरूले सजिलै आफ्ना परिवारलाई आर्थिक सहयोग गर्न सकून् भन्ने हाम्रो मूल उद्देश्य हो।’’प्रयोगकर्ताले पैसा पठाउनु अघि नै थाहा पाउनेछन् कि प्राप्तकर्ताले कति रुपियाँ पाउनेछन्, जसले सेवा पूर्णरूपमा पारदर्शी बनाउँछ। रकम सिधै नेपालका प्रमुख बैंकहरूमा जम्मा हुन्छ र नियमित बैंकिङ समयअनुसार छिटो सम्पादन गरिन्छ। साथै, प्रयोगकर्ताहरूलाई कुनै पनि दुविधा या जिज्ञासा भएमा हाम्रो पात्रो एपमै हाम्रो समर्पित ग्राहक सेवा टोली, २४ घण्टा नै तपाईंको साथमा रहनेछन्।  हाम्रो पात्रो रेमिट अमेरिकाको संघीय र राज्य सरकारको नियम अनुसार काम गर्ने अनुमोदित साझेदारहरूसँग मिलेर सञ्चालन गरिएको छ। यसमा प्रयोगकर्ताको जानकारी र रकमको सुरक्षाका लागि आवश्यक सबै प्रक्रिया अपनाइएको छ । हाम्रो पात्रो रेमिटमार्फत प्रयोगकर्ताहरूले अमेरिकाबाटै नेपालमा रहेका आफन्तहरूको बिजुली, इन्टरनेट, पानी लगायतका बिलहरू तिर्न मिल्ने, आफ्नो डिजिटल वालेटमार्फत झन छिटो पैसा पठाउन सक्ने र  फ्रिलान्सरहरू र साना व्यवसायीहरूलाई अमेरिकी क्लाइन्टबाट सजिलै भुक्तानी लिन मिल्नेजस्ता आकर्षक सुविधा पनि छिट्टै थपिने हाम्रो पात्रोले जनाएको छ ।",
      "link": "https://gorkhapatraonline.com/news/173246",
      "image": "https://gorkhapatraonline.com/storage/media/305560/conversions/PR-Banner-original-thumb.jpg"
    },
    {
      "slug": "173200",
      "title": "यस्तो छ सागसब्जी र फलफूलको थोक मूल्य",
      "timestamp": 1758758400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ,असोज  ९  गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ४९, गोलभेँडा सानो (टनेल) प्रतिकिलो रु ६०, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ५२, आलु रातो (भारतीय) प्रतिकिलो रु ३७, आलु रातो (मुडे) प्रतिकिलो रु ४०, आलु सेतो प्रतिकेजी रु ४१, प्याज सुकेको भारतीय प्रतिकिलो रु ४४, गाजर (लोकल) प्रतिकिलो रु १२०, गाजर (तराई) प्रतिकिलो रु ११०, लोकल बन्दा प्रतिकिलो रु ५०, काउली स्थानीय प्रतिकिलो रु ७५, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु १५०, मकै बोडी प्रतिकिलो रु ११० कायम भएको छ । त्यसैगरी, मटरकोसा प्रतिकिलो रु २१० घिउ सिमी (लोकल) प्रतिकिलो रु १४०, घिउ सिमी (हाइब्रिड) प्रतिकिलो रु १२०, घिउ सिमी (राजमा) प्रतिकेजी रु २१०, भटमास कोसा प्रतिकिलो रु ११०, तीतो करेला प्रतिकिलो रु ७०, लौका प्रतिकिलो रु ७०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ४५, घिरौँला प्रतिकिलो रु ८५, झिगुनी प्रतिकिलो रु १००, फर्सी पाकेको प्रतिकिलो रु ७५, फर्सी हरियो (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ४५, सलगम प्रतिकिलो रु १००, भिण्डी प्रतिकिलो रु ९० कायम गरिएको छ । त्यसैगरी, सखरखण्ड प्रतिकेजी रु १००, पिँडालु प्रतिकिलो रु ८५, स्कूस प्रतिकिलो रु २०, रायोसाग प्रतिकिलो रु १२०, पालुङ्गो साग प्रतिकेजी रु १३०, चमसुर प्रतिकेजी रु २१०, तोरीको साग प्रतिकिलो रु ६५, हरियो प्याज प्रतिकिलो रु ७०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३७०, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु २००, चुकुन्दर प्रतिकिलो रु ७०, सजीवन प्रतिकिलो रु २३०, रातो बन्दा प्रतिकिलो रु २००, जिरीको साग प्रतिकिलो रु १००, सेलरी प्रतिकिलो रु २१०, पार्सले प्रतिकिलो रु ८००, सौफको साग प्रतिकिलो रु २५०, पुदिना प्रतिकिलो रु ७००, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १४०, कागती प्रतिकिलो रु १४०, अनार प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २६०, भुइँकटहर प्रतिगोटा रु १५५, काँक्रो (लोकल) प्रतिकिलो रु ९०, काँक्रो (हाइब्रिड) प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु ९० र लप्सी प्रतिकिलो रु ६०, किबी प्रतिकिलो रु ३००, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु १३०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु २००, भेडे खुर्सानी प्रतिकिलो रु १००, लसुन हरियो प्रतिकिलो रु १७०, हरियो धनियाँ प्रतिकिलो रु ९०, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २१०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २४०, रूख टमाटर प्रतिकिलो रु २००, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ ।  रासस",
      "link": "https://gorkhapatraonline.com/news/173200",
      "image": "https://gorkhapatraonline.com/storage/media/305496/conversions/adrhs-original-thumb.jpg"
    },
    {
      "slug": "173181",
      "title": "बेलहियाबाट आए आठ महिनामा चौरानब्बे देशका बाउन्न हजार पर्यटक",
      "timestamp": 1758758400000,
      "source": "gp",
      "content": "रुपन्देहीको बेलहिया नाकाबाट सन् २०२५ को साढे आठ महिनामा ९४ देशका ५२ हजारभन्दा बढी पर्यटक नेपाल भित्रिएका छन् । अध्यागमन कार्यालयका अनुसार यस अवधिमा नेपाल आउने पर्यटकमध्ये सबैभन्दा धेरै श्रीलङ्काका छन् । त्यसपछि थाइल्यान्ड, म्यान्मार, दक्षिण कोरिया र भियतनामका पर्यटकको सङ्ख्या उल्लेख्य छ ।",
      "longContent": "भैरहवा समाचारदाताभैरहवा, असोज ९ गते । रुपन्देहीको बेलहिया नाकाबाट सन् २०२५ को साढे आठ महिनामा ९४ देशका ५२ हजारभन्दा बढी पर्यटक नेपाल भित्रिएका छन् । अध्यागमन कार्यालयका अनुसार यस अवधिमा नेपाल आउने पर्यटकमध्ये सबैभन्दा धेरै श्रीलङ्काका छन् । त्यसपछि थाइल्यान्ड, म्यान्मार, दक्षिण कोरिया र भियतनामका पर्यटकको सङ्ख्या उल्लेख्य छ ।तथ्याङ्क अनुसार जनवरीमा छ हजार ७९३, फेब्रुअरीमा १७ हजार ८७१, मार्चमा २० हजार ७२०, अप्रिलमा तीन हजार ९४१, मेमा एक हजार २७९, जुनमा ६१३, जुलाईमा एक हजार ४०६ र अगस्तमा छ हजार ६११ पर्यटक नेपाल आएका छन् । यस्तै सेप्टेम्बरको दुई सातामा एक हजार ३७० पर्यटक भित्रिएको अध्यागमनका सूचना अधिकारी पुकार श्रेष्ठले जानकारी दिनुभयो ।श्रेष्ठका अनुसार जेनजी आन्दोलनकै बेला पनि पर्यटक आउने क्रम जारी थियो । उहाँले भन्नुभयो, “आन्दोलनले खासै असर गरेन । नेपाल शान्त मुलुक हो भन्ने सन्देश अन्तर्राष्ट्रिय स्तरमा प्रवाह गर्न जरुरी छ ।”सन् २०२४ मा भने यस नाकाबाट १९७ देशका ९२ हजार ६४४ पर्यटक आएका थिए । त्यस वर्ष पनि श्रीलङ्का, थाइल्यान्ड, म्यान्मार, भियतनाम र दक्षिण कोरिया शीर्ष पाँचमा थिए तर यस वर्ष अफगानिस्तान, अल्जेरिया, क्युवा, सुडान, सिरिया, ताजकिस्तानलगायत दुई दर्जनभन्दा बढी मुलुकका पर्यटक शून्य छन् ।सुनौली–भैरहवा नाका स्थलमार्गबाट नेपाल भित्रिने पर्यटकको मुख्य प्रवेशद्वार मानिन्छ । आगमनको हिसाबले यो नाका काठमाडौँको त्रिभुवन अन्तर्राष्ट्रिय विमानस्थलपछि मुलुककै दोस्रो ठुलो प्रवेशविन्दु हो । सन् २०१९ मा एक लाख ६१ हजारभन्दा बढी पर्यटक यो नाकाबाट आएका थिए । कोभिडका कारण २०२० र २०२१ मा सङ्ख्या एकदमै घटेको थियो । पछिल्ला वर्षमा भने पुनः वृद्धि हुँदै गएको छ ।बेलहिया नाकाबाट आउने अधिकांश पर्यटकको पहिलो गन्तव्य लुम्बिनी हो । त्यसपछि पाल्पा, पोखरा, मुक्तिनाथ, काठमाडौँ र सौराहा जाने गरेका छन् तर लुम्बिनीमा बसाइ अवधि छोटो रहने गरेको छ । सूचना अधिकारी श्रेष्ठका अनुसार धेरै जसो पर्यटक दुई रातभन्दा बढी बस्दैनन्, करिब १० प्रतिशतले त त्यही दिन फर्किने गर्छन् । यस नाकाबाट भित्रिने भारतीय पर्यटकको सङ्ख्या पनि उच्च छ तर भिसा नलाग्ने भएकाले उनीहरूको तथ्याङ्क अध्यागमन कार्यालयले राख्दैन ।",
      "link": "https://gorkhapatraonline.com/news/173181",
      "image": "https://gorkhapatraonline.com/storage/media/305474/conversions/lumbini_mayadevi-(1)(1)-original-thumb.jpg"
    },
    {
      "slug": "173180",
      "title": "सहकार्य विस्तारबारे चीन र अमेरिकाका राजदूतसँग छलफल",
      "timestamp": 1758758400000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात एवं सहरी विकासमन्त्री कुलमान घिसिङले नेपालका लागि चीन र अमेरिकाका राजदूतसँग सोमबार छलफल गर्नुभएको छ ।",
      "longContent": "गोरखापत्र समाचारदाताकाठमाडौँ, असोज ९ गते । ऊर्जा, जलस्रोत तथा सिँचाइ, भौतिक पूर्वाधार तथा यातायात एवं सहरी विकासमन्त्री कुलमान घिसिङले नेपालका लागि चीन र अमेरिकाका राजदूतसँग सोमबार छलफल गर्नुभएको छ । नवनियुक्त मन्त्रीसँग भएको शिष्टाचार भेटमा विदेशी सहायताका परियोजनाको प्रभावकारी कार्यान्वयन तथा सहकार्य विस्तारलगायतमा छलफल भएको मन्त्री घिसिङको सचिवालयले जनाएको छ । नेपालका लागि चीनका राजदूत चेन सोङसँग सिंहदरबारस्थित भौतिक पूर्वाधार तथा यातायात मन्त्रालयमा भएको भेटमा मन्त्री घिसिङले विभिन्न सडक, प्रसारण लाइनलगायतका आयोजनाको काममा उल्लेख्य प्रगति हुन आवश्यक रहेको बताउनुभएको छ । नेपाल–चीनबिचको सडक तथा विद्युत् प्रसारण लाइन कनेक्टिभिटी, चिनियाँ निर्माण व्यवसायीबाट ठेक्का लिएका सडक तथा विद्युत् आयोजनाको निर्माण प्रगति, ऊर्जा क्षेत्रमा सहकार्य, चिनियाँ सहायतामा सञ्चालित आयोजनाको कार्यान्वयन अवस्था, चिनियाँ लगानीलगायतका विषयमा छलफल भएको थियो ।भेटमा मन्त्री घिसिङले नेपाल र चीनलाई सडक सञ्चालबाट जोड्ने काठमाडौँ–कोदारी (अरनिको) र स्याफ्रुबेँसी–रसुवागढी सडक भौगोलिक अवस्थितका कारण जोखिमयुक्त रहेकाले चिनियाँ प्रविधिबाट मर्मत गरी दिगो बनाउन आवश्यक सहयोगका लागि आग्रह गर्नुभएको थियो । उहाँले काठमाडौँ उपत्यका चक्रपथ विस्तार अन्तर्गत चिनियाँ अनुदानमा निर्माण हुने कलङ्की–बसुन्धरा खण्डको काम तत्काल सुरु गर्न पनि राजदूत सोङलाई आग्रह गर्नुभयो । अरुण नदी कोरिडोरमा धेरै जलविद्युत् आयोजना निर्माणाधीन रहेको र नेपालको विद्युत् बजारलाई थप प्रतिस्पर्धी बनाउन किमाथाङ्काबाट अर्को अन्तरदेशीय प्रसारण लाइन निर्माण अगाडि बढाउन आग्रह गर्नुभयो । चिनियाँ कम्पनीले ठेक्का लिएका कमला–कञ्चनपुर आयोजनाको निर्माण सन्तोषजनक नरहेको, नारायणगढ–बुटवल र मुग्लिङ–पोखरा सडक विस्तारको कामलाई गतिदिन आवश्यक सहयोग र सहजीकरणका लागि पहल  गरिदिन राजदूत सोङलाई आग्रह गर्नुभएको थियो । राजदूत सोङले नेपालका प्राथमिकताका क्षेत्रमा सहयोग गने चीन सधैँ तयार रहेको उल्लेख गर्नुभएको थियो ।  नेपालका लागि संयुक्त राज्य अमेरिकाका राजदूत डिन आर थम्पसनसँग ऊर्जा, जलस्रोत तथा सिँचाइ मन्त्रालयमा भएको भेटमा अमेरिकी सहयोगमा सञ्चालित आयोजनाको कार्यान्वयन अवस्था, जेनजी आन्दोलनका क्रममा क्षति पुगेका सार्वजनिक संरचनाको पुनर्निर्माणलगायतका विषयमा छलफल भएको थियो । भेटमा मन्त्री घिसिङले अहिलको सरकारको मुख्य प्राथमिकताका रूपमा आन्दोलनका कारण क्षति भएका संरचनाको पुनर्निर्माण, आमचुनाव र सुशासन कायम गर्नु रहेको बताउनुभयो । भेटमा राजदूत थम्पसनले अमेरिकाले नेपाललाई गर्दै आएको सहयोग जारी रहने बताएको मन्त्रालयले जनाएको छ ।",
      "link": "https://gorkhapatraonline.com/news/173180",
      "image": "https://gorkhapatraonline.com/storage/media/305472/conversions/with-kule-original-thumb.jpg"
    },
    {
      "slug": "173178",
      "title": "खाद्यको सेवा स्थानीय तहमा पनि",
      "timestamp": 1758758400000,
      "source": "gp",
      "content": "खाद्य व्यवस्था तथा व्यापार कम्पनीले देशभरका पालिकासँग समझदारी (एमओयु) गरी केही पालिकाबाट कम्पनीका खाद्यवस्तु पालिकामार्फत बिक्री गर्न थालेको छ । कम्पनीले देशभरका उपभोक्ता पालिकामार्फत सहुलियत दरमा खाद्यवस्तु उपलब्ध गराउने उद्देश्यले हालसम्म १०१ पालिकासँग एमओयु गरी तीन वटा पालिकामार्फत सामान बेच्न पनि थालेको छ ।",
      "longContent": "गोरखापत्र समाचारदाता काठमाडौँ, असोज ९ गते । खाद्य व्यवस्था तथा व्यापार कम्पनीले देशभरका पालिकासँग समझदारी (एमओयु) गरी केही पालिकाबाट कम्पनीका खाद्यवस्तु पालिकामार्फत बिक्री गर्न थालेको छ । कम्पनीले देशभरका उपभोक्ता पालिकामार्फत सहुलियत दरमा खाद्यवस्तु उपलब्ध गराउने उद्देश्यले हालसम्म १०१ पालिकासँग एमओयु गरी तीन वटा पालिकामार्फत सामान बेच्न पनि थालेको छ । खाद्य कम्पनीका प्रवक्ता माधव मिश्रले कम्पनीले गत वर्षदेखि नै काठमाडौँको दक्षिणकाली नगरपालिका, भक्तपुरको सूर्यविनायक नगरपालिका, ललितपुरको गोदावरी नगरपालिकाबाट खाद्यान्न बिक्री गर्न थालेको जानकारी दिनुभयो । खाद्य कम्पनीसँग खाद्यका सामान बिक्रीका लागि एमओयु गर्नेमा सातै प्रदेश समावेश भए पनि अधिकांश कर्णाली र सुदूरपश्चिम प्रदेशका पालिका छन् । कम्पनीले एमओयु भएका पालिकामा अर्को वर्षसम्म बिक्री कक्ष राखेर बिक्री सुरु गर्ने तयारी थालिसकेको जनाएको छ । अधिकांश पालिकाले कम्पनीसँगको एमओयु अनुसार भौतिक संरचना निर्माण गर्न सुरु गरिसकेको कम्पनीले जनाएको छ । खाद्य कम्पनीका अनुसार खाद्य कम्पनी र ती पालिकासँग भएको एमओयुमा खाद्य बिक्री कक्ष र गोदाम घरको भौतिक संरचना सम्बन्धित पालिकाले निर्माण गर्ने र बिक्री कक्षको आन्तरिक संरचना, कर्मचारी र खाद्यवस्तु कम्पनीले गर्ने व्यवस्था छ । कम्पनीले जुन जुन पालिकासँग एमओयु भएर बिक्री कक्ष स्थापना गरेका छन् ती पालिकाका स्थानीयले आफ्नो घरपरिवारलाई बढी भएको खाद्यवस्तु सोही बिक्री कक्षमा बिक्री गर्न सकिने पनि समझदारी छ । यी खाद्यको मूल्य र गुणस्तरका विषयमा कम्पनी र सम्बन्धित पालिकाको साझेदारीमा निर्धारण गरिने सो कम्पनीका प्रवक्ता मिश्रले जानकारी दिनुभयो । उहाँका अनुसार पालिकामातहतमा रहने खाद्य कम्पनीका खाद्यवस्तु बिक्री गर्ने व्यवस्थाले सम्बन्धित पालिकामा मूल्य नियन्त्रण र गुणस्तर कायम गर्न सहयोग त पुग्छ नै त्योबाहेक स्थानीय उत्पादनको बजारीकरणमा पनि धेरै सहयोग हुन्छ । प्रवक्ता मिश्रका अनुसार कर्णालीका रैथाने बाली सिमी, कागुनो, चिनो, जुनेलो, फापर काठमाडौँमा ल्याउनलाई जुन पालिकासँग खाद्य कम्पनीले एमओयु गरेर खाद्यवस्तु बिक्री गर्छ । कर्णालीका खाद्यान्न युएई खाद्य कम्पनीले कर्णालीका चिनो, कागुनो, जुनेला, कोदो र सिमी संयुक्त अरब इमिरेटस (युएई) मा पठाउन थालेको छ । खाद्य कम्पनीले यएईमा रहेको निजी व्यापारी कम्पनीसँग सम्झौता गरेर दुई महिनादेखि ती खाद्य पठाउन थालेको हो । नेपाली रहेका थुप्रै देशबाट कर्णालीका रैथाने बालीको ठुलो परिमाणमा माग आउने गरेको तर ती खाद्यको न्युट्रिसनल प्रोफाइल नहुँदा पठाउन समस्या भएको खाद्य कम्पनीका प्रवक्ता मिश्रले जानकारी दिनुभयो । खाद्य कम्पनीले माग भएका देशमा खाद्यान्न पठाउनका लागि न्युट्रिसनल प्रोफाइल बनाउने प्रक्रिया थालेको र केही समय लाग्ने पनि उहाँले जानकारी दिनुभयो । न्युट्रिसनल प्रोफाइल तयार हुनेबित्तिकै युरोप, अमेरिका, जापान, मलेसिया, मध्यपूर्वका  (युएई, कतार, साउदी अरब, कुवेत, बहराइन) लगायतका देशमा पठाउन सकिन्छ ।",
      "link": "https://gorkhapatraonline.com/news/173178",
      "image": "https://gorkhapatraonline.com/storage/media/305473/conversions/khadya-office--original-thumb.jpg"
    },
    {
      "slug": "173176",
      "title": "सिंहदरबारलाई बिमाको होइन जालीको ‘कभर’",
      "timestamp": 1758758400000,
      "source": "gp",
      "content": "गत भदौ २३ र २४ गते को जेनजी आन्दोलनका क्रममा ध्वस्त बनेको सिंहदरबार बुधबार जाली लगाएर छोपिएको छ । सरकार आफैँले मुख्य प्रशासनिक केन्द्रको विद्रुप लुकाउन र बचेको हिस्सा संरक्षण गर्न पनि जाली लगाएर छोपेको हो ।",
      "longContent": "अब भने सरकारी भौतिक सम्पत्तिको बिमा अनिवार्य काठमाडौँ, असोज ९ गते । गत भदौ २३ र २४ गते को जेनजी आन्दोलनका क्रममा ध्वस्त बनेको सिंहदरबार बुधबार जाली लगाएर छोपिएको छ । सरकार आफैँले मुख्य प्रशासनिक केन्द्रको विद्रुप लुकाउन र बचेको हिस्सा संरक्षण गर्न पनि जाली लगाएर छोपेको हो ।झन्डै दुई दशकदेखि सरकारी भौतिक संरचना र सम्पत्तिको बिमा गरेर क्षतिको दायित्व बिमा कम्पनीमा सार्न सरोकारवालाबाट निरन्तर पहल हुँदा पनि बिमा नगरिँदा राज्यको अमूल्य सम्पत्ति खरानी नै भए । त्यस्तो बिमा गरेको भए अहिले सिंहदरबार जालीले नछोपी बिमा कम्पनीले क्षतिको मूल्याङ्कन गर्ने गरी अध्ययन अनुसन्धानका लागि खुला हुन्थ्यो । त्यसअघि २०७२ को विनाशकारी भूकम्पबाट भएको क्षतिको दायित्व पनि बिमा कम्पनीले बेहोर्ने थियो । बिमा नहुँदा सरकारको आफ्नै दायित्वमा भरखर पुनर्निर्माण सकिएको सिंहदरवार खरानी भएको अर्बौं रुपियाँको दायित्व पनि सरकारकै थाप्लामा परेको छ । त्यसको अधिकांशविपरीत निजी क्षेत्रको सम्पत्ति विनाशको क्षतिको भरण बिमा कम्पनीबाट हुँदै छ । हालसम्म निजी क्षेत्रमा ८० अर्बको क्षति भएकोमा झन्डै २३ अर्बको बिमा दाबी परेको छ । तथापि संयोग नै मान्नु पर्छ बुधबार नै सरकारले अबदेखि सरकारी संरचना र भौतिक सम्पत्तिको अनिवार्य बिमा गर्ने निर्णय सार्वजनिक भएको छ । असोज ५ को मन्त्रीपरिषद्को बैठकले यस्तो निर्णय गरेको हो ।अर्थमन्त्री रामेश्वर खनालले अघि सारेको सार्वजनिक खर्च कटौती योजनामा सरकारी संरचनाको बिमा गर्ने उल्लेख गरिएको हो । “सरकारी भौतिक संरचनाको बिमा गर्ने कार्य सुरुवात गर्ने,” सार्वजनिक खर्च कटौती योजनामा उल्लेख छ । सरकारले यसअघि ल्याएको राष्ट्रिय बिमा नीतिमा पनि सरकारी संरचनाको बिमा गर्ने विषय उल्लेख गरिएको थियो ।नेपालमा हालै भएको ‘जेनजी आन्दोलन’ का कारण सरकारी संरचनामा ठुलो क्षति भएको छ । आन्दोलनबाट सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, सर्वोच्च अदालत, विशेष अदालत, जिल्ला अदालतसहित, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालयलगायतका सरकारी संरचना बिमाको दायराभित्र नभएकै कारण बिमा दाबीबाट वञ्चित हुने भएका छन् । यसका साथै देशव्यापी रूपमा झन्डै पाँच हजार सवारीसाधन जलेर नष्ट भएका छन् । ती साधनको पनि तेस्रो पक्ष बिमा मात्र गरिएको छ जसले क्षतिको रक्षा गर्दैन ।क्षति भएका निजी क्षेत्र अन्तर्गतका पूर्वाधार बिमाबाट राहत पाइरहँदा जनताको सेवामा निःस्वार्थ लागिरहने सरकारी संरचना अरू असुरक्षित देखिएका छन् । यसले राज्य सञ्चालनको प्राथमिकता पुनर्विचार गर्नुपर्ने सन्देश पनि दिएको छ ।सरकारले आफ्नै संरचनाको बिमा नगर्दा जनमानसमा बिमा बारेमा बुझाउन अप्ठ्यारो भएको कम्पनी तथा सरोकारवालाले बताउँदै आएका थिए । सरकारले आफ्नामातहतका संरचनाको बिमा नगर्दा १० वर्षअगाडि महाभूकम्पले क्षति गराएका संरचनाको व्ययभार सरकार आफैँले बेहोर्नु परेको थियो । अहिले पनि सरकारी संरचना ध्वस्त हुँदा अर्बौं रुपियाँको दायित्व सरकारकै टाउकोमा आएको छ ।",
      "link": "https://gorkhapatraonline.com/news/173176",
      "image": "https://gorkhapatraonline.com/storage/media/305485/conversions/Singhadurbar-Chhopiyo-original-thumb.jpg"
    },
    {
      "slug": "173174",
      "title": "विराटनगर भन्सार जाँचपासमा अनलाइन मूल्याङ्कन सुरु",
      "timestamp": 1758758400000,
      "source": "gp",
      "content": "अर्थमन्त्री रामेश्वर खनालले निजी क्षेत्र र सरकारका दुःख एकअर्काको सहकार्यबाट हल गर्नुपर्ने बताउनुभएको छ । विराटनगर भन्सार कार्यालयमा अनलाइन भ्यालुएसन सफ्टवेयरको बुधबार शुभारम्भ गर्दै अर्थमन्त्री खनालले सरकार सबै हिसाबका आर्थिक गतिविधि चलायमान बनाउन निजी क्षेत्रसँग सहकार्य गर्न तयार रहेको बताउनुभएको हो ।",
      "longContent": "नवराज कट्टेलविराटनगर, असोज ९ गते । अर्थमन्त्री रामेश्वर खनालले निजी क्षेत्र र सरकारका दुःख एकअर्काको सहकार्यबाट हल गर्नुपर्ने बताउनुभएको छ । विराटनगर भन्सार कार्यालयमा अनलाइन भ्यालुएसन सफ्टवेयरको बुधबार शुभारम्भ गर्दै अर्थमन्त्री खनालले सरकार सबै हिसाबका आर्थिक गतिविधि चलायमान बनाउन निजी क्षेत्रसँग सहकार्य गर्न तयार रहेको बताउनुभएको हो । उहाँले पाइलट प्रोजेक्टका रूपमा अनलाइन भ्यालुएसन विराटनगर भन्सार कार्यालयबाट सुरु गरिएको बताउँदै यसले व्यावसायिक विश्वसनीयता हासिल हुने बताउनुभयो । उहाँले भन्सार जाँचपासमा हुन सक्ने सम्भावित त्रुटि अनलाइन भ्यालुएसन प्रणालीले हटाउने बताउँदै यसले व्यावसायिक वातावरणलाई सहजीकरण गर्न सहयोग गर्ने पनि धारणा राख्नुभयो । “भन्सार जाँचपासमा अहिलेसम्म भए गरेका फरक वस्तुको आयातमा अन्य वस्तुसमेत मिसाएर ल्याउने कार्य यसले रोक्छ,” अर्थमन्त्री खनालले भन्नुभयो, “चिनी आयत गरेर चामल देखाउने, फर्निचर ल्याउँदा अन्य सामान समेट्ने र चुनढुङ्गा ल्याउँदा त्यस्तै गर्ने काम बन्द हुनु पर्छ ।” उहाँले विराटनगरबाट सुरु भएको अनलाइन भ्यालुएसन प्रणालीको प्रयोगलाई देशभर विस्तार गर्दै लैजाने बताउनुभयो । उहाँले बारम्बार एउटै व्यवसायीले उस्तै त्रुटि गरेमा सिस्टममा देखिने भएकाले गलत नगर्न पनि आग्रह गर्नुभयो । उहाँले अब नेपालमा पनि व्यवसायीलाई विश्वासको प्रमाणपत्र प्रदान गरिने जानकारी दिनुभयो । दसैँअगाडि सम्भव नभए पनि दसैँपछाडि राम्रो कारोबार गर्ने व्यवसायीलाई ‘ट्रस्ट सर्टिफाइड’ उपलब्ध गराइने उहाँले बताउनुभयो । त्यसका लागि कतिपय दायरा व्यवसायीले पूरा गर्नुपर्ने उहाँको जोड थियो । आर्थिक गतिविधिको केन्द्र नै विराटनगर भएको बताउँदै उहाँले केन्द्रमै गलत नहुने आफूले अपेक्षा राखेको बताउनुभयो । उहाँले अर्थतन्त्रको गतिविधि विस्तार गर्न सरकारले सहजीकरण गर्ने बताउँदै, व्यवसायको लागत कम गर्ने पक्षमा आफू रहेको बताउनुभयो । उद्योगी–व्यवसायीलाई हच्काएर सरकार अगाडि बढ्ने पक्षमा नभएको बताउँदै उहाँले नेपालमै रोजगारी सिर्जना गर्नुपर्ने अवस्था आएकोमा जोड दिनुभयो ।भन्सार कार्यालय जानुअगाडि अर्थमन्त्री खनालले गत भदौ २४ गते जलेर ध्वस्त भएको आन्तरिक राजस्व कार्यालय विराटनगरको निरीक्षण गर्नुभएको थियो । आन्तरिक राजस्व कार्यालयका प्रमुख केशव उप्रेतीले कार्यालयको भवन आगोले जल्दा त्यसबाट भएको क्षतिबारे जानकारी दिनुभएको थियो । आन्तरिक राजस्व कार्यालयको निरीक्षणपछि सञ्चारकर्मीसँग अर्थमन्त्री खनालले सङ्घीय सरकारले अनुत्पादक खर्च कटौती र मितव्ययिता कायम गर्न गरेको निर्णय प्रदेश र स्थानीय तहमा समेत कार्यान्वयन हुनुपर्ने बताउनुभएको छ । आइतबार बसेको मन्त्रीपरिषद् बैठकले गरेको निर्णय जेनजी आन्दोलनको मर्म अनुसार गरिएको हुँदा त्यसलाई अक्षरशः पालना गर्नु तीन वटै तहका सरकारको दायित्व हुने बताउनुभएको हो । प्रदेश र स्थानीय तहले राजनीतिक रूपमा नियुक्त गरेका व्यक्तिलाई अहिले राज्यकोषबाट तलब भरण गराउने अवस्था नरहेको उहाँले बताउनुभयो ।",
      "link": "https://gorkhapatraonline.com/news/173174",
      "image": "https://gorkhapatraonline.com/storage/media/305465/conversions/Khanal-AARTHa-mantri-(1)(1)-original-thumb.jpg"
    },
    {
      "slug": "173172",
      "title": "सहकारीलाई मल उठाउन समयसीमा",
      "timestamp": 1758758400000,
      "source": "gp",
      "content": "सरकारले रासायनिक मलको वितरण प्रणालीलाई छिटोछरितो पार्न समय निर्धारण गरेको छ ।   नवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।",
      "longContent": "दसदेखि एक्काइस दिनमा उठाइसक्नुपर्नेनवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।बजारमा माग अनुसार मलको आपूर्ति नहुँदा र गोदाममा भएको मल समयमा वितरण नहुँदा किसानले मल नपाउने समस्या छ । कृषि तथा पशुपन्छी विकासमन्त्री डा. मदन परियारले मलको वितरण प्रणालीलाई व्यवस्थित गर्न सहकारीलाई मल उठाउनका लागि समय निर्धारण गरिएको जानकारी दिनुभयो । यसअघि १२० दिनभित्र सहकारीले मल खरिद गरिसक्नुपर्ने व्यवस्था रहेकोमा मल वितरण व्यवस्थापन कार्यविधि संशोधन गरी समय छोट्याइएको छ । सो कार्यविधि हालै कार्यान्वयनमा आएको छ । कार्यविधि अनुसार उच्च पहाडका लागि २१, मध्य पहाडका लागि १५ र तराईका लागि १० दिन समय निर्धारण गरिएको छ । तोकिएको समयभित्र सहकारीले अनिवार्य रूपमा मल उठाइसक्नुपर्ने छ । बर्सेनि रासायनिक मलको आपूर्तिमा समस्या देखिएकाले कसरी समाधान गर्न सकिन्छ भनेर सरोकारवाला निकायलाई बोलाएर छलफल गरिएको मन्त्री परियारले जानकारी दिनुभयो । “माग अनुसार मल आयात नहुँदा बजारमा अभाव हुने गरेको देखियो,” मन्त्री परियारले भन्नुभयो “मलका लागि बजेट बढाउन प्रयास गरिरहेकाले यस विषयमा मन्त्रीपरिषद्मा छलफल गर्छु ।” सहकारीले निर्धारित समयमा मल उठाउन नआए पालिकाको सिफारिसका आधारमा अन्य सहकारीलाई वितरण गर्न सकिने व्यवस्था कार्यविधिले गरेको छ । यसअघि सहकारीले १२० दिनसम्म मल उठाउन पाइने व्यवस्थाले गर्दा भनेको समयमा किसानलाई मल वितरण गर्न नसक्ने र गोदाममा मल थन्किने हुँदा किसानले सधैँ मलको अभाव खेप्नु परेको थियो । मुलुकमा वार्षिक आठ लाख मेट्रिक टन आवश्यक पर्नेमा हाल चार लाखदेखि पाँच लाख मेट्रिक टनसम्म मल आयात भइरहेकाले पनि मलको आयात परिणाम बढाउन थप आवश्यक बजेटका लागि पहल गर्ने मन्त्री परियारले जानकारी दिनुभयो । यस्तै कुन पालिकामा कति मल छ भनेर जानकारी गराउन प्रदेश सरकारका सम्बन्धित मन्त्रालयलाई पत्राचार गरिएको मन्त्रालयले जनाएको छ । माग अनुसार मलको आपूर्ति नहुँदा र वितरण समयमा नहुँदा धान रोप्ने बेला किसानले मलको हाहाकार खेप्दै आएका छन् । यस्तै मन्त्री परियारले दुग्ध विकास संस्थान (डिडिसी) लाई किसानको दुधको भुक्तानी कहिलेसम्म गरिसक्ने भनेर कार्ययोजना पेस गर्न निर्देशन दिएको जानकारी दिनुभयो । दुध किसानको ६७ करोड रुपियाँ अझै बाँकी रहेकाले जतिसक्दो छिटो भुक्तानी गर्नसमेत निर्देशन दिएको मन्त्री परियारले जानकारी दिनुभयो । मल, बिउ, उखुमा अनुदान, दुधको भुक्तानी, कृषि बिमाका विषयलाई प्राथमिकता दिइएको उहाँको भनाइ छ ।  मन्त्रालयका अनुसार चालु आव २०८२/८३ का लागि तीन लाख ३७ हजार पाँच सय मेट्रिक टन मलका लागि टेन्डर आह्वान गरिएको छ । चालु आवको एक लाख २७ हजार १५३ मेट्रिक टन मल आयात भइसकेको मन्त्रालयले जनाएको छ । यस्तै ६० हजार मेट्रिक टन युरिया र डिएपी आउने क्रममा रहेको र ३० हजार मेट्रिक टन युरिया कोलकाता आइपुगेको कृषि सामग्री कम्पनीले जनाएको छ । यस्तै ६० हजार मेट्रिक टन डिएपी जहाजमा लोड हुने क्रममा रहेको कम्पनीले जनाएको छ ।  कृषि सामग्री कम्पनी लिमिटेड र साल्ट टे«डिङ कर्पोरेसनसँग ७३ हजार ७०१ मेट्रिक टन मौज्दात रहेको छ । चालु आवमा छ लाख मेट्रिक मल खरिद गर्नका लागि २८ अर्ब ८२ करोड रुपियाँ बजेट विनियोजन गरिएको छ ।",
      "link": "https://gorkhapatraonline.com/news/173172",
      "image": "https://gorkhapatraonline.com/storage/media/305464/conversions/mantri-krishi-original-thumb.jpg"
    },
    {
      "slug": "173145",
      "title": "भौतिक पूर्वाधार पुनर्निर्माण कोषमा योगदान गर्न सरकारको अनुरोध",
      "timestamp": 1758672000000,
      "source": "gp",
      "content": "अर्थ मन्त्रालयले भदौ २३ र २४ गतेको आन्दोलनबाट क्षति भएका सार्वजनिक तथा सरकारी भौतिक संरचनाको पुनर्निर्माण गर्न सहयोगका लागि अनुरोध गरेको छ।",
      "longContent": "काठमाडौँ, असोज ८ गते। अर्थ मन्त्रालयले भदौ २३ र २४ गतेको आन्दोलनबाट क्षति भएका सार्वजनिक तथा सरकारी भौतिक संरचनाको पुनर्निर्माण गर्न सहयोगका लागि अनुरोध गरेको छ। भौतिक संरचनाको पुनर्निर्माण समिति (गठन) आदेश २०८२ जारी भएसँगै यस्तो अनुरोध गरेको हो। आन्दोलनका क्रममा भएको क्षतिको पुनर्निर्माणका लागि ‘भौतिक पूर्वाधार पुनर्निर्माण कोष’ खडा गरेको हो। अर्थमन्त्रालयका सहसचिव एवम् प्रवक्ता टङ्कप्रसाद पाण्डेयले विज्ञप्ति सार्वजनिक गर्दै यस्तो अनुरोध गर्नुभएको हो। राष्ट्रिय वाणिज्य बैँक सिंहदरबार शाखामा रहेको भौतिक पूर्वाधार पुनर्निर्माण कोषको नम्बर १९६०१००१०२०७०००४ मा योगदान गर्न अनुरोध गरिएको छ। मन्त्रालयको विज्ञप्तिमा बैँक खाताको विवरणसहित क्युआरसमेत दिइएको छ।",
      "link": "https://gorkhapatraonline.com/news/173145",
      "image": "https://gorkhapatraonline.com/storage/media/305425/conversions/Artha-mantralaya-finance-ministry-original-thumb.jpg"
    },
    {
      "slug": "173143",
      "title": "बढ्दो मूल्यवृद्धिले अस्ट्रेलियामा जनजीवन प्रभावित",
      "timestamp": 1758672000000,
      "source": "gp",
      "content": "अस्ट्रेलियामा वार्षिक मुद्रास्फीति दर चालु वर्षको अगस्त महिनामा बढेर ३ प्रतिशत पुगेको छ, जुन पछिल्लो १३ महिनामै सबैभन्दा उच्च दर हो ।",
      "longContent": "क्यानबेरा, असोज ८ गते । अस्ट्रेलियामा वार्षिक मुद्रास्फीति दर चालु वर्षको अगस्त महिनामा बढेर ३ प्रतिशत पुगेको छ, जुन पछिल्लो १३ महिनामै सबैभन्दा उच्च दर हो । यो वृद्धि महँगीको चपेटामा परिरहेको आम जनजीवनका लागि थप दबाबको सङ्केत हो ।अस्ट्रेलियाको तथ्याङ्क कार्यालयले बुधबार सार्वजनिक गरेको विवरणअनुसार, उपभोक्ता मूल्य सूचकाङ्क पछिल्ला १२ महिनामा तीन प्रतिशतले बढेको छ, जुन अघिल्लो महिना अगस्तमा २.८ प्रतिशत र जुलाईमा १.९ प्रतिशत मात्र थियो । यो वृद्धिदर सन् २०२४ सालको अगस्त महिनापछिको सबैभन्दा उच्च दर हो, जब महँगी दर ३.५ प्रतिशत पुगेको थियो ।तथ्याङ्क कार्यालयका अनुसार महँगी बढ्नुमा मुख्य योगदान आवास खर्चमा ४.५ प्रतिशत वृद्धि, खाद्य र नरम पेय पदार्थमा ३ प्रतिशत वृद्धि तथा चुरोटमा ६ प्रतिशत वृद्धि रहेको छ । बिजुली महसुल भने झनै बढी २४.६ प्रतिशतले बढेको छ । सरकारी राहत योजना समाप्त भएपछि यो वृद्धिदर देखिएको हो । राहतको प्रभाव हटाएर हेर्दा बिजुलीको मूल्यवृद्धि ५.९ प्रतिशत मात्र रहेको कार्यालयले जनाएको छ ।राष्ट्रिय बैँकले प्राथमिकता दिने आधारभूत महँगी दर अगस्त महिनामा २.६ प्रतिशत रहेको छ, जुन अघिल्लो महिनाको तुलनामा ०.१ प्रतिशतले घटेको हो । अस्ट्रेलियाको मौद्रिक नीति समितिले अगस्तमै सार्वजनिक गरेको अनुमान अनुसार, हालको आधा वर्षमा महँगी दर ३ प्रतिशतभन्दा माथि पुग्ने छ र मात्र २०२७ सालको मध्यतिर दुईदेखि तीन प्रतिशतको लक्ष्य भित्र फर्किने छ । त्यसै गरी, आधारभूत महँगी दर भने २०२६ र २०२७ सालभर स्थिर रहने अनुमान गरिएको छ । रासस/सिन्ह्वा",
      "link": "https://gorkhapatraonline.com/news/173143",
      "image": "https://gorkhapatraonline.com/storage/media/305415/conversions/mudra-original-thumb.jpg"
    },
    {
      "slug": "173093",
      "title": "सरकारी खर्चमा संयमता अपनाउन अर्थ मन्त्रालयको निर्देशन",
      "timestamp": 1758672000000,
      "source": "gp",
      "content": "अर्थ मन्त्रालयले सरकारी खर्चमा मितव्ययिता कायम गर्न सबै मन्त्रालय, विभाग, आयोग, निकाय तथा कार्यालयहरूलाई विशेष निर्देशन जारी गरेको छ।",
      "longContent": "काठमाडौं, असोज ८ गते । अर्थ मन्त्रालयले सरकारी खर्चमा मितव्ययिता कायम गर्न सबै मन्त्रालय, विभाग, आयोग, निकाय तथा कार्यालयहरूलाई विशेष निर्देशन जारी गरेको छ। मन्त्रालयले मंगलबार सार्वजनिक गरेको प्रेस विज्ञप्तिमा चालु आर्थिक वर्षको बजेट खर्च गर्दा प्राथमिकता र आवश्यकता अनुसार मात्रै स्रोत प्रयोग गर्न आग्रह गरिएको छ।विज्ञप्तिमा भनिएको छ, “राज्यका सीमित स्रोतलाई प्रभावकारी र उत्तरदायी ढङ्गले प्रयोग गर्न अनावश्यक खर्च कटौती गर्नु अपरिहार्य भएको छ।” मन्त्रालयले सरकारी कार्यालयहरूमा हुने फजुल खर्च नियन्त्रण गर्न र वित्तीय अनुशासन कायम राख्नका लागि तत्काल प्रभावमा लागू हुने विभिन्न बुँदाहरू तोकेको छ।मुख्य निर्देशनहरूमन्त्रालयले खर्च व्यवस्थापनका यी उपायहरूले सार्वजनिक वित्तीय अनुशासन मजबुत हुने, दायित्वपूर्ण स्रोत व्यवस्थापन हुने र पारदर्शिता बढ्ने विश्वास व्यक्त गरेको छ। विस्तृत विवरण हेर्नुहोस",
      "link": "https://gorkhapatraonline.com/news/173093",
      "image": "https://gorkhapatraonline.com/storage/media/305310/conversions/Artha-mantralaya-finance-ministry-original-thumb.jpg"
    },
    {
      "slug": "173071",
      "title": "यस्तो छ सागसब्जी र फलफूलको थोक मूल्य",
      "timestamp": 1758672000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज ३  गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ५०, गोलभेँडा सानो (टनेल) प्रतिकिलो रु ६१, गोलभेँडा सानो (भारतीय) प्रतिकिलो रु ४८, आलु रातो प्रतिकिलो रु ५३, आलु रातो (भारतीय) प्रतिकिलो रु ३३, आलु रातो (मुडे) प्रतिकिलो रु ४६, आलु सेतो प्रतिकेजी रु ४०, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १२५, गाजर (तराई) प्रतिकिलो रु ११०, लोकल बन्दा प्रतिकिलो रु ५०, काउली स्थानीय प्रतिकिलो रु ७०, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु १६०, मकै बोडी प्रतिकिलो रु ११० कायम भएको छ । त्यसैगरी, घिउ सिमी (लोकल) प्रतिकिलो रु १४०, घिउ सिमी (हाइब्रिड) प्रतिकिलो रु १२०, घिउ सिमी (राजमा) प्रतिकेजी रु २००, टाटे सिमी प्रतिकिलो रु १००, भटमास कोसा प्रतिकिलो रु ११०, तीतो करेला प्रतिकिलो रु ६५, लौका प्रतिकिलो रु ७०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ४५, घिरौँला प्रतिकिलो रु ९०, झिगुनी प्रतिकिलो रु ८५, फर्सी पाकेको प्रतिकिलो रु ७५, फर्सी हरियो (लाम्चो) प्रतिकिलो रु ६५, हरियो फर्सी (डल्लो) प्रतिकिलो रु ५०, सलगम प्रतिकिलो रु ९०, भिण्डी प्रतिकिलो रु १०० कायम गरिएको छ । त्यसैगरी, सखरखण्ड प्रतिकेजी रु १००, पिँडालु प्रतिकिलो रु ८५, स्कूस प्रतिकिलो रु २०, रायोसाग प्रतिकिलो रु ११०, पालूगो साग प्रतिकेजी रु १२०, चमसुर प्रतिकेजी रु २१०, तोरीको साग प्रतिकिलो रु ७५, हरियो प्याज प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३३०, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु ७०, सजीवन प्रतिकिलो रु २३०, रातो बन्दा प्रतिकिलो रु २००, जिरीको साग प्रतिकिलो रु ११०, सेलरी प्रतिकिलो रु २२०, पार्सले प्रतिकिलो रु ९००, सौफको साग प्रतिकिलो रु २८०, पुदिना प्रतिकिलो रु ७००, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १४०, केरा प्रतिदर्जन रु १४०, कागती प्रतिकिलो रु १४०, अनार प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २६०, भुइँकटहर प्रतिगोटा रु १५५, काँक्रो (लोकल) प्रतिकिलो रु १००, काँक्रो (हाइब्रिड) प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १०० र लप्सी प्रतिकिलो रु ६०, किबी प्रतिकिलो रु ३००, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु १३०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु ८५, खुर्सानी हरियो (अकबरे) प्रतिकिलो रु २००, भेडे खुर्सानी प्रतिकिलो रु १००, लसुन हरियो प्रतिकिलो रु १६०, हरियो धनियाँ प्रतिकिलो रु १००, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २२०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २००, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/173071",
      "image": "https://gorkhapatraonline.com/storage/media/305265/conversions/tarkari-original-thumb.jpg"
    },
    {
      "slug": "173042",
      "title": "भारत र चीनले सहयोग जारी राख्ने",
      "timestamp": 1758672000000,
      "source": "gp",
      "content": "भारत र चीनले नेपाललाई सहयोग जारी राख्ने जनाएका छन् । अर्थमन्त्री रामेश्वरप्रसाद खनालसँगको बेग्लाबेग्लै भेटमा नेपालका लागि ती दुवै देशका राजदूतले सो जानकारी गराएको अर्थ मन्त्रालयका प्रवक्ता टङ्कप्रसाद पाण्डेयले जनाउनुभयो ।",
      "longContent": "गोरखापत्र समाचारदाताकाठमाडौँ, असोज ८ गते । भारत र चीनले नेपाललाई सहयोग जारी राख्ने जनाएका छन् । अर्थमन्त्री रामेश्वरप्रसाद खनालसँगको बेग्लाबेग्लै भेटमा नेपालका लागि ती दुवै देशका राजदूतले सो जानकारी गराएको अर्थ मन्त्रालयका प्रवक्ता टङ्कप्रसाद पाण्डेयले जनाउनुभयो । नेपालका लागि भारतका राजदूत नवीन श्रीवास्तवसँगको भेटमा अर्थमन्त्री खनालले नेपाल र भारतबिचको लामो सम्बन्धको चर्चा गर्दै भारतले नेपाललाई पु¥याउँदै आएको निरन्तर सहयोगका लागि धन्यवाद दिनुभयो । साथै नेपालमा विद्यमान परिस्थितिका कारण उत्पन्न भएको विषम अवस्थामा छिमेकी मुलुकलगायत दातृ मुलुकसँगको आर्थिक साझेदारीको निरन्तरताको आवश्यकता औँल्याउनुभयो । त्यस अवसरमा राजदूत श्रीवास्तवले भारत नेपालको सबैभन्दा नजिकको छिमेकी भएकाले दुई मुलुकबिच रहेको विशेष सम्बन्धलाई कायम राख्दै यस विषम परिस्थितिमा समेत सबै किसिमको सहयोगका लागि आफूहरू नेपालको साथमा रहेको उल्लेख गर्नुभयो । उक्त अवसरमा राजदूत श्रीवास्तवले भारतीय सहयोगमा सञ्चालन भएका विकास आयोजना र कार्यव्रmममा तीव्र्रता दिने तथा नेपालमा लगानी गरिरहेका भारतीय निजी क्षेत्रसमेतको मनोबल उच्च बनाउन आवश्यक सहयोग र सहकार्य गर्न भारत तयार रहेको विचार व्यक्त गर्नुभयो । उक्त अवसरमा नेपाल भारतबिचको व्यापार सहजीकरणका लागि दुवै पक्षबिच समन्वय सुदृढ बनाउने विषयमा समेत छलफल भएको थियो । त्यसै गरी नेपालका लागि चीनका राजदूत चेङसोङसँगको भेटमा अर्थमन्त्री खनालले चीन नेपालको असल छिमेकी रहेको उल्लेख गर्दै चीनले नेपालमा गर्दै आएको निरन्तर सहयोगका लागि धन्यवाद व्यक्त गर्नुभयो । अर्थमन्त्री खनालले विशिष्ट परिस्थितिमा गठन भएको वर्तमान सरकारको मुख्य कार्य तोकिएको समयमा निर्वाचन सम्पन्न गर्ने रहेको उल्लेख गर्दै सरकारले चीनसँगको आर्थिक साझेदारीलाई निरन्तरता दिने बताउनुभयो । मन्त्री खनालले नेपाल र चीन बैङ्किङ क्षेत्रमा साझेदारीलाई थप प्रगाढ बढाउन, चीनको बैङ्कको शाखा नेपालमा स्थापना, नेपालबाट भएको निकासीको भुक्तानी सरलीकरणको पहल गरिदिन तथा चिनियाँ लगानीकर्तालाई नेपालमा लगानीका लागि प्रोत्साहित गर्नसमेत राजदूत सोङलाई अनुरोध गर्नुभयो । राजदूत सोङले चीनले नेपाली जनताको छनोटलाई सधैँ सम्मान गर्दै आएको उल्लेख गर्दै चीनले नेपाललाई गर्दै आएको सहयोग निरन्तर रहने बताउनुभयो । उहाँले चीनको सहयोगमा निर्माणाधीन परियोजना सन्तोषजनक रूपले अगाडि बढिरहेको तथा चिनियाँ लगानीकर्ता नेपालमा लगानीका लागि इच्छुक रहेको बताउँदै परिस्थिति अनुकूल भएपछि चिनियाँ लगानीकर्तासँग छुट्टै अन्तव्रिर्mया गरिनेसमेत जानकारी दिनुभयो ।",
      "link": "https://gorkhapatraonline.com/news/173042",
      "image": "https://gorkhapatraonline.com/storage/media/305234/conversions/Chuche-PHOTO-2025-09-23-16-58-51-original-thumb.jpg"
    },
    {
      "slug": "173040",
      "title": "सुनकोशी–मरिण र भेरी–बबईका ठेक्का तोड्ने चेतावनी",
      "timestamp": 1758672000000,
      "source": "gp",
      "content": "सरकारले काम सुस्त हुँदै आएका दुई राष्ट्रिय गौरवका आयोजनामा ठेकेदारसँग सम्झौता तोड्ने तयारी थालेको छ । सुनकोशी–मरिण र भेरी–बबई बहुउद्देश्यीय आयोजनामा ठेकेदारले ठिलाइ गरेका कारण ठेक्का यथास्थितिमा राख्न नसकिने जनाइएको छ ।",
      "longContent": "गोरखापत्र समाचारदाताकाठमाडौँ, असोज ८ गते । सरकारले काम सुस्त हुँदै आएका दुई राष्ट्रिय गौरवका आयोजनामा ठेकेदारसँग सम्झौता तोड्ने तयारी थालेको छ । सुनकोशी–मरिण र भेरी–बबई बहुउद्देश्यीय आयोजनामा ठेकेदारले ठिलाइ गरेका कारण ठेक्का यथास्थितिमा राख्न नसकिने जनाइएको छ ।ऊर्जा, जलस्रोत तथा सिँचाइमन्त्री कुलमान घिसिङले ती दुवै आयोजनाको ठेक्का यथास्थितिमा राख्न नसकिने बताउनुभएको हो । ऊर्जा, जलस्रोत तथा सिँचाइ मन्त्रालयमा मङ्गलबार मन्त्रालयका सचिव, सिँचाइ विभागका महानिर्देशक, दुवै आयोजनाका प्रमुख, परामर्शदाता र निर्माण व्यवसायीसँग मन्त्री घिसिङले छलफल गरी आयोजनाका ठेक्का तोडेर नयाँ सिराबाट अगाडि बढ्नुको विकल्प नभएको बताउनुभयो ।दुवै आयोजनाको निर्माणमा देखिएको अस्वाभाविक ढिलाइ भएपछि मन्त्री घिसिङले निर्माणमा संलग्न सबै पक्षसँग छलफल गर्नुभएको मन्त्रीको सचिवालयले जनाएको छ । तराई क्षेत्रमा सिँचाइ पु¥याएर कृषिको उत्पादकत्व वृद्धि गरी मुलुकको अर्थतन्त्रमा योगदान पु¥याउने आयोजनाको निर्माणमा भइरहेको अस्वाभाविक ढिलाइले आयोजनाबाट प्राप्त हुने प्रतिफल गुमिरहेको उल्लेख गर्दै उहाँले सम्बन्धित सबै पक्षलाई गम्भीर हुन आग्रह गर्नुभयो ।“एक पक्षले अर्को पक्षलाई दोष देखाएर बसेको देखिन्छ, निर्माण व्यवसायी छिद्र खोज्दै बस्ने आयोजना त्यस्तो वातावरण दिइराख्ने यस्तो अवस्थामा निर्माण कसरी अगाडि बढ्छ ? राज्यको अर्बौं रुपियाँ लगानी भइसकेको छ, ब्याजको मात्र हिसाब गर्ने हो भने अर्बौं हुन्छ, यस्तो अवस्थामा आयोजना सुरु गर्दा गरिएको वित्तीय विश्लेषण कहाँ पुग्यो, प्रतिफलको अवस्था के भयो ?” उहाँले प्रश्न गर्नुभयो । दुवै आयोजनाका सुरुङ निर्माण सम्पन्न भइसकेको भए पनि बाँध, विद्युत्गृहलगायतका संरचना बनाउन नसक्दा आयोजना अलपत्र परेका छन् । तराई मधेशमा सिँचाइका लागि पानीको हाहाकार भएकोमा अहिलकै स्थितिमा आयोजना चल्न नसक्ने मन्त्री घिसिङको भनाइ थियो । उहाँले भन्नुभयो, “निर्माण व्यवसायी सक्रिय भएको भए काम सकिन्थ्यो, काम गर्ने नियतमा देखिँदैन तसर्थ म्याद थप गर्नुको औचित्य छैन, सबै ठेक्का तोडी अगाडि बढौँ ।” भेरी–बबईको सुरुङ २०७७ भदौमा निर्माण सम्पन्न भएको थियो । बाँध तथा विद्युत्गृह निर्माणका लागि २०७६ साउनमा गङ्दोङ युतियान–रमण जेभीसँग ठेक्का सम्झौता भएको थियो । आयोजनाको भौतिक प्रगति ५७ प्रतिशत छ । सुनकोशी–मरिण बाँध, विद्युत्गृहलगायतका संरचना निर्माणको प्रगति १० प्रतिशत रहेको छ । ठेक्का समयावधि करिब ६० प्रतिशत बितिसकेको छ । यस आयोजनाको निर्माण व्यवसायी पटेल–रमण जेभी हो ।",
      "link": "https://gorkhapatraonline.com/news/173040",
      "image": "https://gorkhapatraonline.com/storage/media/305232/conversions/Marin-PHOTO-2025-09-23-15-32-14-original-thumb.jpg"
    },
    {
      "slug": "173039",
      "title": "स्वदेशी वस्तुले पुनर्निर्माण गर्ने अवसर",
      "timestamp": 1758672000000,
      "source": "gp",
      "content": "सरकारले नयाँ बन्ने सरकारी तथा सार्वजनिक कार्यालयमा स्वदेशी वस्तुको प्रयोग अनिवार्य रूपमा गर्न सरकारले पहल सुरु गरेको छ । नवनियुक्त उद्योग, वाणिज्य तथा आपूर्तिमन्त्री अनिलकुमार सिन्हाले सोमबार पद बहाली गर्दा सार्वजनिक निकायमा स्वदेशी प्रयोग गर्ने निर्णय गर्नुभएको थियो ।",
      "longContent": "काठमाडौँ, असोज ८ गते । सरकारले नयाँ बन्ने सरकारी तथा सार्वजनिक कार्यालयमा स्वदेशी वस्तुको प्रयोग अनिवार्य रूपमा गर्न सरकारले पहल सुरु गरेको छ । नवनियुक्त उद्योग, वाणिज्य तथा आपूर्तिमन्त्री अनिलकुमार सिन्हाले सोमबार पद बहाली गर्दा सार्वजनिक निकायमा स्वदेशी प्रयोग गर्ने निर्णय गर्नुभएको थियो । जेनजीले गरेको आन्दोलनका क्रममा क्षति भएका सङ्घ, प्रदेश र स्थानीय निकायका सरकारी र सार्वजनिक कार्यालयमा नेपाली फर्निचर प्रयोग गर्न लागिएको हो । गत भदौ २४ मा भएको आगजनी र तोडफोडका कारण धेरै सरकारी कार्यालयमा फर्निचरलगायतका कागजात जलेर ठुलो क्षति भएको छ । ती कार्यालयमा आवश्यक पर्ने सामान स्वदेशी उत्पादन प्रयोग गर्नुपर्ने छ । १५ प्रतिशत महँगो भए पनि नेपालमा उत्पादित मालसमान खरिद गर्नुपर्ने व्यवस्था सार्वजनिक खरिद नियमावलीमा छ । घरेलु उद्योगबाट उत्पादित २५ लाख रुपियाँसम्मको मालसमान सार्वजनिक निकायले त्यस्तो घरेलु उद्योगसँग खरिद सम्झौता गरी सोझै खरिद गर्न सकिने व्यवस्था छ ।  त्यसैका लागि उद्योग, वाणिज्य तथा आपूर्ति मन्त्रालयले विभिन्न निकायलाई मङ्गलबार पत्राचार गरेको छ । उद्योग, वाणिज्य तथा आपूर्ति मन्त्रालयका सहसचिव हुमकला पाण्डले प्रधानमन्त्री तथा मन्त्रीपरिषद्को कार्यालय, सङ्घीय मन्त्रालय, संवैधानिक निकाय, विभाग कार्यालय, केन्द्र, सङ्गठित संस्था र संस्थानलाई स्वदेशी वस्तुको प्रयोग गर्न पत्राचार गरिएको जानकारी दिनुभयो । “दसैँभर आगजनी र तोडफोडबाट धेरै संरचना बनाउनुपर्ने भएको छ,” उहाँले भन्नुभयो, “नयाँ कार्यालयमा प्रयोग हुने फर्निचरलगायतका सामान स्वदेशी नै प्रयोग गर्दा स्वदेशी उत्पादनलाई थप प्रवर्धन गर्न सकिन्छ ।” देशमा उत्पन्न भएको विषम परिस्थितिले स्वदेशी वस्तुको प्रयोग गर्र्ने अवसर सिर्जना भएको छ, पाण्डले भन्नुभयो, “सार्वजनिक निकायमा स्वदेशी वस्तुको प्रयोग गर्न सकियो भने मुलुकमै रोजगारी सिर्जना गर्न सकिन्छ ।” जलेर नष्ट भएका भौतिक संरचना पुनर्निर्माणका लागि खरिद कार्य गर्दा स्वदेशी कच्चा पदार्थ र स्वदेशमा निर्मित फर्निचरलगायतका सामग्री खरिद गरी स्वदेशी उत्पादन, उत्पादकत्व र रोजगारी सिर्जना गरी आर्थिक पुनरुत्थान गर्नुपर्ने आवश्यकता देखिएको उहाँको भनाइ छ । हाल सरकारी कार्यालयमा प्रयोग हुने सामान बाहिरी मुलुकबाट आयात हुने गरेका छन् । मन्त्रालयले यसअघि नै सार्वजनिक निकायमा स्वदेशी वस्तुको प्रयोगसम्बन्धी निर्देशका, २०८१ ल्याएको छ । निर्देशिका कार्यान्वयनका लागि सङ्घ, प्रदेश र स्थानीय तहसँग समन्वय र सहजीकरण भइरहेको मन्त्रालयले जनाएको छ । साथै स्वदेशी वस्तुको प्रयोग बढाउन स्वदेशी वस्तुको नाम, परिमाण, मूल्य गुणस्तर र मापदण्डलगायतका स्पेसिफिकेसन संलग्न गरी पोर्टलमा सूचीकृत गराउन वाणिज्य, आपूर्ति तथा उपभोक्ता हित संरक्षण विभागमार्फत ‘नेपाली उत्पादन’ नामक विद्युतीय पोर्टल बनाई कार्यान्वयनमा ल्याउने तयारीमा रहेको मन्त्रालयले जनाएको छ । निर्देशिकामा स्वदेशी वस्तुको सूचीमा स्टेसनरी, कार्यालयका समान छपाइसम्बन्धी वस्तु वा सामग्री रहेका छन् । यस्तै तयारी पोसाकसँग सम्बन्धित वस्तु र कोसेली तथा उपहार सामग्री, फर्निचर, फर्निसिङ, सरसफाइ, फ्लोरिकल्चर तथा साजसज्जाका वस्तु, मेसिनरी, औजार तथा उपकरण, निर्माण सामग्री, कृषि तथा पशुजन्य उत्पादन र खाद्य तथा पेय पदार्थ रहेका छन् ।घरेलु तथा साना उद्योग महासङ्घका अध्यक्ष उमेश सिंहले स्वदेशी उत्पादन गर्ने पर्याप्त क्षमता भएकाले माग आएपछि उत्पादन गरी तत्काल सामान उपलब्ध गराउन सकिने जानकारी दिनुभयो । “निजी व्यवसायीको पहलमा केही सरकारी कार्यालयमा स्वदेशी उत्पादन प्रयोग गर्ने परम्परा सुरु भएको छ,” सिंहले भन्नुभयो, “सार्वजनिक निकायबाट अर्डर आएपछि आवश्यक पर्ने सामान उत्पादन गरेर उपलब्ध गराउन सक्छौँ ।” कपडा, जुत्ता, फर्निचर, हस्तकलाका सामान उत्पादन गरेर वितरण गर्न सकिने उहाँको भनाइ छ ।  नेपाल फर्निचर तथा फर्निसिङ व्यवसायी महासङ्घका पूर्वअध्यक्ष सुदिल श्रेष्ठले सार्वजनिक निकायमा स्वदेशी फर्निचर प्रयोग गर्ने निर्णय देशकै हितका लागि भएकाले स्वागतयोग्य रहेको बताउनुभयो । सरकारी निकायबाट माग आएपछि तत्काल सामान उत्पादन गरेर पठाउन सक्ने उहाँले जानकारी दिनुभयो ।  उहाँका अनुसार अहिले सरकारी कार्यालयमा भारतीय सामान प्रयोग भइरहेका छन् । स्वदेशी उत्पादन प्रयोग गर्न सकियो भने लागत कम हुने हुँदा मूल्य पनि सस्तो पर्ने छ । फर्निचर उत्पादन गर्न टेन्डर र लिलामी प्रक्रियामा भाग लिन पाउने व्यवस्था गरिएको र वनको नियम पनि सहजीकरण गरिएकाले पछिल्लो समय स्वदेशी कच्चा पदार्थ प्रयोग गर्न सहज बनाइएको उहाँको भनाइ छ । स्वदेशी उत्पादन प्रयोग बढाउँदै गएपछि उत्पादन बढाएर निर्यात गर्न सकिने सम्भावना रहेको उहाँको भनाइ छ । महासङ्घका अनुसार देशभर १० हजार फर्निचर उद्योग छन् ।",
      "link": "https://gorkhapatraonline.com/news/173039",
      "image": "https://gorkhapatraonline.com/storage/media/305231/conversions/123-original-thumb.jpg"
    },
    {
      "slug": "173038",
      "title": "भदौमा अट्ठाइस अर्बले बढ्यो आयात",
      "timestamp": 1758672000000,
      "source": "gp",
      "content": "भदौको अन्तिम साता ठुलो राजनीतिक उथलपुथल बेहोरे पनि मुलुकको अन्तर्राष्ट्रिय व्यापारमा त्यसको प्रभाव नदेखिएको तथ्यहरूले देखाएका छन् । त्यसको विपरीत वस्तु आयात उकालो लागेको छ । असोजको सुरुवातसँगै दसैँको चहलपहलसमेत सुरु भइसकेको अवस्थामा भदौमा आयात विगतको तुलनामा अत्यधिक बढेको भन्सार विभागको तथ्याङ्कले देखाउँछ ।",
      "longContent": "काठमाडौँ, असोज ८ गते । भदौको अन्तिम साता ठुलो राजनीतिक उथलपुथल बेहोरे पनि मुलुकको अन्तर्राष्ट्रिय व्यापारमा त्यसको प्रभाव नदेखिएको तथ्यहरूले देखाएका छन् । त्यसको विपरीत वस्तु आयात उकालो लागेको छ । असोजको सुरुवातसँगै दसैँको चहलपहलसमेत सुरु भइसकेको अवस्थामा भदौमा आयात विगतको तुलनामा अत्यधिक बढेको भन्सार विभागको तथ्याङ्कले देखाउँछ । विभागले मङ्गलबार सार्वजनिक गरेको चालु आर्थिक वर्ष २०८२/८३ को दुई महिना (साउन–भदौ) को अन्तर्राष्ट्रिय व्यापारसम्बन्धी तथ्याङ्क अनुसार नेपालले तीन खर्ब पाँच अर्ब १५ करोड रुपियाँ बराबरको वस्तु आयात गरेको छ । यो गत आवको दुई महिनाको तुलनामा १६.२३ प्रतिशतले बढी हो । गत आवको सोही अवधिमा नेपालले दुई खर्ब ६२ अर्ब ५४ करोड रुपियाँ बराबरको वस्तु आयात गरेको थियो । भदौमा मात्रै आयातको तथ्याङ्क अझ बढी छ । यस वर्ष भदौमा एक खर्ब ६२ अर्ब ११ करोड रुपियाँको वस्तु आयात भएको देखिन्छ । जबकि गत वर्ष भदौमा एक खर्ब ३४ अर्ब १६ करोड रुपियाँ बराबरको वस्तु आयात भएको थियो । जेनजी आन्दोलनकै बिच पनि भदौमा आयात गत वर्षको तुलनामा करिब २८ अर्ब रुपियाँले बढेको देखिन्छ । निर्यात व्यापारमा पनि चालु वर्ष अत्यन्त ठुलो सुधार देखिएको छ । गत वर्षको दुई महिनाको तुलनामा वस्तु निर्यात ८८.५७ प्रतिशतले बढेर ४७ अर्ब ३१ करोड रुपियाँ पुगेको छ । गत वर्ष भदौसम्म नेपालबाट २५ अर्ब रुपियाँ बराबरको वस्तु निर्यात भएको थियो । फेरियो आयातको प्रवृत्तिदुई महिनाको वस्तु आयातको प्रवृत्ति विगतको तुलनामा पृथक् छ । सवारीसाधनका लागि प्रयोग हुने डिजेल सबैभन्दा धेरै आयात हुने सूचीमा सधैँ शीर्ष स्थानमा रहँदै आएकोमा यस पटक त्यसमा परिवर्तन आएको छ । विभागका अनुसार नेपालले सबैभन्दा धेरै आयात गर्ने वस्तु बनेको छ, कच्चा भटमास तेल । विगत दुई महिनामा नेपालले २१ अर्ब ६४ करोड रुपियाँ बराबरको कच्चा भटमास तेल आयात भएको छ । यस्तो तेल प्रशोधित भएर भारततर्फ निर्यात भएको देखिन्छ । भटमास तेलपछि १४ अर्ब ९१ करोड रुपियाँ बराबरको डिजेल आयात भएको छ । यद्यपि डिजेलको आयात विगतको तुलनामा सामान्य बढेको छ । त्यसपछि १३ अर्ब ६६ करोड रुपियाँ बराबरको रासायनिक मल आयात भएको छ । दस अर्ब ५८ करोड रुपियाँ बराबरको पेट्रोल आयात हुँदा नौ अर्ब ४३ करोड रुपियाँ बराबरको एलपी ग्यास आयात भएको विभागको तथ्याङ्क छ । त्यसपछि आठ अर्ब ८७ करोड रुपियाँ बराबरको स्मार्टफोन आयात भएको छ । भटमास तेलले बढायो निर्यातसर्वाधिक आयात हुनेमा कच्चा भटमास तेल रहे जस्तै सबैभन्दा बढी निर्यात हुने वस्तुको सूचीमा प्रशोधित भटमास तेल रहेको छ । विभागका अनुसार दुई महिनामा २० अर्ब ४२ करोड रुपियाँको भटमास तेल निर्यात भएको छ । त्यसपछि एक अर्ब ५८ करोड रुपियाँको गलैँचा, एक अर्ब ३८ करोड रुपियाँको सूर्यमुखी तेल र एक अर्ब ३१ करोडको पाम तेल निर्यात भएको विभागको तथ्याङ्क छ । समग्र निर्यात बढ्दा कुल व्यापारमा निर्यातको हिस्सा बढेर १३.४२ प्रतिशत पुगेको छ । गत वर्षको सोही अवधिका निर्यातको हिस्सा ८.७२ प्रतिशत थियो । कुल तीन खर्ब ५२ अर्ब ४७ करोड रुपियाँ बराबरको अन्तर्राष्ट्रिय व्यापार हुँदा दुई खर्ब ५७ अर्ब ८३ करोड रुपियाँको व्यापार घाटा भएको विभागले जनाएको छ ।",
      "link": "https://gorkhapatraonline.com/news/173038",
      "image": "https://gorkhapatraonline.com/storage/media/305230/conversions/aayat-niryat-original-thumb.jpg"
    },
    {
      "slug": "173037",
      "title": "श्रमिक अभावले चिया टिप्न पनि मेसिन",
      "timestamp": 1758672000000,
      "source": "gp",
      "content": "श्रमिक अभावले चिया टिप्न समस्या भएपछि चिया किसानले प्रविधिको सहारा लिन थालेका छन् । पछिल्लो समय इलामका किसानले चिया टिप्ने श्रमिक नै नपाउने र भेटिएका श्रमिकलाई पनि ज्याला बढी तिर्नुपर्ने भएपछि चिया टिप्ने मेसिन प्रयोगमा ल्याएका हुन्  ।",
      "longContent": "कोकिला ढकाल इलाम, असोज ८ गते । श्रमिक अभावले चिया टिप्न समस्या भएपछि चिया किसानले प्रविधिको सहारा लिन थालेका छन् । पछिल्लो समय इलामका किसानले चिया टिप्ने श्रमिक नै नपाउने र भेटिएका श्रमिकलाई पनि ज्याला बढी तिर्नुपर्ने भएपछि चिया टिप्ने मेसिन प्रयोगमा ल्याएका हुन्  । दैनिक ११ जना श्रमिकले टिप्ने चिया एउटा मेसिनले एकै दिनमा टिप्ने गरेकाले मेसिन प्रयोग निकै सस्तो भएको किसानको अनुभव छ । “मेसिन प्रयोग गर्दा दुई जनाले काम गर्ने र काम पनि धेरै हुने भएकाले मेसिन नै सजिलो हुन थालेको छ ।” सूर्योदय नगरपालिकाका चिया किसान दिनेश श्रेष्ठले भन्नुभयो, “श्रमिक नहुँदा चिया हुर्केर नोक्सान हुन थालेपछि मेसिन प्रयोग गरिरहेका छौँ ।”त्यसो त चियाबारीमा मेसिन प्रयोग गर्ने धेरै युवा हुने गरेका छन् । युवाले चिया टिपाइलाई आम्दानीको राम्रो बाटो पनि बनाएका छन् । प्रतिकिलो १५ रुपियाँका दरले गाउँघरमा चिया टिप्ने गरेको उनीहरू बताउँछन् । मेसिन किनेर चिया टिप्दै आएका माईजोगमाई गाउँपालिका लप्सीबोटेका युवा निर्मल काफ्ले दैनिक २५० किलोदेखि तीन सय किलो चिया मेसिनले टिप्ने गरेको बताउनुहुन्छ । आफैँ मेसिन चलाएर चिया टिप्दै आउनुभएका काफ्लेले विदेश जाने तयारी गरिरहेको भए पनि रोजगारीको सम्भावना गाउँमा पनि उत्तिकै रहेको बताउनुभयो । “सबै युवा शक्ति बिदेसिएको छ । छरछिमेकमा बालबालिका र बुढापाका मात्र देखिन्छ । बारी बाँझो छ, उत्पादन भएको कृषि उपजलाई टिप्ने र बजार पठाउने जनशक्ति छैन,” काफ्लेले भन्नुभयो “वास्तवमा गाउँको पीडा हेर्दा नछोड्नु जस्तो लाग्छ । विदेशमा पनि काम नगरी पैसा आउँदैन ।”सोही स्थानकी तारा काफ्लेले पनि मेसिनको सहायताले चिया टिप्न थाल्नुभएको छ । चिया टिप्नका लागि श्रमिक नपाएकै कारणले मेसिन चलाउनु परेको ताराको भनाइ छ । पहिला पहिला पेट्रोलले चल्ने मेसिन आएका थिए । अचेल भने ब्याट्रीबाट चल्ने र चार्ज गर्न मिल्ने भएकाले हल्का मेसिन प्रयोग गर्न थालिएको प्रयोगकर्ता किसान बताउँछन् । पछिल्लो समय स्थानीय सरकारले नै चिया टिप्ने मेसिन अनुदानमा दिन थालेपछि किसानलाई सहज भएको उनीहरूको भनाइ छ । सूर्योदय नगरपालिका र माईजोगमाई गाउँपालिकाले धेरै किसानलाई लागत साझेदारी गर्दै चिया टिप्ने मेसिन उपलब्ध गराएका छन् । चियामा श्रमिक अभाव र खेती किसानीमा प्रविधिको प्रयोगलाई बढाउन पनि नगरपालिकाले यस्ता प्रविधियुक्त वस्तु किसानलाई उपलब्ध गराउने नीति लिएको सूर्योदय नगरपालिका प्रमुख रणबहादुर राई बताउनुहुन्छ ।त्यसो त तेस्रो मुलुक पठाउने चियाका लागि भने हातैले टिपेकोलाई उत्तम मानिन्छ । केही उद्योगले अहिलेसम्म हातैले टिपेर गुणस्तरीय चिया तयार गर्ने गरेका छन् । जनशक्ति अभाव भएपछि चिया टिपेका भन्दा चिया नटिपेका बगान बढी हुन थालेको चिया उद्योगी बताउँछन् । यता गुणस्तरीय चिया तयार गरेर तेस्रो मुलुक निर्यात गर्ने चिया उद्योगले भने हातले टिपेको हरियो पत्तीको मूल्य राम्रो दिने गरेका छन् ।",
      "link": "https://gorkhapatraonline.com/news/173037",
      "image": "https://gorkhapatraonline.com/storage/media/305229/conversions/tea-macine-(1)-original-thumb.jpg"
    },
    {
      "slug": "173022",
      "title": "‘निजी क्षेत्रलाई हेर्ने दृष्टिकोण परिर्वतन गर्न आवश्यक छ’",
      "timestamp": 1758585600000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोण परिवर्तन हुन आवश्यक रहेको बताउनुभएको छ ।",
      "longContent": "काठमाडौँ, असोज ७ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोण परिवर्तन हुन आवश्यक रहेको बताउनुभएको छ । नेपाल आर्थिक पत्रकार समाज (सेजन)को नवनिर्वाचित कार्यसमितिलाई आज महासङ्घमा स्वागत गर्दै उहाँले निजी क्षेत्र सबैभन्दा ठूलो रोजगारदाता भए पनि हरेक आन्दोलनमा निशानामा पर्नु गम्भीर विषय भएको बताउनुभयो ।  अध्यक्ष ढकालले आन्दोलनका क्रममा निजी क्षेत्रमाथि आक्रमण हुनुले यसको महत्त्व बुझ्न नसकिएको हो कि भन्ने अनुभूति भएको उल्लेख गर्दै सकारात्मक दृष्टिकोण निर्माणमा सहयोग गर्न सञ्चार क्षेत्रलाई आग्रह गर्नुभयो । “निजी क्षेत्र अर्थतन्त्रको मेरुदण्ड हो । यस क्षेत्रले अर्थतन्त्रमा ८१ प्रतिशत र रोजगारीमा ८६ प्रतिशत  योगदान गरिरहेको छ । तथापि, यो क्षेत्र सबैको निशानामा पर्ने गरेको छ”, उहाँले भन्नुभयो,“जेनजी आन्दोलनका क्रममा पनि त्यस्तै भयो । देशभरि निजी क्षेत्रमा भएका तोडफोड र आगजनीले हालसम्म उपलब्ध तथ्याङ्क र सूचनाअनुसार करिब रु ८० अर्ब बराबर क्षति भएको प्रारम्भिक आकलन छ । यो निकै दुःखद् हो ।”महासङ्घका वरिष्ठ उपाध्यक्ष अञ्जन श्रेष्ठले पछिल्लो घटनाले उद्योगी व्यवसायीमा असुरक्षाको भावना पैदा भएको उल्लेख गर्दै उद्योगी व्यवसायी तथा आमनागरिकको मनोबल उच्च राख्ने गरी शान्ति सुव्यवस्था कायम गर्नुपर्ने बताउनुभयो । महासङ्घका उपाध्यक्ष हेमराज ढकालले अर्थतन्त्र पुनःस्थापना र सुशासन कायम गर्न निजी क्षेत्र र सरकारबीच निरन्तर संवादका लागि संयन्त्र निर्माण गर्न, व्यवसायीलाई आत्मविश्वासका साथ खुला रूपमा व्यवसाय गर्नसक्ने वातावरण सुनिश्चित गर्न आवश्यक रहेको धारणा राख्नुभयो ।  हालै सम्पन्न नेपाल आर्थिक पत्रकार समाज (सेजन) को अधिवेशनले भागवत भट्टराईको नेतृत्वमा नयाँ निर्वाचित भएको छ । रासस",
      "link": "https://gorkhapatraonline.com/news/173022",
      "image": "https://gorkhapatraonline.com/storage/media/305214/conversions/sejan--original-thumb.jpg"
    },
    {
      "slug": "173017",
      "title": "अलैँचीको मूल्य आठ हजार घट्यो",
      "timestamp": 1758585600000,
      "source": "gp",
      "content": "अलैँचीको नयाँ उत्पादन बजारमा आउन थालेसँगै कारोबार सुरु भएको अलैँचीको मूल्य मन (४० किलोग्राम) मा आठ रुपियाँले घटेको हो ।",
      "longContent": "चन्द्र पन्दाकताप्लेजुङ, असोज ७ गते। भदौयता बजारमा आउन थालेको अलैँचीको मूल्य एक महिनापछि आठ हजार रुपियाँले घटेको छ।अलैँचीको नयाँ उत्पादन बजारमा आउन थालेसँगै कारोबार सुरु भएको अलैँचीको मूल्य मन (४० किलोग्राम) मा आठ रुपियाँले घटेको हो ।मूल्य घटेसँगै अहिले अलैँची प्रतिमन ८० हजार रुपियाँमा कारोबार भइरहेको छ।ताप्लेजुङ उद्योग बाणिज्य सङ्घका अध्यक्ष भद्रबीर रेग्मीका अनुसार पछिल्लो केही दिनदेखि अलैँचीको मूल्यमा गिरावट आएको छ।फुङ्लिङ बजारका स्थानीय व्यापारीसमेत रहनुभएका अध्यक्ष रेग्मीका अनुसार नयाँ उत्पादन बजार आउन थालेसँगै प्रतिमन ८८ हजार रुपियाँले कारोबार भएको अलैँचीको मूल्य घटेर ८० हजार रुपियाँमा आइपुगेको हो ।यता अलैँचीको मूल्य घट्नुको कारण भने थाहा नभएको व्यवसायीहरु बताउँछन्।विगतमा पनि दसैँ तिहारजस्ता चाडपर्वको समयमा अलैँचीको घट्ने गरेको अनुभव रहेको व्यवसायीको भनाइ छ ।नेपालमा उत्पादन हुने अलैँचीको मूल्य अन्तर्राष्ट्रिय बजारमा भर पर्ने हुँदा अहिले अन्तर्राष्ट्रिय बजारबाट नै मूल्य घटेर आएको बताइएको छ।अलैँचीको अन्तर्राष्ट्रिय बजार मूल्यकै असर परहेको हुनसक्ने स्थानीय व्यवसायी बताउँछन्।पछिल्लो केही दिन यतादेखि अलैँचीको मूल्य निरन्तर घट्दै गएको फुङ्लिङ बजारका स्थानीय व्यापारी कमल बरालले जानकारी दिनुभयो।उहाँका अनुसार सुरुको मूल्यमा दुई हजार, तीन हजारले घट्दै–घट्दै अहिले अलैँचीको मूल्यमा आठ हजार रुपियाँ घटिसकेको छ ।यसवर्ष नयाँ अलैँची बजारमा निस्किन थाल्दा नै प्रतिमन ८८ हजार रुपियाँमा कारोबार भएपछि किसान तथा व्यवसायी भने निकै उत्साहित भएका थिए।गत वर्षभन्दा यो वर्ष सुरुमै प्रतिमन छ हजार रुपियाँ बढीमा अलैँचीको कारोबार हुँदा स्थानीय किसान तथा व्यवसायी उत्साहित भएका थिए।गतवर्ष नयाँ अलैँची बजारमा निस्कन थाल्दा प्रतिमन ८२ हजार रुपियाँमा कारोबार भएको थियो।यसवर्ष सुरुमै आकर्षक मूल्य अर्थात मनको ८८ हजार रुपियाँमा कारोबार भएको थियो ।यता अलैँची बजारमा निस्कन थालेको महिना दिन बित्दै गर्दा आठ हजारले मूल्य घटेपछि किसान तथा व्यवसायी चिन्तित बनेका छन्।अलैँचीको मूल्य अस्वाभाविक रुपले घट्ने र बढ्नेभन्दा पनि स्थिर मूल्य कायम रहोस् भन्न स्थानीय किसान तथा व्यवसायीको अपेक्षा रहेको छ।स्थिर मूल्यले मात्र किसान तथा व्यवसायीलाई अलैँची कारोबारमा ढुक्क हुने अवस्था बन्ने उनीहरुको भनाइ छ ।ताप्लेजुङको प्रमुख नगदेबालीको रुपमा रहेको अलैँची उत्पादन हुने मुख्य सिजन (मौसम) भने असोजपछि बल्ल सुरु भएको छ।अलैँचीको मूल्य सुरुमै घट्न थालेकाले मूख्य सिजनमा अझ घट्दैजाला कि भन्ने पिरलो रहेको किसान तथा व्यवसायी बताउँछन्।उनीहरुले स्थिर बजारका लागि सम्बन्धित सबै पक्षले पहल गर्न जरुर रहेको पनि बताउने गरेका छन् ।ताप्लेजुङको प्रमुख नगदेबालीको रुपमा रहेको अलैँचीको खेती यहाँका नौ स्थानीय तह र ६१ वटामध्ये फक्ताङ्लुङ गाउँपालिका–७ ओलाङ्चुङगोलाबाहेक सबै क्षेत्रमा हुने गरेको छ।कृषि ज्ञान केन्द्र ताप्लेजुङका अनुसार जिल्लामा चार हजार १६५ हेक्टर क्षेत्रफलमा अलैँची खेती गरिँदै आएको छ।उक्त खेतीबाट गतवर्ष दुई हजार ५३१ मेट्रिक टन अलैँची उत्पादन भएको थियो।",
      "link": "https://gorkhapatraonline.com/news/173017",
      "image": "https://gorkhapatraonline.com/storage/media/305206/conversions/Alaichi-Sukai-Taplejung-original-thumb.jpg"
    },
    {
      "slug": "173379",
      "title": "अनुगमन तीव्र, म्याद गुज्रेको सामग्री बरामद",
      "timestamp": 1758844800000,
      "source": "gp",
      "content": "चाडपर्वलाई लक्षित गरी सल्यानमा बजार अनुगमन तीव्र बनाइएको छ । जिल्लाको विभिन्न स्थानमा गरिएको बजार अनुगमनका क्रममा ७२ हजार ४८० रुपियाँ मूल्य बराबरका म्याद गुज्रिएका सामग्री बरामद गरी नष्ट गरिएको हो ।",
      "longContent": "शङ्कर केसीशारदा (सल्यान), असोज १० गते । चाडपर्वलाई लक्षित गरी सल्यानमा बजार अनुगमन तीव्र बनाइएको छ । जिल्लाको विभिन्न स्थानमा गरिएको बजार अनुगमनका क्रममा ७२ हजार ४८० रुपियाँ मूल्य बराबरका म्याद गुज्रिएका सामग्री बरामद गरी नष्ट गरिएको हो ।उद्योग तथा उपभोक्ता हित संरक्षण कार्यालय सल्यानको चालु आव २०८२–८३ को स्वीकृत वार्षिक कार्यक्रमअनुसार सहायक प्रमुख जिल्ला अधिकारी हरिशचन्द्र शर्माको नेतृत्वमा सिद्धकुमाख गाउँपालिकाको ढोरचौर र मोखला बजार क्षेत्रमा अनुगमन गरिएको थियो । अनुगमनमा पाँच वटा पसलबाट दुई हजार ४८० रुपियाँ बराबरका म्याद गुज्रिएका सामग्री बरामद गरी नष्ट गरिएको उद्योग कार्यालयका सूचना अधिकारी ध्रुवबहादुर खत्रीले जानकारी दिनुभयो ।यसैगरी त्रिवेणी गाउँपालिकाले पनि बुधबार विभिन्न बजार क्षेत्रमा अनुगमन गरेको थियो । उपाध्यक्ष सीता खड्का पुन र प्रमुख प्रशासकीय अधिकृत खुमबहादुर केसीको संयोजकत्वमा छुट्टाछुट्टै खटिएको टोलीले तल्लो काभा, माथिल्लो काभा, रिखेबजार, लुहाम, लोटाउने, ढुंगी बजारलगायत स्थानमा अनुगमन गर्दा करिब ७० हजार रुपियाँ मूल्य बराबरका जंक फुड, पेय पदार्थ, कस्मेटिक, भेटनरीजन्य औषधी तथा बिउबिजन म्याद गुज्रिएको अवस्थामा बरामद गरी नष्ट गरेको थियो । गत वर्ष करिब दुई लाख बराबरका म्याद गुज्रिएका सामग्री बरामद भए पनि यस वर्ष तुलनात्मक सुधार देखिएको छ । तर पनि पूर्ण सुधार नभएको गाउँपालिकाले जनाएको छ । व्यवसायीमध्ये ७० प्रतिशतलाई म्याद गुज्रेका सामग्रीको पहिचानबारे जानकारी नभएको, बाँकी ३० प्रतिशतलाई ज्ञान भए पनि सामान भण्डारण गर्ने तरिकामा कमजोरी देखिएको प्रमुख प्रशासकीय अधिकृत केसीले बताउनुभयो । जिल्लाभर सुरु गरिएको बजार अनुगमनलाई जिल्ला प्रशासन कार्यालय, उद्योग तथा उपभोक्ता हित संरक्षण कार्यालय र स्थानीय तहले संयुक्त रूपमा अघि बढाइरहेका छन् । प्रमुख जिल्ला अधिकारी नेत्रप्रसाद सुवेदीले स्वच्छ बजार कायम गर्न जिम्मेवार व्यवसायी र सचेत उपभोक्ता दुवै आवश्यक हुने बताउँदै म्याद गुज्रिएका सामग्रीको खरिद बिक्री नगर्न र उपभोक्तालाई सजग रहन आग्रह गर्नुभएको छ ।",
      "link": "https://gorkhapatraonline.com/news/173379",
      "image": "https://gorkhapatraonline.com/storage/media/305783/conversions/bajar-anugaman,-salyan,-shankar-original-thumb.jpg"
    },
    {
      "slug": "173314",
      "title": "जाँचबुझ आयोगले थाल्यो काम",
      "timestamp": 1758844800000,
      "source": "gp",
      "content": "जेनजी आन्दोलनका व्रmममा भएको मानवीय र भौतिक क्षतिको छानबिनका लागि गठित उच्चस्तरीय जाँचबुझ आयोगले काम सुरु गरेको छ । पदाधिकारीहरूले बुधबार पद तथा गोपनीयताको शपथ लिएसँगै बिहीबारदेखि काम थालेका हुन् ।",
      "longContent": "गोरखापत्र समाचारदाताकाठमाडौँ, असोज १० गते  । जेनजी आन्दोलनका क्रममा भएको मानवीय र भौतिक क्षतिको छानबिनका लागि गठित उच्चस्तरीय जाँचबुझ आयोगले काम सुरु गरेको छ । पदाधिकारीहरूले बुधबार पद तथा गोपनीयताको शपथ लिएसँगै बिहीबारदेखि काम थालेका हुन् । जिल्ला प्रशासन कार्यालय काठमाडौँको अगाडि रहेको मौसम पूर्वानुमान महाशाखासँगै आयोगलाई कार्यालय उपलब्ध गराइएको छ । नेपाल सरकारका सहसचिवलगायत आवश्यक कर्मचारी सरकारले उपलब्ध गराएको छ । मन्त्रीपरिषद्को असोज ५ गतेको बैठकले पुनरावेदन अदालतका पूर्वन्यायाधीश गौरीबहादुर कार्कीको अध्यक्षतामा आयोग गठन गरेको थियो । आयोग अध्यक्ष कार्कीले बिहीबारदेखि काम सुरु गरेको बताउनुभयो । गठनको कार्यादेश अनुसार आयोगले निष्पक्ष रूपमा काम गर्ने पनि कार्कीले बताउनुभयो । उहाँले भन्नुभयो, “हामीले काम सुरु गरेका छौँ । प्राप्त कार्यादेशमा रहेर हामी काम अघि बढाउँछौँ । प्राप्त प्रमाणका आधारमा आन्दोलनका व्रmममा भएका घटना कानुनबमोजिम भए वा नभएको निक्र्योल गरी कानुनविपरीत भएमा जिम्मेवार व्यक्तिलाई कारबाहीका लागि राय दिन्छौँ ।”भदौ २३ र २४ गते भएको आन्दोलनका क्रममा ७४ जनाको ज्यान गएको थियो । यस्तै सिंहदरबार, सर्वोच्च अदालत, संसद् भवनलगायतका सरकारी र सार्वजनिक संरचनामा क्षति पुगेको थियो । राजनीतिक दलका शीर्ष नेताका निजी सम्पत्ति तथा पार्टी कार्यालयहरूमा पनि क्षति पुगेको थियो । मानवीय र भौतिक क्षति उच्च भएपछि आन्दोलन गर्ने पक्षको मागमा सरकारले आयोग गठन गरेको थियो । विशेष अदालतका पूर्वअध्यक्षसमेत रहनुभएका कार्कीको अध्यक्षतामा गठित आयोगमा नेपाल प्रहरीका पूर्वएआइजी विज्ञानराज शर्मा र कानुनविद् विश्वेश्वरप्रसाद भण्डारी सदस्य हुनुहुन्छ । आयोगले तीन महिनाको समय पाएको छ । के छ आयोगको कार्यादेश ?आयोगले मुख्य पाँच कार्यादेश पाएको छ, जसमा भदौ २३ र २४ गते भएको आन्दोलनका व्रmममा मुलुकका विभिन्न मागमा भएका मानवीय तथा भौतिक क्षतिको छानबिन गरी प्रतिवेदन पेस गर्ने मुख्य कार्यादेश आयोगलाई रहेको छ । मानवीय र भौतिक क्षतिको छानबिन आयोगले गर्ने छ । यस्तै घटनाका कारणका सम्बन्धमा जाँचबुझ गरी सोको यकिन रायसहितको प्रतिवेदन पेस गर्ने पनि आयोगको कार्यादेश रहेको छ, जसका लागि क्षतिसँग सम्बन्धित सूचना वा निवेदन लिने, विश्लेषण गर्ने र कारबाहीका सम्बन्धमा आवश्यक राय दिने अधिकार पनि आयोगलाई दिइएको छ । भविष्यमा यस्ता घटना दोहोरिन नदिन अपनाउनुपर्ने उपाय तथा सुझावहरू पेस गर्ने र प्रतिवेदनमा उल्लेख भएका सुझाव कार्यान्वयनका लागि स्पष्ट कार्ययोजना प्रस्तुत गर्ने कार्यादेश पनि सरकारले आयोगलाई दिएको छ । तीन महिनाको समय पाएको आयोगले जाँचबुझ आयोग ऐनबमोजिमको अधिकार प्रयोग गर्न पाउने छ । यस्तो हुने छ अधिकारआयोगले प्रमाण सङ्कलनलगायतमा प्रचलित कानुनले अदालतहरूलाई दिएसरहको अधिकार प्रयोग गर्न पाउने छ । आयोगले कुनै व्यक्तिलाई उपस्थित गराई बयान लिन पाउने छ । यस्तै लिखत पेस गर्ने आदेश पनि दिन पाउने छ । यस्तै आवश्यक प्रमाण बुझ्ने अदालतले प्रयोग गर्नेसरहको अधिकार आयोगले पाउने छ । आयोगले प्रमाण सङ्कलनका व्रmममा सरकारी वा सार्वजनिक कार्यालय तथा अदालतबाट लिखत तथा नक्कल झिकाउन पाउने छ । व्यक्ति उपस्थित गराउन, कुनै लिखत पेस गर्न लगाउन वा कुनै प्रमाण बुझ्न आयोगले म्याद तोक्न पनि पाउने छ । जाँचबुझको विषयसँग सम्बन्धित कुनै वस्तु वा लिखत कुनै व्यक्तिसँग वा स्थानमा रहेको विश्वासयोग्य कारण भएमा खानतलासी लिने अधिकार पनि आयोगलाई हुने छ ।",
      "link": "https://gorkhapatraonline.com/news/173314",
      "image": "https://gorkhapatraonline.com/storage/media/305777/conversions/images-(1)-original-thumb.jpg"
    },
    {
      "slug": "173323",
      "title": "विदेशी नागरिक दर्ता तथा अनुगमन प्रणाली कार्यान्वयनमा",
      "timestamp": 1758844800000,
      "source": "gp",
      "content": "विश्वका विभिन्न मुलुकमा युद्ध र द्वन्द्व कायम रहँदा खुला सिमानाको फाइदा उठाउँदै नेपाल आएर यहीँ बस्ने व्रmम बढेको तथ्य पाइएका छन् । अध्या",
      "longContent": "काठमाडौँ, असोज १० गते  । विश्वका विभिन्न मुलुकमा युद्ध र द्वन्द्व कायम रहँदा खुला सिमानाको फाइदा उठाउँदै नेपाल आएर यहीँ बस्ने क्रम बढेको तथ्य पाइएका छन् । अध्यागमनको तथ्याङ्कले युक्रेन, अफगानिस्तान, सुडान, इराक, बङ्गलादेश, बर्मालगायतका देशबाट नेपाल आएर शरणार्थीका रूपमा दर्ता भई यतै बस्ने गरेको देखिएको हो । गत वर्ष चैत ८ गते कैलालीको घोडाघोडीस्थित सिमली जङ्गलमा विदेशी नागरिकको ठुलो समूह बसोवास गरिरहेको अवस्थामा फेलापरेका थिए । करिब डेढ सय जनाको ठुलो समूह कहाँबाट त्यसरी त्यहाँ पुगेर जङ्गलमा बस्न पुगे भनेर ठुलै हल्लीखल्ली मच्चियो । बल प्रयोग गरेरै उनीहरूलाई धपाउनुपर्ने अवस्था सिर्जना भएको थियो । विदेशी नागरिक नेपाल आएर भिसा समयभन्दा बढी बसेर लुटपाट, जबरजस्ती करणी, लागुऔषध प्रयोगलगायतका आपराधिक गतिविधिमा संलग्न हुन थालेका घटना प्रहरीमा गत वर्ष बढ्न थालेको प्रहरी प्रतिवेदनले पनि औँल्याएका छन् । यिनै विभिन्न घटना दृष्टिगत गर्दै अध्यागमन विभागले विदेशी नागरिक दर्ता तथा अनुगमन प्रणाली कार्यान्वयनमा ल्याएको छ । विभागले यही असोज १ गतेबाट लागु हुने गरी प्रणाली जडान सुरुवात गरेको हो ।सुरक्षा चुनौती कम हुनेविभागका अनुसार अध्यागमन ऐन, २०४९ तथा नियमावली, २०५१ अनुसार नेपालभित्र विदेशीको प्रवेश, उपस्थिति र प्रस्थानलाई कडाइसाथ नियमन गर्ने उद्देश्य लिइएको छ ।विभागका निर्देशक तथा सूचना अधिकारी टीकाराम ढकालका अनुसार यस प्रणालीले यात्रुको स्वतन्त्र र सुरक्षित आवागमनसँगै नेपालको अन्तर्राष्ट्रिय प्रतिष्ठा र राष्ट्रिय आत्मसम्मान अभिवृद्धि, पर्यटन प्रवर्धन र वैदेशिक लगानी प्रवर्धनका लागि मुलुकभित्र हुने सबै आवागमन र गतिविधि राज्यको जानकारीमा रहनु पर्छ । नेपाल पक्षराष्ट्र रहेका अन्तर्राष्ट्रिय कानुन र प्रबन्धले सबै सदस्य राष्ट्रलाई अध्यागमनसम्बन्धी अभिलेख व्यवस्थापन गर्ने दायित्व सिर्जना गरे पनि नेपालले त्यो पूर्ण रूपमा यसअघि कार्यान्वयनमा ल्याउन सकेको थिएन । उहाँले भन्नुभयो, “विगत पाँच वर्षदेखि सूचनालाई कसरी सुरक्षित बनाउन र अभिलेखीकरण गर्ने भन्ने प्रयासलाई यो वर्षदेखि सार्थक बनाएका छौँ ।”नेपाल भ्रमण गर्ने विदेशी नागरिकको सुरक्षा, सूचनामा सहजीकरण, सम्भावित अपराध नियन्त्रण र नेपालको पर्यटन प्रवर्धनमा सहयोग गर्ने उद्देश्यले विदेशी नागरिक दर्ता तथा अनुगमन प्रणाली विकास गरेको विभागले प्रस्ट पारेको छ ।यस प्रणाली कार्यान्वयनमार्फत नेपाल प्रवेश गर्ने विदेशी नागरिकको बसोवास तथा गतिविधिसम्बन्धी व्यवस्थित अभिलेख राख्दा आपतकालीन अवस्थामा खोज उद्धार तथा सुरक्षा सुनिश्चित गर्न सहज हुने निर्देशक ढकालले बताउनुभयो । कतिपय अवस्थामा नेपाल घुम्न आएका पर्यटक बिचमै हराउने गर्दा समस्या हुने गरेका छन् । ट्र्याकिङ प्रणालीमा दर्ता भएको खण्डमा ती पर्यटक गएको रुटमा खोजी तथा उद्धार गर्न पनि सहज हुने दाबी उहाँले गर्नुभयो ।प्रणालीलाई पहिलो चरणमा असोज १ गतेदेखि काठमाडौँ उपत्यकाभित्रका तारे होटलमा अनिवार्य रूपमा लागु गर्ने गरी कार्यान्वयनमा ल्याइएको छ । तर गत साता काठमाडौँ उपत्यकासहित देशभर भएको जेनजी आन्दोलन र त्यसपछि उत्पन्न परिस्थितिमा कतिपय होटलमा आगजनी र तोडफोडले क्षति पुगेकाले तत्कालका लागि सबैमा अनिवार्य गरिएको छैन । ढकालले थप्नुभयो, “काठमाडौँका एकाध होटलमा मात्र क्षति भएकाले अन्यत्र प्रणाली जडान अनिवार्य गर्न ताकेता गरिरहेका छौँ ।” होटल एसोसिएसन नेपालको आग्रहमा थोरै समयका लागि थाती रहे पनि छिट्टै विस्तार गर्ने तयारीमा विभाग छ । हालसम्म काठमाडौँको दुई वटा तारे होटल, पोखराको एक र काभ्रेको एक होटल गरेर चार वटा होटलमा विदेशी नागरिक दर्ता तथा अनुगमन प्रणाली जडान भइसकेको सूचना प्रविधि शाखाका कम्प्युटर इन्जिनियर सन्तोषकुमार शाहले बताउनुभयो । दोस्रो चरणमा आगामी मङ्सिर १ गतेदेखि सबै तारे होटल, विमान कम्पनी, टुर्स एन्ड ट्राभल्स कम्पनी, मनी एक्सचेन्जरमा यो प्रणाली जडान हुने विभागले जनाएको छ । त्यसपछि सबै प्रकारका होटल, गेस्टहाउस र अन्य सार्वजनिक तथा निजी संस्थामा पनि प्रणाली जडान हुने छ ।उक्त प्रणाली कार्यान्वयन सम्बन्धमा अनुगमन गर्न ७७ वटै जिल्लाका जिल्ला प्रशासन कार्यालयस्थित अनुगमन समितिलाई विभागले पत्राचार गरेर अनुगमनका लागि सघाउन भनिएको छ ।",
      "link": "https://gorkhapatraonline.com/news/173323",
      "image": "https://gorkhapatraonline.com/storage/media/305780/conversions/aadhgaman-Untitled-1-original-thumb.jpg"
    },
    {
      "slug": "173316",
      "title": "मतदाता नामावली सङ्कलन सुरु",
      "timestamp": 1758844800000,
      "source": "gp",
      "content": "निर्वाचन आयोगले मतदाता नामावली  सङ्कलन सुरु गरेको छ । सरकारको सिफारिसमा राष्ट्रपति रामचन्द्र पौडेलले मतदाता नामावली ऐनलाई संशोधन गर्न बनेको अध्यादेश जारी गरेको भोलिपल्टै",
      "longContent": "गोरखापत्र समाचारदाताकाठमाडौँ, असोज १० गते  । निर्वाचन आयोगले मतदाता नामावली  सङ्कलन सुरु गरेको छ । सरकारको सिफारिसमा राष्ट्रपति रामचन्द्र पौडेलले मतदाता नामावली ऐनलाई संशोधन गर्न बनेको अध्यादेश जारी गरेको भोलिपल्टै आयोगले नामावली सङ्कलन पुनः सञ्चालन गरेको छ । आयोगका प्रवक्ता नारायणप्रसाद भट्टराईले नामावलीमा नाम दर्ता गराउन १६ वर्ष उमेर पूरा भएका नेपाली नागरिक जिल्ला निर्वाचन कार्यालय वा प्रदेश निर्वाचन कार्यालयमा पुग्नुपर्ने बताउनुभयो ।  आयोगले नामावली दर्ताका लागि २०८२ कात्तिक ३० गतेसम्मको समयसीमा तोकेको छ । कात्तिक ३० पछि निर्वाचन कार्यक्रम सुरु हुने हुँदा नामावली सङ्कलनका लागि सो समयसीमा तोकिएको प्रवक्ता भट्टराईले बताउनुभयो । सार्वजनिक बिदाको दिनबाहेक बिहान ८ देखि बेलुकी ६ बजेसम्म नामावली दर्ता हुने छ । प्रधानमन्त्रीको सिफारिसमा राष्ट्रपति रामचन्द्र पौडेलले २०८२ फागुन २१ गतेका लागि  प्रतिनिधि सभा सदस्यको निर्वाचनको मिति तोक्नुभएको छ ।",
      "link": "https://gorkhapatraonline.com/news/173316",
      "image": "https://gorkhapatraonline.com/storage/media/305687/conversions/election-original-thumb.jpg"
    },
    {
      "slug": "173311",
      "title": "सञ्चालनमा आयो नारायणगढ–मुग्लिन सडक",
      "timestamp": 1758758400000,
      "source": "gp",
      "content": "नारायणगढ–मुग्लिन सडक खण्डअन्तर्गत तुइन खोलामा खसेको पहिरो पन्छाएसँगै सडक सञ्चालनमा आएको छ । मङ्गलबार खसेको पहिरो राति पन्छाएसँगै दुईतर्फीरूपमा सडक सञ्ञ्चानमा आएको हो ।",
      "longContent": "चितवन, असोज ९ गते । नारायणगढ–मुग्लिन सडक खण्डअन्तर्गत तुइन खोलामा खसेको पहिरो पन्छाएसँगै सडक सञ्चालनमा आएको छ । मङ्गलबार खसेको पहिरो राति पन्छाएसँगै दुईतर्फीरूपमा सडक सञ्ञ्चानमा आएको हो । डिभिजन सडक कार्यालय चितवनका सूचना अधिकारी कृष्ण आचार्यका अनुसार मङ्गलबार दिनको ४ः३० बजेदेखि अबरुद्ध भएको सडक दुई दिन लगाएर पहिरो पन्छाएपछि सञ्चालनमा आएको हो ।सडक सञ्चालन भएसँगै रोकिएका सयौँ सवारी साधनहरू गन्तव्यतर्फ लागेका छन् । मङ्गलबार इच्छाकामना गाउँपालिका वडा ६ तुइन खोलामा पहिरो खसेको थियो । यो सडक हुँदै दैनिक १० हजारभन्दा बढी सवारी गुड्ने गर्दछन् ।सडकमा गत एक सातादेखि मालबाहक सवारीहरू रोकिएका थिए । यात्रुवाहक केही सवारीसाधन भने सडक आंशिकरूपमा खुला भएको समयमा पार हुँदैआएका थिए ।",
      "link": "https://gorkhapatraonline.com/news/173311",
      "image": "https://gorkhapatraonline.com/storage/media/305684/conversions/Muglin-Pahiro-khuldai--original-thumb.jpg"
    },
    {
      "slug": "173309",
      "title": "राष्ट्रका नाममा प्रधानमन्त्रीको सम्बोधन-‘छ महिनाभित्र निर्वाचन गर्ने प्रतिबद्धता’ (पूर्णपाठ)",
      "timestamp": 1758758400000,
      "source": "gp",
      "content": "प्रधानमन्त्री सुशीला कार्कीले आज राष्ट्रका नाममा पहिलो सम्बोधन गर्दै नेपाली जनताले चाहेअनुसार शासकीय प्रणालीमा परिवर्तन र सुशासनको अपेक्षा पूर्तिसहित छ महिनाभित्र निर्वाचन गराउने आफ्नो दायित्व भएको बताउनुभएको छ।",
      "longContent": "काठमाडौँ, असोज ९ गते। प्रधानमन्त्री सुशीला कार्कीले आज राष्ट्रका नाममा पहिलो सम्बोधन गर्दै नेपाली जनताले चाहेअनुसार शासकीय प्रणालीमा परिवर्तन र सुशासनको अपेक्षा पूर्तिसहित छ महिनाभित्र निर्वाचन गराउने आफ्नो दायित्व भएको बताउनुभएको छ।गत भदौ २३ र २४ गतेको जेनजी समूहको आन्दोलन र उत्पन्न परिस्थितिमा पूर्वप्रधानन्यायाधीश कार्कीको नेतृत्वमा भदौ २७ गते निर्वाचन गराउने जिम्मेवारीसहित आन्तरिक सरकार गठन भएको थियो। सरकार गठनपछि प्रधानमन्त्री कार्कीले आज सिंहदरबारबाट पहिलो पटक राष्ट्रका नाममा सम्बोधन गर्नुभएको हो। उहाँको सम्बोधनअघि विस्तारित मन्त्रिपरिषद्को पहिलो बैठक सिंहदरबारमा सम्पन्न भएको थियो। तोकिएको मिति आगामी फागुन २१ गते स्वच्छ, निष्पक्ष, स्वतन्त्र र भयरहित रुपमा प्रतिनिधिसभाको निर्वाचन सम्पन्न गराउन सरकार कटिबद्ध रहेको उहाँको भनाइ थियो। \tउहाँले विदेशमा रहेका नेपाली मतदातालाई मतदात गराउने उपायको समेत खोजी गरिरहेको जानकारी दिनुभयो। उहाँले उत्साहका साथ निर्वाचनमा भाग लिइ युवापुस्ताको मागबमोजिम योग्य व्यक्तिलाई निर्वाचित गराउन सबैलाई आग्रह गर्नुभयो। प्रधानमन्त्री कार्कीको सम्बोधन जारी रहेको छ। सम्बोधनको पूर्णपाठः",
      "link": "https://gorkhapatraonline.com/news/173309",
      "image": "https://gorkhapatraonline.com/storage/media/305677/conversions/pm-sushila-karki-1st-speech-original-thumb.jpg"
    },
    {
      "slug": "173308",
      "title": "भ्रष्टाचार न्यूनीकरण, सुशासन र सामाजिक न्यायका लागि सरकार दृढ छ : प्रधानमन्त्री कार्की",
      "timestamp": 1758758400000,
      "source": "gp",
      "content": "प्रधानमन्त्री सुशीला कार्कीले भ्रष्टाचार न्यूनीकरण, सुशासन र सामाजिक न्यायका लागि वर्तमान सरकार दृढ रहेको स्पष्ट गर्नुभएको छ।",
      "longContent": "काठमाडौँ, असोज ९ गते। प्रधानमन्त्री सुशीला कार्कीले भ्रष्टाचार न्यूनीकरण, सुशासन र सामाजिक न्यायका लागि वर्तमान सरकार दृढ रहेको स्पष्ट गर्नुभएको छ।सिंहदरबारबाट आज राष्ट्रका नाममा पहिलो सम्बोधन गर्दै प्रधानमन्त्री कार्कीले सरकारका कुनै पनि निकायमा ढिलासुस्ती, भ्रष्टाचारजन्य वा झञ्झटपूर्ण कार्य भएमा प्रधानमन्त्री तथा मन्त्रिपरिषद्को कार्यालयका साथै तीनै तहका सम्बन्धित सरकारी निकायमा उजुरी दिन ‘हटलाइन’को प्रबन्ध गरिएको जानकारी दिनुभयो। प्रधानमन्त्री कार्कीले संविधान संशोधनसम्बन्धी मुद्दाको सम्बोधन जननिर्वाचित संसद्बाट गर्न आग्रह गर्दै जेनजी समूहको आन्दोलनको मर्म र भावनाबमोजिम सरकार सञ्चालन गरिरहेको सरकारलाई सहयोग गन सबैसँग आग्रह गर्नुभयो। उहाँले चालु आर्थिक वर्षअन्तर्गतका स्रोत सुनिश्चित नभएका र टुक्रे आयोजनाका नाममा विनियोजित बजेट  खारेज गरिएको जानकारी गराउँदै क्षतिग्रस्त भौतिक संरचना निर्माणका लागि ‘पुनःनिर्माण कोष’ स्थापना गरिएको बताउनुभयो।प्रधानमन्त्री कार्कीले परिवर्तित स्थितिमा मनोबन गिराउने खालका काम नगर्न र रुपान्तरित भएर सेवाप्रवाह गर्न सम्पूर्ण राष्ट्रसेवक कर्मचारीसँग अपिल गर्नुभयो।",
      "link": "https://gorkhapatraonline.com/news/173308",
      "image": "https://gorkhapatraonline.com/storage/media/305676/conversions/pm-sushila-karki-speech-original-thumb.jpg"
    },
    {
      "slug": "173305",
      "title": "जेनजी आन्दोलनका दोषीमाथि कानुनी कारबाही हुन्छ : प्रधानमन्त्री कार्की",
      "timestamp": 1758758400000,
      "source": "gp",
      "content": "जेनजी आन्दोलनपछि गठित अन्तरिम सरकारको नेतृत्व गरेपछि प्रधानमन्त्री कार्कीले पहिलो पटक राष्ट्रका नाममा सम्बोधन गर्दै यस्तो बताउनुभएको हो ।",
      "longContent": "काठमाडौँ, असोज ९ गते । प्रधानमन्त्री सुशीला कार्कीले भदौ २३ र २४ गते भएको जेनजी आन्दोलनका दोषीमाथि कानुनी कारबाही हुने बताउनुभएको छ । जेनजी आन्दोलनपछि गठित अन्तरिम सरकारको नेतृत्व गरेपछि प्रधानमन्त्री कार्कीले पहिलो पटक राष्ट्रका नाममा सम्बोधन गर्दै यस्तो बताउनुभएको हो । प्रधानमन्त्री कार्कीले जेनजी आन्दोलनका क्रममा भएका घटनाका दोषीमाथि सशक्त कानुनी कारबाही गर्ने बताउनुभएको हो । प्रधानमन्त्री कार्कीले २१ फागुनभित्र भयरहित र स्वतन्त्र निर्वाचन हुने दाबी गर्दै निर्वाचनमा भाग लिन दललाई आग्रह गर्नुभयो । उहाँले विदेशमा रहेका नागरिकलाईसमेत मतदानको व्यवस्था गर्ने विषयमा निर्वाचन आयोगसँग छलफल भइरहेको जानकारीसमेत गराउनुभएको छ । प्रधानमन्त्री कार्कीले आन्दोलनकाक्रममा नेताहरुका घरमा भेटिएको रकमका सम्बन्धमासमेत छानबिन सुरु भएको जानकारी गराउनुभएको छ ।",
      "link": "https://gorkhapatraonline.com/news/173305",
      "image": "https://gorkhapatraonline.com/storage/media/305678/conversions/Sushila-karki-original-thumb.jpg"
    },
    {
      "slug": "173303",
      "title": "व्यापारिक प्रतिष्ठानको सुरक्षा सरकारको प्राथमिकता छ : प्रधानमन्त्री कार्की",
      "timestamp": 1758758400000,
      "source": "gp",
      "content": "प्रधानमन्त्री सुशीला कार्कीले व्यापारिक प्रतिष्ठानको सुरक्षालाई सरकारले प्राथमिकता दिनुभएको छ ।",
      "longContent": "काठमाडौँ, असोज ९ गते । प्रधानमन्त्री सुशीला कार्कीले व्यापारिक प्रतिष्ठानको सुरक्षालाई सरकारले प्राथमिकता दिनुभएको छ ।  ‘जेनजी’ आन्दोलनपछि गठित अन्तरिम सरकारको नेतृत्व गर्नुभएकी प्रधानमन्त्री कार्कीले पहिलो पटक राष्ट्रका नाममा सम्बोधन गर्दै यस्तो बताउनुभएको हो । सरकार गठन भएपछि गर्ने काम र भइरहेका कामबारे जानकारी गराउनुहुँदै उहाँले यस्तो बताउनुभएको हो ।",
      "link": "https://gorkhapatraonline.com/news/173303",
      "image": "https://gorkhapatraonline.com/storage/media/305671/conversions/Sushila-karki-original-thumb.jpg"
    },
    {
      "slug": "173301",
      "title": "१६ वर्ष उमेर पूरा गरेका नागरिकलाई मतदाता नाम दर्ता गर्ने अवसर",
      "timestamp": 1758758400000,
      "source": "gp",
      "content": "आगामी फागुन २१ गते सम्पन्न हुने प्रतिनिधि सभा सदस्य निर्वाचनको मिति घोषणा भएपछि स्थगित भएको मतदाता नामावली सङ्कलन कार्य पुनः सुरु हुने भएको छ।",
      "longContent": "काठमाडौं, असोज ८ गते । आगामी फागुन २१ गते सम्पन्न हुने प्रतिनिधि सभा सदस्य निर्वाचनको मिति घोषणा भएपछि स्थगित भएको मतदाता नामावली सङ्कलन कार्य पुनः सुरु हुने भएको छ। निर्वाचन आयोगको निर्णयअनुसार मिति २०८२ कातिक असोज ३० गतेसम्म यो कार्य सञ्चालन गरिनेछ।आयोगका अनुसार यस अवधिमा १६ वर्ष उमेर पूरा भई नेपाली नागरिकताको प्रमाणपत्र प्राप्त गरेका तर यसअघि मतदाता नामावलीमा नाम दर्ता नभएका नागरिकहरूले दर्ता गर्न सक्नेछन्। दर्ता प्रक्रिया सार्वजनिक विदा बाहेक विहान ८ बजेदेखि साँझ ६ बजेसम्म प्रदेश निर्वाचन कार्यालय तथा जिल्ला निर्वाचन कार्यालयमा सम्पन्न गर्न सकिने व्यवस्था मिलाइएको छ।मतदाता नामावली दर्ता गर्न आयोगको वेवसाइट www.election.gov.np मा प्रि–रजिष्ट्रेशन (applyvr.election.gov.np) प्रणाली प्रयोग गरी आवेदन भर्न सकिनेछ। त्यसपछि सम्बन्धित प्रदेश वा जिल्ला निर्वाचन कार्यालयमा गएर जैविक (Biometric) विवरण उपलब्ध गराउनुपर्नेछ।आयोगले यस कार्यक्रममा कानुनअनुसार मतदाता हुन योग्यताप्राप्त नागरिकहरूले नाम दर्ता गर्न सक्ने व्यवस्था रहेको स्पष्ट पारेको छ। साथै विवाह भई अन्यत्र गएका, बसाइँ सराइ गरेका मतदाताले ठाउँसारी गर्न सक्नेछन् भने नाम वा विवरणमा त्रुटि भएमा सच्याउन पनि सकिनेछ।आयोगका प्रवक्ता तथा सहसचिव नारायण प्रसाद भट्टराईले मतदाता नामावलीमा नाम दर्ता हुन बाँकी रहेका १६ वर्ष पूरा गरेका सबै नेपाली नागरिकलाई आफ्नो नाम दर्ता गरी विवरण अद्यावधिक गर्न आग्रह गर्नु भएकाे छ। उहाँले आउँदो प्रतिनिधि सभा सदस्य निर्वाचनमा सहभागिता जनाई नागरिक अधिकार प्रयोग गर्न सबैलाई आयोगको तर्फबाट हार्दिक अनुरोध गर्नु भएकाे छ ।",
      "link": "https://gorkhapatraonline.com/news/173301",
      "image": "https://gorkhapatraonline.com/storage/media/305664/conversions/election-original-thumb.jpg"
    },
    {
      "slug": "173286",
      "title": "सञ्चार मन्त्री खरेलसँग अमेरिकी राजदूतको शिष्टाचार भेट",
      "timestamp": 1758758400000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलसँग नेपालका लागि संयुक्त राज्य अमेरिकाका राजदूत डिन आर. थम्पसनले शिष्टाचार भेट गर्नुभयो ।",
      "longContent": "काठमाडौं, असोज ९ गते । सञ्चार तथा सूचना प्रविधि मन्त्री जगदीश खरेलसँग नेपालका लागि संयुक्त राज्य अमेरिकाका राजदूत डिन आर. थम्पसनले शिष्टाचार भेट गर्नुभयो ।बिहिवार अपरान्ह सञ्चार तथा सूचना प्रविधि मन्त्रालयमा भएको भेटमा मन्त्री जगदीश खरेल र राजदुत थम्पसनबीच नेपाल र संयुक्त राज्य अमेरिका बीचको आपसी हितका सम्बन्धमा छलफल भयो । भेटमा मन्त्री खरेलले जेन जी आन्दोलनको जनादेश बमोजिम आगामी २०८१ फागुन २१ मा हुने चुनाव एवम् भष्ट्राचार नियन्त्रण तथा सुशासन सरकारको प्रमुख प्राथमिकता रहेको बताउनु भयो ।राजदूत थम्पसनले नवनियुक्त सञ्चार तथा सूचना प्रविधि मन्त्रीलाई बधाई तथा शुभकामना व्यक्त गर्नु भयो । उहाँले संयुक्त राज्य अमेरिका सधैँ नेपालको शान्ति र प्रगतिको पक्षमा रहेको जानकारी दिनुभएको सञ्चार मन्त्रालयले जनाएको छ । नेपाल र अमेरिकाबीच वि.सं. २००५ अर्थात् सन् १९४८ मा स्थापना भएको कूटनीतिक सम्बन्ध अहिले ७७ औँ वर्षमा प्रवेश गरेको छ । मन्त्री खरेलले असोज ६ गते सञ्चार मन्त्रालयको जिम्मेवारी सम्हाल्नु भएको हो ।",
      "link": "https://gorkhapatraonline.com/news/173286",
      "image": "https://gorkhapatraonline.com/storage/media/305662/conversions/sanchar-mantri-jagdish-kharel_manoj-ratna-shahi-(5)(1)-original-thumb.jpg"
    },
    {
      "slug": "173295",
      "title": "प्रदेश समन्वय परिषद् बैठकको माग गर्दै ज्ञापनपत्र",
      "timestamp": 1758758400000,
      "source": "gp",
      "content": "प्रदेश समन्वय परिषद् बैठकको माग गर्दै बागमती प्रदेशका मुख्यमन्त्री इन्द्रबहादुर बानियाँलाई ज्ञापनपत्र बुझाइएको छ । गाउँपालिका राष्ट्रिय महासंघ नेपाल, नेपाल नगरपालिका संघ र जिल्ला समन्वय समिति महासंघ बागमती प्रदेश समितिले बिहीबार मुख्यमन्त्री बानियाँलाई ज्ञापनपत्र बुझाएको हो ।",
      "longContent": "अनिल पराजुलीहेटौँडा, असोज ९ गते । प्रदेश समन्वय परिषद् बैठकको माग गर्दै बागमती प्रदेशका मुख्यमन्त्री इन्द्रबहादुर बानियाँलाई ज्ञापनपत्र बुझाइएको छ । गाउँपालिका राष्ट्रिय महासंघ नेपाल, नेपाल नगरपालिका संघ र जिल्ला समन्वय समिति महासंघ बागमती प्रदेश समितिले बिहीबार मुख्यमन्त्री बानियाँलाई ज्ञापनपत्र बुझाएको हो ।प्रदेश समन्वय परिषद्को बैठक यथाशीघ्र बोलाई वर्तमान परिस्थितिको समीक्षा गर्दै प्रदेश र स्थानीय सरकारबिचको प्रभावकारी अन्तरसम्बन्ध र सहकार्य, जेन–जी प्रदर्शनका क्रममा भएको क्षतिको समीक्षा गर्दै पुनर्निर्माण तथा पुनस्र्थापना योजना निर्माण, चालु आव २०८२–८३ का स्वीकृत योजना तथा कार्यक्रमको कार्यान्वयन सम्बन्धमा छलफल गरिनुपर्ने माग ज्ञापनपत्रमा उल्लेख छ ।त्यस्तै, बैठकमा क्षतिग्रस्त स्थानीय सरकार र जिल्ला समन्वय समितिका संरचनाको अस्थायी व्यवस्था गरी सेवा प्रवाहलाई सुचारु गर्न सहजीकरण गर्न विकास साझेदार निकायहरू र प्रदेश तथा स्थानीय शासन सबलीकरण कार्यक्रम (पिएलजिएसपी) लगायतका स्रोतसाधनलाई प्रभावकारी उपयोग गर्न प्रदेश निर्देशक समितिको बैठक गरी उचित निर्णय लिनुपर्ने, राष्ट्रिय समन्वय परिषद्को तत्काल बैठक आव्हान गर्न प्रधानमन्त्रीलाई अनुरोध गर्ने र प्रदेश समन्वय परिषद्को तर्फबाट राष्ट्रिय समन्वय परिषदमा पेस गर्नुपर्ने एजेन्डाहरूको बारेमा छलफल हुनुपर्ने जनाइएको छ ।मुख्यमन्त्री बानियाँले संघ, महासंघले उठाएका विषयहरूलाई सम्बोधन गर्न यथाशीघ्र प्रदेश समन्वय परिषद्को बैठक बोलाउने प्रतिबद्धता व्यक्त गर्नुभयो । कार्यक्रममा गाउँपालिका राष्ट्रिय महासंघ बागमती प्रदेश अध्यक्ष कर्णबहादुर मगर, जिल्ला समन्वय समिति महासंघ बागमती प्रदेश अध्यक्ष ललित घलान, सचिव सानुकाजी लुइँटेल, सहसचिव तारा ढुङ्गाना लगायतको उपस्थिति थियो ।",
      "link": "https://gorkhapatraonline.com/news/173295",
      "image": "https://gorkhapatraonline.com/storage/media/305655/conversions/Gaypan_bagmati1-original-thumb.jpg"
    },
    {
      "slug": "173293",
      "title": "सिंहदरबारमा मन्त्रिपरिषद् बैठक",
      "timestamp": 1758758400000,
      "source": "gp",
      "content": "प्रधानमन्त्री तथा मन्त्रिपरिषद्को कार्यालयका अनुसार बैठक सकिए लगत्तै प्रधानमन्त्री कार्कीले राष्ट्रका नाममा सम्बोधन गर्ने कार्यक्रम रहेको छ ।",
      "longContent": "काठमाडौँ, असोज ९ गते । प्रधानमन्त्री सुशीला कार्कीको अध्यक्षतामा मन्त्रिपरिषद् बैठक सिंहदरबारमा जारी छ । प्रधानमन्त्री तथा मन्त्रिपरिषद्को कार्यालयका अनुसार बैठक सकिए लगत्तै प्रधानमन्त्री कार्कीले राष्ट्रका नाममा सम्बोधन गर्ने कार्यक्रम रहेको छ । ‘जेनजी’ आन्दोलनपछि गठित अन्तरिम सरकारको नेतृत्व गर्नुभएकी प्रधानमन्त्री कार्कीले पहिलो पटक राष्ट्रका नाममा सम्बोधन गर्न लाग्नुभएको हो ।",
      "link": "https://gorkhapatraonline.com/news/173293",
      "image": "https://gorkhapatraonline.com/storage/media/305653/conversions/Cabinate1-original-thumb.jpg"
    },
    {
      "slug": "173292",
      "title": "अखाद्य बस्तु जफत गरी नष्ट",
      "timestamp": 1758758400000,
      "source": "gp",
      "content": "धनकुटाको छथरजोरपाटी गाउँपालिका –६ स्थित सिंधुवामा चाडपर्वलक्षित बजार पसल अनुगमन गरिएको छ । बिहीबार सिंधुवा बजर क्षेत्रका करिब एक दर्जनभन्दा बढी किराना तथा खुद्रा पसल अनुगमन गरिएको छ ।",
      "longContent": "सन्तोष सुवेदीपाख्रीबास (धनकुटा), असोज ९ गते । धनकुटाको छथरजोरपाटी गाउँपालिका –६ स्थित सिंधुवामा चाडपर्वलक्षित बजार पसल अनुगमन गरिएको छ । बिहीबार सिंधुवा बजर क्षेत्रका करिब एक दर्जनभन्दा बढी किराना तथा खुद्रा पसल अनुगमन गरिएको छ ।अनुगमनका क्रममा पसलमा बिक्रीका लागि राखिएका अखाद्य बस्तु तथा पेयपदार्थ भेटिएको थियो । पसलबाट म्याद गुज्रिएका स्प्राइट, ड्यू, कोक, फेन्टा र लगायतका पेयपदार्थमा भेटिएको थियो । यस्तै, अखाद्य बस्तु बिस्कुट, चिप्स, बेकरीजन्य बस्तु, आटा र प्याकेजिङजन्य म्याद गुज्रिएका खाद्यान्न भेटिएको खाद्य प्रविधि तथा गुण नियन्त्रण डिभिजन कार्यालयका खाद्य निरीक्षण अधिकारी सुशील कोइरालाले बताउनुभयो ।उहाँका अनुसार किराना तथा खुद्रा पसलमा मुल्यसुचि समेत नराखिएको बताउनुभयो । पसलहरुमा मूल्यसूचि नराखिएका र राख्न बाँकी रहेका पसलमा मुल्यसूचि टाँस गर्न आग्रह गरिएको थियो । यस्तै, अखाद्य बस्तु बेच बिखन नगर्न र आगामी दिनमा गर्नेगरेको पाइएमा आवश्यक बमोजिम कारबाही गर्ने चेतावनी गराइएको थियो ।घरेलु तथा साना उद्योगको कार्यालयले आयोजना गरेको अनुगमन जिल्ला प्रशान कार्यालय धनकुटा, उद्योग बाणिज्य संघ, कर कार्यालय, खाद्य प्रविधि तथा गुण नियन्त्रण डिभिजन कार्यालय र सामूहिक रुपमा बजार अनुगम गरेका थिए ।चाडबाडमा खाद्यान्न तथा पेयपदार्थ अत्यधिक बिक्री हुने भएकाले म्याद गुज्रिएका बस्तु मिसावट हुनेगरेको पाइएकाले बजार अनुगमन तिब्रता दिइएको समेत जनाइएको छ । अनुगमनका क्रममा भेटिएका म्याद गुज्रेका खाद्यान्न पदार्थ जफत गरी नष्ट गरिएको छ ।",
      "link": "https://gorkhapatraonline.com/news/173292",
      "image": "https://gorkhapatraonline.com/storage/media/305652/conversions/IMG_9911-original-thumb.jpg"
    },
    {
      "slug": "173285",
      "title": "‘पुनःनिर्माण कोष’ निर्माण अभियानलाई साथ दिन मन्त्री घिसिङको आह्वान",
      "timestamp": 1758758400000,
      "source": "gp",
      "content": "भौतिक पूर्वाधार तथा यातायातमन्त्री मन्त्री कुलमान घिसिङले जेनजी आन्दोलनका क्रममा क्षति भएका भौतिक संरचनाका पुनःनिर्माणको अभियानमा सबैलाई साथ दिन आह्वान गर्नुभएको छ ।",
      "longContent": "काठमाडौँ, असोज ९ गते। भौतिक पूर्वाधार तथा यातायातमन्त्री मन्त्री कुलमान घिसिङले जेनजी आन्दोलनका क्रममा क्षति भएका भौतिक संरचनाका पुनःनिर्माणको अभियानमा सबैलाई साथ दिन आह्वान गर्नुभएको छ ।बिहीबार मन्त्रालयमा आयोजित पत्रकार सम्मेलनमा उहाँले जेनजी आन्दोलनका क्रममा प्रभावित भौतिक संरचनाको पुनःनिर्माण, राहत, पुनःस्थापना तथा आर्थिक पुनरुत्थानका लागि ‘भौतिक पूर्वाधार पुनःनिर्माण कोष’ स्थापना गरिएकोे जानकारी गराउनुभयो।मन्त्री घिसिङले कोषमा सरकार, प्रदेश सरकार एवम् स्थानीय तह, निजी क्षेत्र, स्वदेशी तथा विदेशी नागरिक, गैरआवासीय नेपाली समुदाय, मित्रराष्ट्रहरु, विकास साझेदार तथा अन्तरराष्ट्रिय सङ्घ संस्थाबाट अमूल्य योगदान गरी राष्ट्र पुनःनिर्माणको अभियानमा सहभागी हुन अनुरोध गर्नुभएको हो ।उहाँले भन्नुभयो,“भदौ २३ र २४ गते भएको जेनजी आन्दोलनका क्रममा भौतिक संरचनामा आगजनी र तोडफोड भई ठूलो धनजन क्षति भएको भन्दै भौतिक संरचनाको पुनःनिर्माण, आर्थिक पुनरुत्थान र राहत लगायतका कार्यका लागि कोष स्थापना गरेका छौँ ।”सरकारले यसका लागि भौतिक पूर्वाधार पुनःनिर्माण समिति गठन गरेको छ।समितिले विश्व समुदायसमक्ष ‘कल फोर ग्लोबल सपोर्टः अर्जेन्ट अपिल फोर द रिस्टोरेशन एन्ड रिकन्सट्रक्सन अफ नेपालस् पब्लिक एसेट्स’ अनुरोधसहित सहयोगका लागि आह्वान गरेको छ ।मन्त्री घिसिङले राष्ट्र पुनःनिर्माणको अभियानमा साथ दिन आह्वान गर्दे कोषमा सङ्कलित रकम पारदर्शी रूपमा खर्च गरिने प्रतिबद्धतासमेत व्यक्त गर्नुभयो।कोषमा योगदान रकम जम्मा गर्ने बैंक खाताको विवरणमा राष्ट्रिय वाणिज्य बैँकको खाता नं  १९६०१००१०२०७०००४ रहेको छ भने स्वीफ्ट कोड ‘आरबिबिएएनकेए’ रहेको छ।",
      "link": "https://gorkhapatraonline.com/news/173285",
      "image": "https://gorkhapatraonline.com/storage/media/305643/conversions/kulman1-original-thumb.jpg"
    },
    {
      "slug": "173283",
      "title": "तेह्र खाद्यान्न पसल कारवाहीमा",
      "timestamp": 1758758400000,
      "source": "gp",
      "content": "भीरकोट नगरपालिकाले चाडपर्व लक्षित बजार अनुगमन गरेको छ । अनुगमनका क्रममा कैफियत देखिएपछि १३ वटा खाद्यान्न पसल कारबाहीमा परेका छन् ।",
      "longContent": "अर्जुन काफ्ले स्याङ्जा, असोज ९ गते । भीरकोट नगरपालिकाले चाडपर्व लक्षित बजार अनुगमन गरेको छ । अनुगमनका क्रममा कैफियत देखिएपछि १३ वटा खाद्यान्न पसल कारबाहीमा परेका छन् । दशैं–तिहारलाई लक्षित गरी खाद्यान्न पसल, मासु पसल, होटल तथा रेष्टुरेन्ट, फलफूल तथा तरकारी पसल अनुगमन गरिएको नगर उपप्रमुख भगवती रेग्मी अर्यालले जानकारी दिनुभयो । वडा –१ र २ को ठाडोलाइन र सिद्धार्थ राजमार्ग आसपासका बिहीबार ३४ वटा पसल अनुगमन गर्दा १३ वटा खाद्यान्न पसल कारवाहीमा परेको नगर प्रशासन प्रमुख सीताराम खनालले बताउनुभयो ।  पाँचवटा मासु पसल, २० वटा किराना पसल, तीन वटा होटल तथा रेष्टुरेन्ट, चार वटा तरकारी तथा फलफूल पसल र दुईवटा भेटेरिनरी पसल अनुगमन गरिएको छ । अनुगमन गरिएका धेरै पसललाई सचेत बनाइएको र १३ पसलबाट म्याद गुज्रेका खाद्यान्न, साबुन, मसला, चाउचाउ, बिस्कुटलगायतका सामग्रीहरू जफत गरिएको खनालले बताउनुभयो । अनुगमनका क्रममा व्यवसाय दर्ता नगरी सञ्चालन गरिएको, पसलको परिचय खुल्ने बोर्ड नराखेको, मूल्यसूची अद्यावधिक नगरिएको, नवीकरण नभएको, इजाजतपत्र नलिई सुर्तीजन्य पदार्थ बिक्री गरेको, सरसफाइ नभएको पाइएकाले सचेत गराइएको र व्यवसायीहरूलाई व्यावसायिक अनुशासन पालना गर्न र उपभोक्ता हितमा काम गर्न सचेत बनाइएको छ । चाडपर्वको समयमा मात्र बजार अनुगमन गर्ने परिपाटीले गर्दा खाद्यान्न र फलफूल  पसलमा बढी समस्या देखिएको छ । नियमित बजार अनुगमन गर्ने र व्यवसायी र उपभोक्ता दुबैलाई सचेतना शिक्षा दिन सकेमा बजार व्यवस्थित हुने स्थानीय उपाभोक्ताहरूको भनाइ छ ।",
      "link": "https://gorkhapatraonline.com/news/173283",
      "image": "https://gorkhapatraonline.com/storage/media/305641/conversions/virkot-anugaman--original-thumb.jpg"
    },
    {
      "slug": "173281",
      "title": "राष्ट्रपति पौडेलसमक्ष दलित आयोगको प्रतिवेदन पेश",
      "timestamp": 1758758400000,
      "source": "gp",
      "content": "राष्ट्रपति कार्यालयका प्रवक्ता प्रदीपकुमार कोइरालाका अनुसार आयोगका अध्यक्ष देवराज विश्वकर्माले राष्ट्रपति कार्यालयमा आयोजित कार्यक्रममा बिहीबार राष्ट्रपतिसमक्ष  प्रतिवेदन पेश गर्नुभएको हो।",
      "longContent": "काठमाडौँ, असोज ९ गते । राष्ट्रपति रामचन्द्र पौडेलसमक्ष बिहीबार दलित आयोगको प्रतिवेदन पेश भएको छ। राष्ट्रपति कार्यालयका प्रवक्ता प्रदीपकुमार कोइरालाका अनुसार आयोगका अध्यक्ष देवराज विश्वकर्माले राष्ट्रपति कार्यालयमा आयोजित कार्यक्रममा बिहीबार राष्ट्रपतिसमक्ष  प्रतिवेदन पेश गर्नुभएको हो। प्रवक्ता कोइरालाका अनुसार संविधानको धारा २९४ बमोजिम दलित आयोगका अध्यक्ष विश्वकर्माले आर्थिक वर्ष २०८१/०८१ को वार्षिक प्रतिवेदन पेश गर्नुभएको हो।",
      "link": "https://gorkhapatraonline.com/news/173281",
      "image": "https://gorkhapatraonline.com/storage/media/305638/conversions/ANI_4360-original-thumb.jpg"
    },
    {
      "slug": "173274",
      "title": "कुटीमै साधुको हत्या भएको आशङ्का",
      "timestamp": 1758758400000,
      "source": "gp",
      "content": "कैलालीको गोदावरी नगरपालिका –४ चुनेपानीस्थित लक्ष्मीनारायण मन्दिर बगैँचाको कुुटीमा बस्दै आउनुभएका ७८ वर्षीय साधु रामनारायण डङ्गौराको कुटीमै हत्या भएको बताइएको छ ।",
      "longContent": "अविनाश चौधरीधनगढी, असोज ९ गते । कैलालीको गोदावरी नगरपालिका –४ चुनेपानीस्थित लक्ष्मीनारायण मन्दिर बगैचाको कुुटीमा बस्दै आउनुभएका ७८ वर्षीय साधु रामनारायण डङ्गौराको कुटीमै हत्या भएको बताइएको छ । इलाका प्रहरी कार्यालय मालाखेतीका अनुसार कञ्चनपुरको कृष्णपुर नगरपालिका घर भई कुटीमा बस्दै आउनुभएका साधु डङ्गौराको बुधबार राति हत्या भएको आशङ्का गरिएको हो । साधुको टाउकोमा ढुङ्गा प्रहार गरेर हत्या गरेको जनाइएको छ । साधुको हत्या भएको भन्दै लक्ष्मीनारायण मन्दिरले प्रहरीमा जाहेरी दिएको छ । हत्यामा संलग्न रहेको आशङ्कामा प्रहरीले एक व्यक्तिलाई नियन्त्रणमा लिएको छ ।",
      "link": "https://gorkhapatraonline.com/news/173274",
      "image": "https://gorkhapatraonline.com/storage/media/305634/conversions/death-2-original-thumb.jpg"
    },
    {
      "slug": "173273",
      "title": "चाडपर्व लक्षित सुरक्षा व्यवस्थामा कडाइ",
      "timestamp": 1758758400000,
      "source": "gp",
      "content": "दशैं सुरु भएसँगै लमजुङमा सुरक्षा व्यवस्थामा कडाइ गरिएको छ । दशैं–तिहारलगायत चाडपर्वका बेला हुनसक्ने सम्भावित घटनाहरु न्युनीकरण गर्न सुरक्षा व्यवस्थामा कडाइ गरिएको हो ।",
      "longContent": "नवीनराज कुइँकेललमजुङ, असोज ९ गते । दशैं सुरु भएसँगै लमजुङमा सुरक्षा व्यवस्थामा कडाइ गरिएको छ । दशैं–तिहारलगायत चाडपर्वका बेला हुनसक्ने सम्भावित घटनाहरु न्युनीकरण गर्न सुरक्षा व्यवस्थामा कडाइ गरिएको हो ।जिल्ला सुरक्षा समितिको बैठकले नेपाल प्रहरी र सशस्त्र प्रहरी वल बेसबाट तयार गरेको चाडपर्वलक्षित विशेष सुरक्षा योजनाका विषयमा बृहत छलफल गरी सोहीअनुसार कार्यान्वयन गर्ने निर्णय गरेको हो । चाड पर्वका नाममा अनावश्यक भिड गर्ने, होहल्ला गर्ने तथा मदिरा सेवनगरी समु्दायमा अनावश्यक खलल् ल्याउनेजस्ता गतिविधि नियन्त्रणका लागि सादा पोषाकमा सुरक्षाकर्मी खटाइएको समितिले जनाएको छ । हाल जिल्लाको शान्ति सुरक्षाको अवस्था सामान्य रहे पनि सम्भावित अपराध तथा घटनाहरु रोकथाम तथा नियन्त्रणका लागि विशेष योजना बनाएको र नागरिक पनि आँफै संयम् भएर चाड पर्व मनाउनुपर्ने लमजुङका प्रमुख जिल्ला अधिकारी माधवप्रसाद पोख्रेलले बताउनुभयो ।जिल्लाको शान्ति सुरक्षामा प्रतिकुल असर पर्नेगरी अवाञ्छित गतिविधि गरेको पाइएमा कानुन बमोजिम कारवाही गरिने प्रशासनले जनाएको छ । सोसँगै दशै तिहारको बेला जुवा, तास खेल्ने–खेलाउने लगायतका गैर कानुनी गतिविधि हुन नदिन सुरक्षा निगरानी बढाउने प्रशासनले जनाएको छ । चाडपर्वलाई लक्षित गरेर साविकभन्दा सुरक्षा व्यवस्था अलि कडा पारिएको सुरक्षा समितिले जनाएको छ । त्यसैगरी चाडपर्वका बेला मूल्यबृद्धि, कालोबजारी, मिसावटयुक्त खाद्य पदार्थ बेचविखनजस्ता गतिविधि नगर्न पनि प्रशासनले आग्रह गरेको छ । सहायक प्रमुख जिल्ला अधिकारी थमनसिंह गौतमले सार्वजनिक सूचनामार्फत त्यस्ता गतिविधि भएको पाइएमा सुरक्षा निकायलाई सूचना दिन आग्रह गर्नुभएको छ । जिल्ला प्रहरी कार्यालय लमजुङले दशैं–तिहारलगायत चाडपर्वका बेला हुनसक्ने घटनालाई मध्यनजर राख्दै जिल्लाका विभिन्न स्थानमा सुरक्षा निगरानी बढाएको जनाएको छ । जिल्लाका बजार क्षेत्र र ग्रामीण भेगमा पनि अवाञ्छित गतिविधि हुनसक्ने भन्दै प्रहरीले कडा निगरानी गरेको लमजुङका प्रहरी प्रमुख एवं प्रहरी नायव उपरीक्षक रेशम बोहराले बताउनुभयो ।चाडपर्व नजिकिएसँगै जिल्लास्थित ट्राफिक प्रहरीले पनि सवारी साधन चेकजाँचमा कडाइ गर्दैआएको छ । ट्राफिक प्रहरीले दिउँसो तथा रातिको समय सवारी चेकजाँचलाई निरन्तरता दिएको हो । विशेषगरी रातिको समयमा मदिरा सेवनगरी सवारीसाधन चलाउने र दुर्घटनाको जोखिम बढी भएकाले यसको रोकथाम तथा नियन्त्रणका लागि चेकजाँचमा कडाई गरेको ट्राफिक प्रहरीले जनाएको छ ।",
      "link": "https://gorkhapatraonline.com/news/173273",
      "image": "https://gorkhapatraonline.com/storage/media/305617/conversions/cdo-office-lamjung-(1)-original-thumb.jpg"
    },
    {
      "slug": "173256",
      "title": "प्रधानमन्त्री कार्कीले आज राष्ट्रका नाममा सम्बोधन गर्दै",
      "timestamp": 1758758400000,
      "source": "gp",
      "content": "प्रधानमन्त्री सुशीला कार्कीले  आज बिहीबार राष्ट्रका नाममा सम्बोधन गर्नुहुने भएको छ ।",
      "longContent": "काठमाडौँ, असोज ९ गते । प्रधानमन्त्री सुशीला कार्कीले  आज बिहीबार राष्ट्रका नाममा सम्बोधन गर्नुहुने भएको छ । प्रधानमन्त्री तथा मन्त्रिपरिषद्को कार्यालयका अनुसार बिहीबार दिउँसो ४ः०० बजे मन्त्रिपरिषद्को बैठक बस्ने र साँझ ६ः०० बजे प्रधानमन्त्री कार्कीले राष्ट्रका नाममा सम्बोधन गर्नुहुने कार्यतालिका तय भएको छ । ‘जेनजी’ आन्दोलनपछि गठित अन्तरिम सरकारको नेतृत्व गर्नुभएकी प्रधानमन्त्री कार्कीले पहिलो पटक राष्ट्रका नाममा सम्बोधन गर्न लाग्नुभएको हो । भदौ २३ र २४ गते भएको जेनजी आन्दोलनको जगमा अन्तरिम सरकार गठन भएको थियो ।  २०८२  भदौ २७ गते पूर्वप्रधानन्यायाधीश सुशीला कार्की प्रधानमन्त्री पदमा नियुक्त हुनुभएको थियो । प्रधानमन्त्री कार्की नेतृत्वको अन्तरिम सरकारले प्रतिनिधिसभा विघटन गरी आगामी फागुन २१ गते निर्वाचनको घोषणा गरेको छ । प्रधानमन्त्रीको सम्बोधनको समाचार स‌ङ्कलन तथा छाया‌ङ्कनका लागि प्रवेश गर्न सूचना तथा प्रसारण विभागबाट जारी गरिएको प्रेस पास अनिवार्य गरिएको छ ।उहाँको नेतृत्वमा तेस्रो पटक मन्त्रिमण्डल विस्तार भई मन्त्रिमण्डललाई वर्तमान सरकारको प्राथमिक कार्यभार छ महिना अर्थात् फागुन २१ गने निर्वाचन सम्पन्न गर्ने छ ।",
      "link": "https://gorkhapatraonline.com/news/173256",
      "image": "https://gorkhapatraonline.com/storage/media/305590/conversions/Pm-sushila-karki-original-thumb.jpg"
    },
    {
      "slug": "173255",
      "title": "दुईसय १३ कैदीबन्दीको स्वास्थ्य परीक्षण",
      "timestamp": 1758758400000,
      "source": "gp",
      "content": "कर्णाली प्रदेश प्रहरी अस्पताल वीरेन्द्रनगर सुर्खेत र नेपाल प्रहरी श्रीमती सङ्घ कर्णाली प्रदेशले कारागारका कैदीबन्दीको स्वास्थ्य परीक्षण गरेको छ ।",
      "longContent": "प्रेमराज सिम्खडाकालीकोट, असोज ९ गते । कर्णाली प्रदेश प्रहरी अस्पताल वीरेन्द्रनगर सुर्खेत र नेपाल प्रहरी श्रीमती सङ्घ कर्णाली प्रदेशले कारागारका कैदीबन्दीको स्वास्थ्य परीक्षण गरेको छ । अस्पताल र श्रीमती सङ्घका साथै प्रदेश प्रहरी कार्यालय सुर्खेतको संयुक्त लगानीमा कारागार कार्यालय सुर्खेतमा रहेका कैदीबन्दीलाई शिविरको आयोजनामा स्वास्थ्य परीक्षण गरिएको हो । कैदीबन्दीको स्वास्थ्य परीक्षण तथा उपचारमा कर्णाली प्रदेश प्रहरी अस्पतालका प्रमुख प्राध्यापक. प्रहरी नायब उपरीक्षण डा. श्यामकृष्ण लौडारी, प्राध्यापक प्रहरी निरीक्षक डा. विविक पन्थी साथै अन्य अस्पतालमा कार्यरत स्वास्थ्यकर्मी प्रहरी कर्मचारीबाट कारागार कार्यालय सुर्खेतमा रहेका कैदीबन्दीको स्वास्थ्य परीक्षण गरिएको प्रहरीले जनाएको छ । जिल्ला प्रहरी कार्यालय सुर्खेतका अनुसार स्वास्थ्य शिबिरमा १८५ जना पुरुषण र २७ जना महिना एकजना आश्रित बालक एकजना गरी २१३ जनाको निःशुल्क स्वास्थ्य चेकजाँच, औषधी वितरण तथा स्वास्थ्य परामर्श गरिएको छ ।  शिबिरमा कार्यालय प्रमुख प्रहरी नायब महानिरीक्षक माधवप्रसाद श्रेष्ठ, नेपाल प्रहरी श्रीमती सङ्घ कर्णाली प्रदेश अध्यक्ष सुमन श्रेष्ठ, जिल्ला प्रहरी कार्यालय  सुर्खेतका कार्यालय प्रमुख प्रहरी उपरीक्षक सुधिरराज शाही लगायतका सुरक्षा निकायका प्रमुखहरुको सहभागिता थियो । कैदीबन्दीको स्वास्थ्य परीक्षणले उनीहरुको स्वास्थ्य समस्या समाधान हुनुका साथै मनमा रहेको त्रास पनि कम हुने विश्वास गरिएको छ ।",
      "link": "https://gorkhapatraonline.com/news/173255",
      "image": "https://gorkhapatraonline.com/storage/media/305586/conversions/kalikote-original-thumb.jpg"
    },
    {
      "slug": "173245",
      "title": "दाउन्नेमा  आकस्मिक मर्मत सम्भार टोली",
      "timestamp": 1758758400000,
      "source": "gp",
      "content": "बुटवल — नारायणगढ सडकखण्डको सबैभन्दा चुनौतीपूर्ण मानिने नवलपरासीको दाउन्ने खण्डमा दसैँ अवधिभर यात्रुलाई सास्ती हुन नदिन विशेष तयारी गरिएको छ ।",
      "longContent": "पुरुषोत्तम सुवेदीपश्चिम नवलपरासी, असोज ९ गते । बुटवल — नारायणगढ सडकखण्डको सबैभन्दा चुनौतीपूर्ण मानिने नवलपरासीको दाउन्ने खण्डमा दसैँ अवधिभर यात्रुलाई सास्ती हुन नदिन विशेष तयारी गरिएको छ । सामान्य वर्षामा समेत सडक अवरुद्ध हुने समस्यालाई दृष्टिगत गर्दै आवश्यक उपकरणसहितको ‘आकस्मिक मर्मत सम्भार टोली’ लाई चौबिसै घण्टा परिचालन गरिएको हो ।नारायणगढ–बुटवल सडक विस्तार आयोजना पूर्वी खण्डका सूचना अधिकारी इन्जिनियर शिव खनालले दाउन्ने खण्डमा सडक चिप्लो भएर वा भासिएर यात्रुले भोग्नुपरेको सास्तीलाई ध्यान दिँदै यो टोली चौबिसै घण्टा तयारी अवस्थामा राखिएको जानकारी दिनुभयो ।अवरोध तत्काल हटाउनका लागि टोलीमा आवश्यक हेवी उपकरणहरू र प्राविधिक जनशक्ति को व्यवस्थापन गरिएको छ । हेवी उपकरणहरू तर्फ ३ वटा जेसीभी, एउटा लोडर, एउटा स्काभेटर र दुई वटा पानी ट्याङ्की रहेको छ । त्यस्तै, जनशक्ति तर्फ प्राविधिक सहितको आवश्यक जनशक्तिलाई दसैँको सट्टा अन्य बिदा पाउने सर्तमा व्यवस्थापन गरिएको हो ।प्राविधिक, उपकरण र जनशक्तिसहितको यो टोलीले सडक खण्डमा हुने अवरोध तत्काल हटाउने तथा नियमित मर्मत सम्भारको काम गर्नेछ । इन्जिनियर खनालका अनुसार, विश्वकर्मा मन्दिर र पैँसठ्ठीमोड लगायत अवरुद्ध हुने र भासिएको स्थानमा काम भइरहेको छ ।उहाँले थप भन्नुभयो, “अब एक/दुई दिन वर्षा हुँदा सडक अवरुद्ध नहुने र यदि अवरुद्ध भइहाले पनि निर्माण सामग्री, जनशक्ति र उपकरण चौबिसै घण्टा तयारी अवस्थामा राखिएको छ ।’’२०७५ साल चैतमा सुरु भएर ४४ महिनाभित्र सम्पन्न हुनुपर्ने यो सडक खण्डको निर्माणकार्यमा भने जारी छ । आयोजनाको तेस्रो पटक म्याद थप भइसकेको छ तर अहिलेसम्म निर्माणको प्रगति ७२ प्रतिशत मात्र छ ।पूर्वी खण्डको दाउन्नेमा १ किलोमिटरभन्दा बढी ढलान गरिएकोमा हाल ८ सय मिटरमा मात्र सवारी सञ्चालन भएको छ । बाँकी खण्डमा भने यात्रुले अझै पनि हिलो र धुलाम्मे सडक खण्डको प्रयोग गर्नुपरेको छ । दसैँको समयमा घर फर्कने तथा आवतजावत गर्ने यात्रुको चापलाई ध्यानमा राख्दै सडक अवरोधलाई तत्काल व्यवस्थापन गर्ने यो तयारीले यात्रुलाई केही राहत मिल्ने अपेक्षा गरिएको छ ।",
      "link": "https://gorkhapatraonline.com/news/173245",
      "image": "https://gorkhapatraonline.com/storage/media/305573/conversions/IMG_1183-original-thumb.jpg"
    },
    {
      "slug": "173176",
      "title": "सिंहदरबारलाई बिमाको होइन जालीको ‘कभर’",
      "timestamp": 1758758400000,
      "source": "gp",
      "content": "गत भदौ २३ र २४ गते को जेनजी आन्दोलनका क्रममा ध्वस्त बनेको सिंहदरबार बुधबार जाली लगाएर छोपिएको छ । सरकार आफैँले मुख्य प्रशासनिक केन्द्रको विद्रुप लुकाउन र बचेको हिस्सा संरक्षण गर्न पनि जाली लगाएर छोपेको हो ।",
      "longContent": "अब भने सरकारी भौतिक सम्पत्तिको बिमा अनिवार्य काठमाडौँ, असोज ९ गते । गत भदौ २३ र २४ गते को जेनजी आन्दोलनका क्रममा ध्वस्त बनेको सिंहदरबार बुधबार जाली लगाएर छोपिएको छ । सरकार आफैँले मुख्य प्रशासनिक केन्द्रको विद्रुप लुकाउन र बचेको हिस्सा संरक्षण गर्न पनि जाली लगाएर छोपेको हो ।झन्डै दुई दशकदेखि सरकारी भौतिक संरचना र सम्पत्तिको बिमा गरेर क्षतिको दायित्व बिमा कम्पनीमा सार्न सरोकारवालाबाट निरन्तर पहल हुँदा पनि बिमा नगरिँदा राज्यको अमूल्य सम्पत्ति खरानी नै भए । त्यस्तो बिमा गरेको भए अहिले सिंहदरबार जालीले नछोपी बिमा कम्पनीले क्षतिको मूल्याङ्कन गर्ने गरी अध्ययन अनुसन्धानका लागि खुला हुन्थ्यो । त्यसअघि २०७२ को विनाशकारी भूकम्पबाट भएको क्षतिको दायित्व पनि बिमा कम्पनीले बेहोर्ने थियो । बिमा नहुँदा सरकारको आफ्नै दायित्वमा भरखर पुनर्निर्माण सकिएको सिंहदरवार खरानी भएको अर्बौं रुपियाँको दायित्व पनि सरकारकै थाप्लामा परेको छ । त्यसको अधिकांशविपरीत निजी क्षेत्रको सम्पत्ति विनाशको क्षतिको भरण बिमा कम्पनीबाट हुँदै छ । हालसम्म निजी क्षेत्रमा ८० अर्बको क्षति भएकोमा झन्डै २३ अर्बको बिमा दाबी परेको छ । तथापि संयोग नै मान्नु पर्छ बुधबार नै सरकारले अबदेखि सरकारी संरचना र भौतिक सम्पत्तिको अनिवार्य बिमा गर्ने निर्णय सार्वजनिक भएको छ । असोज ५ को मन्त्रीपरिषद्को बैठकले यस्तो निर्णय गरेको हो ।अर्थमन्त्री रामेश्वर खनालले अघि सारेको सार्वजनिक खर्च कटौती योजनामा सरकारी संरचनाको बिमा गर्ने उल्लेख गरिएको हो । “सरकारी भौतिक संरचनाको बिमा गर्ने कार्य सुरुवात गर्ने,” सार्वजनिक खर्च कटौती योजनामा उल्लेख छ । सरकारले यसअघि ल्याएको राष्ट्रिय बिमा नीतिमा पनि सरकारी संरचनाको बिमा गर्ने विषय उल्लेख गरिएको थियो ।नेपालमा हालै भएको ‘जेनजी आन्दोलन’ का कारण सरकारी संरचनामा ठुलो क्षति भएको छ । आन्दोलनबाट सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, सर्वोच्च अदालत, विशेष अदालत, जिल्ला अदालतसहित, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालयलगायतका सरकारी संरचना बिमाको दायराभित्र नभएकै कारण बिमा दाबीबाट वञ्चित हुने भएका छन् । यसका साथै देशव्यापी रूपमा झन्डै पाँच हजार सवारीसाधन जलेर नष्ट भएका छन् । ती साधनको पनि तेस्रो पक्ष बिमा मात्र गरिएको छ जसले क्षतिको रक्षा गर्दैन ।क्षति भएका निजी क्षेत्र अन्तर्गतका पूर्वाधार बिमाबाट राहत पाइरहँदा जनताको सेवामा निःस्वार्थ लागिरहने सरकारी संरचना अरू असुरक्षित देखिएका छन् । यसले राज्य सञ्चालनको प्राथमिकता पुनर्विचार गर्नुपर्ने सन्देश पनि दिएको छ ।सरकारले आफ्नै संरचनाको बिमा नगर्दा जनमानसमा बिमा बारेमा बुझाउन अप्ठ्यारो भएको कम्पनी तथा सरोकारवालाले बताउँदै आएका थिए । सरकारले आफ्नामातहतका संरचनाको बिमा नगर्दा १० वर्षअगाडि महाभूकम्पले क्षति गराएका संरचनाको व्ययभार सरकार आफैँले बेहोर्नु परेको थियो । अहिले पनि सरकारी संरचना ध्वस्त हुँदा अर्बौं रुपियाँको दायित्व सरकारकै टाउकोमा आएको छ ।",
      "link": "https://gorkhapatraonline.com/news/173176",
      "image": "https://gorkhapatraonline.com/storage/media/305485/conversions/Singhadurbar-Chhopiyo-original-thumb.jpg"
    },
    {
      "slug": "173172",
      "title": "सहकारीलाई मल उठाउन समयसीमा",
      "timestamp": 1758758400000,
      "source": "gp",
      "content": "सरकारले रासायनिक मलको वितरण प्रणालीलाई छिटोछरितो पार्न समय निर्धारण गरेको छ ।   नवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।",
      "longContent": "दसदेखि एक्काइस दिनमा उठाइसक्नुपर्नेनवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।बजारमा माग अनुसार मलको आपूर्ति नहुँदा र गोदाममा भएको मल समयमा वितरण नहुँदा किसानले मल नपाउने समस्या छ । कृषि तथा पशुपन्छी विकासमन्त्री डा. मदन परियारले मलको वितरण प्रणालीलाई व्यवस्थित गर्न सहकारीलाई मल उठाउनका लागि समय निर्धारण गरिएको जानकारी दिनुभयो । यसअघि १२० दिनभित्र सहकारीले मल खरिद गरिसक्नुपर्ने व्यवस्था रहेकोमा मल वितरण व्यवस्थापन कार्यविधि संशोधन गरी समय छोट्याइएको छ । सो कार्यविधि हालै कार्यान्वयनमा आएको छ । कार्यविधि अनुसार उच्च पहाडका लागि २१, मध्य पहाडका लागि १५ र तराईका लागि १० दिन समय निर्धारण गरिएको छ । तोकिएको समयभित्र सहकारीले अनिवार्य रूपमा मल उठाइसक्नुपर्ने छ । बर्सेनि रासायनिक मलको आपूर्तिमा समस्या देखिएकाले कसरी समाधान गर्न सकिन्छ भनेर सरोकारवाला निकायलाई बोलाएर छलफल गरिएको मन्त्री परियारले जानकारी दिनुभयो । “माग अनुसार मल आयात नहुँदा बजारमा अभाव हुने गरेको देखियो,” मन्त्री परियारले भन्नुभयो “मलका लागि बजेट बढाउन प्रयास गरिरहेकाले यस विषयमा मन्त्रीपरिषद्मा छलफल गर्छु ।” सहकारीले निर्धारित समयमा मल उठाउन नआए पालिकाको सिफारिसका आधारमा अन्य सहकारीलाई वितरण गर्न सकिने व्यवस्था कार्यविधिले गरेको छ । यसअघि सहकारीले १२० दिनसम्म मल उठाउन पाइने व्यवस्थाले गर्दा भनेको समयमा किसानलाई मल वितरण गर्न नसक्ने र गोदाममा मल थन्किने हुँदा किसानले सधैँ मलको अभाव खेप्नु परेको थियो । मुलुकमा वार्षिक आठ लाख मेट्रिक टन आवश्यक पर्नेमा हाल चार लाखदेखि पाँच लाख मेट्रिक टनसम्म मल आयात भइरहेकाले पनि मलको आयात परिणाम बढाउन थप आवश्यक बजेटका लागि पहल गर्ने मन्त्री परियारले जानकारी दिनुभयो । यस्तै कुन पालिकामा कति मल छ भनेर जानकारी गराउन प्रदेश सरकारका सम्बन्धित मन्त्रालयलाई पत्राचार गरिएको मन्त्रालयले जनाएको छ । माग अनुसार मलको आपूर्ति नहुँदा र वितरण समयमा नहुँदा धान रोप्ने बेला किसानले मलको हाहाकार खेप्दै आएका छन् । यस्तै मन्त्री परियारले दुग्ध विकास संस्थान (डिडिसी) लाई किसानको दुधको भुक्तानी कहिलेसम्म गरिसक्ने भनेर कार्ययोजना पेस गर्न निर्देशन दिएको जानकारी दिनुभयो । दुध किसानको ६७ करोड रुपियाँ अझै बाँकी रहेकाले जतिसक्दो छिटो भुक्तानी गर्नसमेत निर्देशन दिएको मन्त्री परियारले जानकारी दिनुभयो । मल, बिउ, उखुमा अनुदान, दुधको भुक्तानी, कृषि बिमाका विषयलाई प्राथमिकता दिइएको उहाँको भनाइ छ ।  मन्त्रालयका अनुसार चालु आव २०८२/८३ का लागि तीन लाख ३७ हजार पाँच सय मेट्रिक टन मलका लागि टेन्डर आह्वान गरिएको छ । चालु आवको एक लाख २७ हजार १५३ मेट्रिक टन मल आयात भइसकेको मन्त्रालयले जनाएको छ । यस्तै ६० हजार मेट्रिक टन युरिया र डिएपी आउने क्रममा रहेको र ३० हजार मेट्रिक टन युरिया कोलकाता आइपुगेको कृषि सामग्री कम्पनीले जनाएको छ । यस्तै ६० हजार मेट्रिक टन डिएपी जहाजमा लोड हुने क्रममा रहेको कम्पनीले जनाएको छ ।  कृषि सामग्री कम्पनी लिमिटेड र साल्ट टे«डिङ कर्पोरेसनसँग ७३ हजार ७०१ मेट्रिक टन मौज्दात रहेको छ । चालु आवमा छ लाख मेट्रिक मल खरिद गर्नका लागि २८ अर्ब ८२ करोड रुपियाँ बजेट विनियोजन गरिएको छ ।",
      "link": "https://gorkhapatraonline.com/news/173172",
      "image": "https://gorkhapatraonline.com/storage/media/305464/conversions/mantri-krishi-original-thumb.jpg"
    }
  ]
}