{
  "date": "2025-06-08T14:06:06.621Z",
  "news": [
    {
      "slug": "158406",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749340800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।  समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  जेठ २५  गते ।  कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।  समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ८०, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४८, गोलभेँडा सानो (टनेल) प्रतिकिलो रु ६५, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३९, गाजर (लोकल) प्रतिकिलो रु ५५, बन्दा (लोकल) प्रतिकिलो रु २०, काउली स्थानीय प्रतिकिलो रु ५३, मूला रातो प्रतिकिलो रु ३५, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ४०, भन्टा लाम्चो प्रतिकिलो रु २५, भन्टा डल्लो प्रतिकिलो रु ३०, तने बोडी प्रतिकिलो रु ५०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ७४, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३०, परबर (लोकल) प्रतिकिलो रु ५०, परबर (तराई) प्रतिकिलो रु ५५, चिचिण्डो प्रतिकिलो रु ३०, घिरौला प्रतिकिलो रु ४५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७०,  रायोसाग प्रतिकिलो रु ३०, पालुङ्गो साग प्रतिकिलो रु ४५, प्याज हरियो प्रतिकिलो रु ५०, च्याउ (कन्य) प्रतिकिलो रु २२०, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ८५, चुकुन्दर प्रतिकिलो रु ८०, रातो बन्दा प्रतिकिलो रु ८०, जिरीको साग प्रतिकिलो रु ८०, ग्याठकोभी प्रतिकिलो रु ६०, सेलरी प्रतिकिलो रु १२०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३८०, केरा (दर्जन) रु १५०, कागती प्रतिकिलो रु १९०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु १८, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४५, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ५०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु ९५, हरियो धनियाँ प्रतिकिलो रु ३५, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/158406",
      "image": "https://gorkhapatraonline.com/storage/media/279148/conversions/adrhs-original-thumb.jpg"
    },
    {
      "slug": "158402",
      "title": "आजका लागि विदेशी मुद्राको विनिमयदर",
      "timestamp": 1749340800000,
      "source": "gp",
      "content": "नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपैयाँ ७१ पैसा र बिक्रीदर १३७ रुपैयाँ ३१ पैसा निर्धारण गरिएको छ ।",
      "longContent": "काठमाडौँ,  जेठ २५ गते । नेपाल राष्ट्र बैंकले आइतबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपियाँ ७१ पैसा र बिक्रीदर १३७ रुपियाँ ३१ पैसा निर्धारण गरिएको छ ।युरोपियन युरो एकको खरिददर १५६ रुपियाँ १३ पैसा र बिक्रीदर १५६ रुपियाँ ८१ पैसा, युके पाउण्ड स्ट्रलिङ एकको खरिददर १८५ रुपियाँ १४ पैसा र बिक्रीदर १८५ रुपियाँ ९५ पैसा, स्वीस फ्रयाङ्क एकको खरिददर १६६ रुपियाँ ४२ पैसा र बिक्रीदर १६७ रुपियाँ १५ पैसा कायम गरिएको छ ।अष्ट्रेलियन डलर एकको खरिददर ८८ रुपियाँ ७८ पैसा र बिक्रीदर ८९ रुपियाँ १७ पैसा, क्यानेडियन डलर एकको खरिददर ९९ रुपियाँ ९० पैसा र बिक्रीदर १०० रुपियाँ ३४ पैसा, सिङ्गापुर डलर एकको खरिददर १०६ रुपियाँ ३१ पैसा र बिक्रीदर १०६ रुपियाँ ७७ पैसा तोकिएको छ । जापानी येन १० को खरिददर नौ रुपियाँ ४८ पैसा र बिक्रीदर नौ रुपियाँ ५२ पैसा, चिनियाँ युआन एकको खरिददर १९ रुपियाँ ०३ पैसा र बिक्रीदर १९ रुपियाँ १२ पैसा, साउदी अरेबियन रियाल एकको खरिददर ३६ रुपियाँ ४५ पैसा र बिक्रीदर ३६ रुपियाँ ६१ पैसा, कतारी रियाल एकको खरिददर ३७ रुपियाँ ५१ पैसा र बिक्रीदर ३७ रुपियाँ ६७ पैसा कायम भएको छ ।केन्द्रीय बैंकका अनुसार थाइ भाट एकको खरिददर चार रुपियाँ १९ पैसा र बिक्रीदर चार रुपियाँ २१ पैसा, युएई दिराम एकको खरिददर ३७ रुपियाँ २२ पैसा र बिक्रीदर ३७ रुपियाँ ३८ पैसा, मलेसियन रिङ्गेट एकको खरिददर ३२ रुपियाँ ३२ पैसा र बिक्रीदर ३२ रुपियाँ ४६ पैसा, साउथ कोरियन वन १०० को खरिददर १० रुपियाँ ०७ पैसा र बिक्रीदर १० रुपियाँ ११ पैसा, स्वीडिस क्रोनर एकको खरिददर १४ रुपियाँ २५ पैसा र बिक्रीदर १४ रुपियाँ ३१ पैसा र डेनिस क्रोनर एकको खरिददर २० रुपियाँ ९३ पैसा र बिक्रीदर २१ रुपियाँ ०२ पैसा तोकिएको छ । राष्ट्र बैंकले हङकङ डलर एकको खरिददर १७ रुपियाँ ४२ पैसा र बिक्रीदर १७ रुपियाँ ५० पैसा, कुवेती दिनार एकको खरिददर ४४६ रुपियाँ ०७ पैसा र बिक्रीदर ४४८ रुपियाँ ०३ पैसा, बहराइन दिनार एकको खरिददर ३६२ रुपियाँ ६४ पैसा र बिक्रीदर ३६४ रुपियाँ २३ पैसा, ओमनी रियाल एकको खरिददर ३५५ रुपियाँ ०९ पैसा र बिक्रीदर ३५६ रुपियाँ ६४ पैसा छ ।भारतीय रुपैयाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ ।",
      "link": "https://gorkhapatraonline.com/news/158402",
      "image": "https://gorkhapatraonline.com/storage/media/279143/conversions/money-exchange-original-thumb.jpg"
    },
    {
      "slug": "158389",
      "title": "अनुदानमा प्राङ्गारिक मल वितरण",
      "timestamp": 1749340800000,
      "source": "gp",
      "content": "जुम्लाका किसानलाई अनुदानमा जैविक प्राङ्गारिक मल वितरण सुरु भएको छ ।",
      "longContent": "सिँजा समाचारदाता सिँजा (जुम्ला), जेठ २५ गते । जुम्लाका किसानलाई अनुदानमा जैविक प्राङ्गारिक मल वितरण सुरु भएको छ । ५० प्रतिशत अनुदानमा मल वितरण सुरु भएका कृषि विकास कार्यालयका निमित्त कार्यालय प्रमुख रामभक्त अधिकारीले बताउनुभयो । रासायनिक विषादी मलको प्रयोगलाई रोक्न तथा रैथाने उत्पादनमा वृद्धि गर्न जैविक प्राङ्गारिक मल वितरण सुरु भएको छ । जुम्लामा ३९६ बोरा ५० केजीको जैविक मल आएकोमा हालसम्म २३५ बोरा बिक्री भइसकेको छ । माग अत्यधिक भएकाले पु¥याउन सकिने अवस्था नरहेको उहाँको भनाइ छ । मल लिनका लागि किसानले नागरिकताको फोटोकपी र निवेदन दिएका छन् । फार्मको नाममा दर्ता प्रमाणपत्र र निवेदन प्राप्त भएको छ । समूह, सहकारी र फार्मले निर्णय र निवेदन दिएको तर उनीहरूको माग अनुसारको मल दिन सकिने अवस्था नरहेको अधिकारीले जानकारी गराउनुभयो । प्रतिकिसानलाई ५० किलोदेखि पाँच क्विन्टलसम्म मल दिने योजना रहे पनि पुराउन मुस्किल परेको छ । प्रतिबोरा दुई हजार पाँच सय रुपियाँ मूल्य परे पनि किसानलाई एक हजार २५० रुपियाँमै वितरण गरिएको अधिकारीले बताउनुभयो । बाँकी ५० प्रतिशत रकम कार्यालयले बेहोर्ने भएको छ । जैविक प्राङ्गारिक मल वितरण कार्यक्रमका लागि चालु आवमा छ लाख ८० हजार रुपियाँ विनियोजन भएको छ । अर्गानिक जिल्ला घोषणा भइसकेकाले जिल्लामा विषादी प्रयोग हुनु दुःखद पक्ष भएको उहाँले अवगत गराउनुभयो । उत्पादनलाई पूर्ण रूपमा अर्गानिक र स्वादिष्ट बनाउन मलजल बिउबिजनदेखि नै ध्यान दिनुपर्ने उहाँको सुझाव छ । जुम्लालाई २०६४ सालमा १४ औँ जिल्ला परिषद्बाट अर्गानिक जिल्ला घोषणा गरिएको छ । त्यसयता जुम्लामा कुनै पनि बहानामा वा लुकीछिपी रासायनिक विषादी ब्युटाक्लोर प्रयोग गर्न प्रतिबन्ध छ । अन्नबालीमा हुने विषादीको प्रयोगलाई रोक्न तथा अर्गानिक जिल्लाको पहिचान कायम राख्न किसानलाई अनुदानमा जैविक प्राङ्गारिक मल वितरण गर्न थालिएको कृषि विकास कार्यालय जुम्लाले जनाएको छ ।",
      "link": "https://gorkhapatraonline.com/news/158389",
      "image": "https://gorkhapatraonline.com/storage/media/279124/conversions/KIshi-office-jumla-original-thumb.jpg"
    },
    {
      "slug": "158388",
      "title": "जाजरकोटमा रोपियो झापाको चिया",
      "timestamp": 1749340800000,
      "source": "gp",
      "content": "जाजरकोटको शिवालय गाउँपालिकाले चिया खेती विस्तार गरेको छ । शिवालय गाउँपालिका अन्तर्गत कृषि विकास शाखाले माटो परीक्षण गरी वडा नं २, ४ र ५ का लेकाली भेगमा चिया खेतीको सम्भावना देखेपछि विस्तार गरेको हो ।",
      "longContent": "खलङ्गा समाचारदाता जाजरकोट, जेठ २५ गते । जाजरकोटको शिवालय गाउँपालिकाले चिया खेती विस्तार गरेको छ । शिवालय गाउँपालिका अन्तर्गत कृषि विकास शाखाले माटो परीक्षण गरी वडा नं २, ४ र ५ का लेकाली भेगमा चिया खेतीको सम्भावना देखेपछि विस्तार गरेको हो । यससँगै शिवालय गाउँपालिकाले कर्णाली प्रदेशका १० वटा जिल्लामध्ये चिया खेती सुरु गर्ने पहिलो स्थानीय तह भएको छ ।  गत वर्ष झापाबाट छ हजार बिरुवा खरिद गरी गाउँपालिकाले चिया खेती विस्तार गरेको थियो । गाउँपालिकाले चिया खेती गर्न थालेका किसानलाई मल, पानी, बगैँचा व्यवस्थापन, काँटछाँट गर्न यससम्बन्धी तालिमसमेत दिएको छ । गाउँपालिकाका कृषि विकास शाखाका प्राविधिक विश्वामित्र शर्माका अनुसार त्यस क्षेत्रका ३५ घरपरिवारले करिब २५ रोपनीभन्दा बढी सार्वजनिक जमिनमा सामूहिक चिया खेती गरेका छन् । चियाका बोट उम्रिएपछि सर्वसाधारण व्यक्तितगत रूपमा चिया खेती गर्न इच्छुक भएको उहाँले बताउनुभयो । शिवालय गाउँपालिका–२, लयकाँडाकी कस्तुरासिंह ठकुरीले चियाका बिरुवा ल्याएर लगाउँदा राम्रो हुन थालेपछि आकर्षण बढेको बताउनुभयो । शाखाले दिएको चिया खेती प्रवर्धनसम्बन्धी तालिमपछि धेरै सिक्ने अवसर मिलेको उहाँले बताउनुभयो । उहाँका अनुसार गाउँबस्तीका जनता मिलेर सार्वजनिक पाखोमा सामूहिक खेती गरेको र यस वर्ष निजी जमिनमा चिया लगाउन कृषि विकास शाखासँग बिरुवाको माग गरिएको छ ।",
      "link": "https://gorkhapatraonline.com/news/158388",
      "image": "https://gorkhapatraonline.com/storage/media/279123/conversions/tee-birwo-jajarkot-basudeb-original-thumb.jpg"
    },
    {
      "slug": "158387",
      "title": "बाँदरबाट जोगिन अदुवा खेती",
      "timestamp": 1749340800000,
      "source": "gp",
      "content": "बाँदर तथा अन्य जङ्गली जनावरले अन्य बालीको तुलनामा अदुवामा क्षति नगर्ने भएपछि हिलेका स्थानीय अदुवा खेतीतर्फ लागेका छन् ।",
      "longContent": "हिले समाचारदाता हिले, जेठ २५ गते । बाँदर तथा अन्य जङ्गली जनावरले अन्य बालीको तुलनामा अदुवामा क्षति नगर्ने भएपछि हिलेका स्थानीय अदुवा खेतीतर्फ लागेका छन् । अन्य बालीभन्दा कम क्षति गर्ने र मूल्यसमेत राम्रो हुने भएकाले अदुवा खेती लाई व्यावसायिक बनाउँदै लगेको स्थानीय किसान विमला घिमिरे बताउनुहुन्छ । सोही ठाउँका अर्का किसान मेघराज खतिवडाले समेत यस वर्ष अघिल्लो वर्षको तुलनामा दोब्बर क्षेत्रमा अदुवा खेती विस्तार गर्नुभएको छ । “अरू खेती गर्दा बाँदरले क्षति पु¥याउँछ तर अदुवामा बाँदरको असर देखिएन त्यसैले यो वर्ष अदुवा खेती बढाएर लगेको छु,” उहाँले भन्नुभयो  । यो क्षेत्र बसाइँसराइको चपेटामा परेको क्षेत्र पनि हो । बसाइँसराइ पछि बस्ती घट्दा पछिल्लो समय बाँदरको बिगबिगी बढ्दो छ । यसबाट जोगिन केही वर्षअघिदेखि अदुवा खेती गर्दै आउनुभएका कर्णबहादुर लिम्बूले पनि अदुवा खेती विस्तार गर्नुभएको छ । बाँदर र अन्य जङ्गली जनावरले अन्य बालीभन्दा कम क्षति गर्ने र मूल्यसमेत राम्रो हुने भएकाले अदुवा खेती लाई व्यावसायिक बनाउँदै लगेको लिम्बूको भनाइ छ । अन्नबाली जनावरबाट जोगाए पनि किराले पनि दुःख दिने र आम्दानीका हिसाबले अन्नबाली भन्दा धेरै फाइदा हुने भएकाले अदुवा खेती गरेको उनको भनाइ छ । अघिल्ला वर्षको भन्दा मूल्य कम भए पनि यस क्षेत्रका किसानले प्रतिपरिवार एक लाखदेखि पाँच लाखसम्मको अदुवा बिक्री गरेको स्थानीय किसान लेखनाथ ओझा बताउनुहुन्छ । गाउँमै कालोपत्रे सडक पुगेसँगै बिक्रीका लागि समस्या नभएको उहाँको भनाइ छ ।  अदुवा खेतीमा सम्भावना सँगै जटिलतासमेत भएको किसानको गुनासो छ उत्पादन भएको समयमा किसानले आफ्नो समानको समेत मूल्य तोक्न नपाउने र व्यापारीले मूल्य निर्धारण गर्ने जस्ता समस्या रहेको किसानको गुनासो छ ।",
      "link": "https://gorkhapatraonline.com/news/158387",
      "image": "https://gorkhapatraonline.com/storage/media/279122/conversions/aaduwa-p-(1)-original-thumb.jpg"
    },
    {
      "slug": "158386",
      "title": "पर्यटन प्रवर्धनमा दुई पालिकाको सहकार्य",
      "timestamp": 1749340800000,
      "source": "gp",
      "content": "बढ्दै गरेको गर्मीमा हरियाली दृश्य र शीतलताले जोकोहीलाई पनि लोभ्याउने ठाउँ हो, बङ्गलाचुली पार्क । दाङको बङ्गलाचुली गाउँपालिका–५ र प्युठानको माण्डवी गाउँपालिका–२ को सीमा क्षेत्रमा पर्ने बङ्गलाचुली पार्क पछिल्लो समय सबैको रोजाइमा पर्ने गरेको छ ।",
      "longContent": "घोराही समाचारदाताघोराही, जेठ २५ गते । बढ्दै गरेको गर्मीमा हरियाली दृश्य र शीतलताले जोकोहीलाई पनि लोभ्याउने ठाउँ हो, बङ्गलाचुली पार्क । दाङको बङ्गलाचुली गाउँपालिका–५ र प्युठानको माण्डवी गाउँपालिका–२ को सीमा क्षेत्रमा पर्ने बङ्गलाचुली पार्क पछिल्लो समय सबैको रोजाइमा पर्ने गरेको छ । घोराही बजारदेखि करिब ३५ किलोमिटर पूर्व उत्तरमा रहेको बङ्गलाचुली पार्क पर्यटकीय केन्द्रका रूपमा विकास भएको छ । पार्क क्षेत्रमा रहेको हरियाली प्राकृतिक सुन्दरतासँगै दृश्यावलोकनका लागि निर्माण गरिएको भ्यु टावर, पार्कलगायतका संरचनाले सबैको ध्यान तान्छ । करिब २० हेक्टर क्षेत्रमा फैलिएको उक्त पार्क निर्माणका लागि बङ्गलाचुली गाउँपालिका र माण्डवी गाउँपालिकाले सहकार्य गरेका छन् । बङ्गलाचुली गाउँपालिका–५, मुकुर्टी निवासी सीमा पुनले दुवै पालिकाले गरेको लगानी र संरक्षणका कारण कुनै समय गौ चरिचरणका रूपमा रहेको ठुली पहाड अहिले पर्यटकीय केन्द्र रूपमा विकास भएको बताउनुभयो । उहाँले बङ्गलाचुली गाउँपालिकामै अग्लो पहाडका रूपमा रहेको पहाडलाई संरक्षणसँगै आवश्यक पूर्वाधार निर्माण गरेर पर्यटकीय क्षेत्रका रूपमा विकास गरेकाले स्थानीयलाई घुमफिर गर्ने राम्रो ठाउँका रूपमा विकास भएको बताउनुभयो ।     ठुली पहाडलाई पर्यटकीय क्षेत्रका रूपमा विकास गर्नका लागि बङ्गलाचुली र माण्डवी गाउँपालिकासँगै प्रदेश र सङ्घीय सरकारबाट पाँच वर्षको अवधिमा पाँच करोड रुपियाँ लगानी गरिएको छ । बङ्गलाचुली गाउँपालिका उपाध्यक्ष भक्तबहादुर जिसीले पार्क क्षेत्रलाई संरक्षणका लागि पर्खाल निर्माणसँगै दृश्यावलोकनका लागि भ्यु टावर, पार्क र प्रवेशद्वार, पिकनिक घर, बस्ने ठाउँ र प्रतीक्षालय, कार्यक्रम गर्ने स्थलसँगै हिँड्ने ठाउँमा टाइल बिछ्याउने र रातको समयमा समेत बस्न मिल्ने गरी सोलार बत्ती जडान गर्ने काम गरिएको बताउनुभयो ।",
      "link": "https://gorkhapatraonline.com/news/158386",
      "image": "https://gorkhapatraonline.com/storage/media/279121/conversions/main_Park_7_nOHVqp5Wr1-original-thumb.jpg"
    },
    {
      "slug": "158385",
      "title": "आइपिओ जारी गर्दै होटेल गरिमा",
      "timestamp": 1749340800000,
      "source": "gp",
      "content": "होटेल गरिमा लिमिटेडले प्रारम्भिक सार्वजनिक निष्कासन (आइपिओ) जारी गर्ने भएको छ । यसका लागि कम्पनीले एनआइएमबी एस क्यापिटल लिमिटेडसँग सम्झौता गरेको छ ।",
      "longContent": "गोरखापत्र समाचारदाताकाठमाडौँ, जेठ २५ गते । होटेल गरिमा लिमिटेडले प्रारम्भिक सार्वजनिक निष्कासन (आइपिओ) जारी गर्ने भएको छ । यसका लागि कम्पनीले एनआइएमबी एस क्यापिटल लिमिटेडसँग सम्झौता गरेको छ ।सम्झौता अनुसार एनआइएमबी एस क्यापिटल लिमिटेडले आइपिओ सम्बन्धित विषयमा कर्पोरेट सल्लाहकारको भूमिकामा रही होटेललाई गरिमा आइपिओ प्रक्रियाको तयारी, नियामक निकायसँगको समन्वय तथा संस्थागत व्यवस्थापन परिपालनासम्बन्धी कम्पनीको कार्य सुदृढीकरणमा आवश्यक परामर्श र सहयोग प्रदान गर्ने उल्लेख छ ।",
      "link": "https://gorkhapatraonline.com/news/158385",
      "image": "https://gorkhapatraonline.com/storage/media/279120/conversions/ipo-original-thumb.jpg"
    },
    {
      "slug": "158384",
      "title": "‘नीतिगत स्थिरतासँगै सुधार स्वागतयोग्य’",
      "timestamp": 1749340800000,
      "source": "gp",
      "content": "नेपाल उद्योग वाणिज्य महासङ्घले आगामी आर्थिक वर्ष २०८२/८३ को बजेटले निजी क्षेत्रले उठाउँदै आएको नीतिगत स्थिरतालाई प्राथमिकता दिनु स्वागतयोग्य भनेको छ ।   बजेटउपर शनिबार लिखित रूपमा औपचारिक प्रतिक्रिया जनाउँदै महासङ्घले आर्थिक सुधारकेन्द्रित सुझाव स्वीकार गरेको पाइएकाले त्यसको कार्यान्वयनलाई पनि प्रभावकारी बनाउन महासङ्घले आग्रह गरेको छ ।",
      "longContent": "गोरखापत्र समाचारदाताकाठमाडौँ, जेठ २५ गते । नेपाल उद्योग वाणिज्य महासङ्घले आगामी आर्थिक वर्ष २०८२/८३ को बजेटले निजी क्षेत्रले उठाउँदै आएको नीतिगत स्थिरतालाई प्राथमिकता दिनु स्वागतयोग्य भनेको छ । बजेटउपर शनिबार लिखित रूपमा औपचारिक प्रतिक्रिया जनाउँदै महासङ्घले आर्थिक सुधारकेन्द्रित सुझाव स्वीकार गरेको पाइएकाले त्यसको कार्यान्वयनलाई पनि प्रभावकारी बनाउन महासङ्घले आग्रह गरेको छ । निजी क्षेत्रलाई अर्थतन्त्रको संवाहक मानेर आर्थिक सुधारलाई प्राथमिकता दिने प्रतिबद्धता जनाउनु सकारात्मक रहेको महासङ्घले जनाएको छ । बजेटले लिएको छ प्रतिशतको आर्थिक वृद्धिलाई महासङ्घले सम्भव मानेको छ तर यसका लागि सुशासनको प्रत्याभूतिसँगै निजी क्षेत्रलाई सम्मानित रूपमा निर्बाध काम गर्न सक्ने वातावरणको सुनिश्चित आवश्यक रहेको महासङ्घको भनाइ छ ।बजेट निर्माणपूर्व महासङ्घले दिएका विभिन्न सुझाव अनुसार बजेटले स्थायी र पूर्वानुमानयोग्य नीति अनुसार भूतप्रभावी कानुन नबन्ने र नीतिगत स्थिरता कायम गरिने विषयलाई समेटेको उल्लेख छ । “लगानीको वातावरण बनाउन र उद्योग व्यवसाय विस्तारका लागि आवश्यक सुझाव कार्यान्वयन हुनु आवश्यक छ,” महासङ्घद्वारा जारी प्रतिक्रियामा उल्लेख छ । सार्वजनिक–निजी साझेदारीसम्बन्धी कानुन सुधारका क्रममा सम्बद्ध नियमावली तथा कार्यविधि बनाई सुशासनको प्रतिबद्धता दिन आवश्यक हुने महासङ्घको धारणा छ । आयोजना कार्यान्वयनमा बजेटमा उल्लेखित व्यवस्थाप्रति महासङ्घ सकारात्मक देखिएको छ । आयोजनाको वातावरणीय अध्ययन र स्वीकृतिको प्रक्रिया छोट्याउने तथा सरलीकरण गर्ने, प्रत्यक्ष वैदेशिक लगानीका लागि नेपाललाई उत्कृष्ट गन्तव्य बनाउने घोषणा स्वागतयोग्य भएको महासङ्घले जनाएको छ । पर्यटकीय गन्तव्यको विकासमा निजी क्षेत्रको लगानी आकर्षित गर्ने र सूचना प्रविधि एवं होटेल, रिसोर्टलाई विशेष उद्योग सरह मान्यता दिने व्यवस्थाले लगानीकर्तालाई उत्साहित बनाउने महासङ्घको ठहर छ ।विशेष आर्थिक क्षेत्र एवं औद्योगिक क्षेत्रको भाडादर घटाउने र औद्योगिक क्षेत्रका उद्योगको उत्पादन ३० प्रतिशतभन्दा बढी निर्यात गरेमा विशेष आर्थिक क्षेत्रका उद्योग सरहको सुविधा दिने व्यवस्थाले उत्पादनमूलक क्षेत्रमा सकारात्मक प्रभाव पार्ने अपेक्षा महासङ्घको छ । चौथो चरणको औद्योगिक अवधारणा अङ्गीकार गर्ने नीतिले प्रविधि प्रयोग बढाउने अपेक्षा महासङ्घले गरेको छ ।विदेशी लगानी सहजीकरणका लागि लगानी बोर्डलाई अधिकारसम्पन्न बनाइए पनि एकीकृत कानुन, एकल विन्दु सेवा र प्रभावकारी संयन्त्रको अभावले लगानी आकर्षित नभइरहेको विश्लेषण महासङ्घको छ । महासङ्घले लगानी बोर्ड, उद्योग विभागलगायतका सम्बद्ध निकाय गाभेर एकीकृत सेवा र कानुनी प्रबन्ध गर्नु आवश्यक रहेको औँल्याएको छ ।महासङ्घले जेनजी पुस्तालाई उद्यमशील बनाउन ल्याइएका विभिन्न व्यवस्थाले युवापुस्तालाई व्यवसायतर्फ आकर्षित गर्ने अपेक्षा गरेको छ । हवाई टिकटमा १३ प्रतिशत मूल्य अभिवृद्धि कर यथावत् राखेकाले नेपाल महँगो पर्यटकीय गन्तव्य बन्ने जोखिम कायमै रहेको महासङ्घको धारणा छ । पोखरा र गौतम बुद्ध अन्तर्राष्ट्रिय विमानस्थल सञ्चालनमा गरिएको नयाँ व्यवस्था तथा निजगढ विमानस्थल निर्माण कार्य अगाडि बढाउने कार्य र दुई वर्षभित्र निजगढ काठमाडौँ दु्रतमार्गको निर्माण सम्पन्न गर्ने योजनालाई महासङ्घले सराहना गरेको छ । ऊर्जा क्षेत्रको विकासका लागि थप केही वर्ष सहुलियत आवश्यक रहेको भन्दै महासङ्घले टेक एन्ड पे व्यवस्थाका कारण लगानीकर्ता निरुत्साहित भइरहेको जनाएको छ । नेपालीलाई विदेशमा लगानी गर्न दिन खोजिएको व्यवस्थाबारे थप प्रस्ट पारिनुपर्ने महासङ्घको भनाइ छ ।उधारो उठाउनेसम्बन्धी कानुन तर्जुमा, एक्जिम कोडका लागि बैङ्क ग्यारेन्टी खारेजी, भन्सारमा स्वचालित मूल्याङ्कन प्रणाली, गैरबङ्किङमा सहुलियतका व्यवस्था सकारात्मक भएको महासङ्घले उल्लेख गरेको छ । मागमा आएको सङ्कुचनलाई बढाउन बजेटले यथोचित सम्बोधन गर्न नसकेको महासङ्घको ठहर छ । त्यस्तै आन्तरिक उत्पादनमा लाग्दै आएको अन्तःशुल्क नहटाएकोमा महासङ्घले असन्तुष्टि जनाएको छ । व्यवसायीले भोगेका मौद्रिक नीति सम्बद्ध चालु पुँजी कर्जालगायतका नीतिगत व्यवस्थालाई केन्द्रीय बैङ्कले पनि सम्बोधन गर्ने महासङ्घले विश्वास व्यक्त गरेको छ ।",
      "link": "https://gorkhapatraonline.com/news/158384",
      "image": "https://gorkhapatraonline.com/storage/media/279119/conversions/fncci-original-thumb.jpg"
    },
    {
      "slug": "158383",
      "title": "उत्पादन बढ्दा पनि दुध अझै अपुग",
      "timestamp": 1749340800000,
      "source": "gp",
      "content": "मुलुक अन्डा र मासुमा पूर्ण रूपमा आत्मनिर्भर भए पनि दुधमा अझै आत्मनिर्भर हुन नसकेको तथ्याङ्कले देखाएको छ । अर्थ मन्त्रालयले सार्वजनिक गरेको आर्थिक सर्वेक्षण २०८१/८२ अनुसार मुलुकमा माग अनुसार उत्पादन हुँदा अन्डा र मासुमा आत्मनिर्भर भएको हो ।",
      "longContent": "गोरखापत्र समाचारदाताकाठमाडौँ, जेठ २५ गते । मुलुक अन्डा र मासुमा पूर्ण रूपमा आत्मनिर्भर भए पनि दुधमा अझै आत्मनिर्भर हुन नसकेको तथ्याङ्कले देखाएको छ । अर्थ मन्त्रालयले सार्वजनिक गरेको आर्थिक सर्वेक्षण २०८१/८२ अनुसार मुलुकमा माग अनुसार उत्पादन हुँदा अन्डा र मासुमा आत्मनिर्भर भएको हो । संयुक्त राष्ट्र सङ्घको कृषि तथा खाद्य सङ्गठनका अनुसार एक वयस्क व्यक्तिका लागि वार्षिक न्यूनतम ९१ लिटर दुध, १४ किलोग्राम मासु र ४८ वटा अन्डा आवश्यक पर्छ । हालसम्मको उपलब्धता हेर्दा प्रतिव्यक्ति प्रतिवर्ष अन्डा ५५, मासु १५ किलोग्राम अर्थात् आवश्यकताभन्दा बढी रहेको र दुधको उपलब्धता भने ८९.६ लिटर रहेको छ । अन्डा र मासु आवश्यकभन्दा बढी उत्पादन भए पनि दुधमा भने आत्मनिर्भर नजिक पुगे पनि अझै आवश्यकताभन्दा कम रहेको तथ्याङ्कले देखाएको छ । आव २०८०/८१ मा लेयर्सको कुखुराको सङ्ख्या वृद्धि हुँदा अन्डा उत्पादन २.४ प्रतिशतले वृद्धि भएको थियो । यसबाट प्रतिवर्ष प्रतिव्यक्ति अन्डाको उपलब्धता ५५ वटा पुगेको छ । आव २०७९/८० मा एक करोड ६० लाख वटा अन्डा उत्पादन भएकोमा गत आव उत्पादन बढेर एक करोड ६५ लाख वटा उत्पादन पुगेको तथ्याङ्कले देखाएको छ । यस्तै आव २०८०/८१ मा राँगा, भैँसी, भेडा, सुंगुर/बङ्गुर तथा खसीबोकाको मासु उत्पादनमा वृद्धि भएकाले मासु उत्पादन ४.१ प्रतिशतले वृद्धि भई चार लाख ४८ हजार मेट्रिक टन उत्पादन पुगको छ । उत्पादन बढेका कारण पनि प्रतिव्यक्ति प्रतिवर्ष मासुको उपलब्धता १५ केजी पुगेको तथ्याङ्कले देखाएको छ । यस्तै विगत तीन दशकदेखि सञ्चालित कृत्रिम गर्भाधान सेवा, नस्ल सुधार कार्यक्रम, सन्तुलित आहारको उपलब्धता, पशुरोग नियन्त्रण र पशुपालनका असर अभ्यासको प्रवर्धनले उन्नत नस्लका गाईभैँसीको सङ्ख्या तथा उत्पादकत्वमा वृद्धि भएको छ । आव २०८०/८१ मा कुल दुध उत्पादन करिब २.७ प्रतिशतले वृद्धि भई दुधको उपलब्धता ८९.६ लिटर प्रतिवर्ष प्रतिव्यक्ति पुगेको छ ।चालु आव २०८१/८२ को फागुनसम्म दुध उत्पादन १७ लाख ८९ हजार मेट्रिक टन पुगको छ । आव २०८०/८१ मा दुध उत्पादन २६ लाख ८४ हजार मेट्रिक टन रहेको थियो । यसमध्ये गाईको दुधको हिस्सा ४७.८ प्रतिशत र भैँसीबाट उत्पादन भएको दुधको हिस्सा ५२.२ प्रतिशत रहेको छ । डेरी उद्योग सङ्घका अनुसार दैनिक ३१ करोड रुपियाँ बराबरको ७२ लाख लिटर दुध उत्पादन हुने गरेको छ ।",
      "link": "https://gorkhapatraonline.com/news/158383",
      "image": "https://gorkhapatraonline.com/storage/media/279117/conversions/dudh-1-original-thumb.jpg"
    },
    {
      "slug": "158372",
      "title": "अमेरिकासँगको करसम्बन्धी वार्तामा ‘प्रगति’, सम्झौता हुन बाँकी : जापान",
      "timestamp": 1749254400000,
      "source": "gp",
      "content": "अमेरिकी राष्ट्रपति डोनाल्ड ट्रम्पद्वारा घोषित करलाई सहज बनाउने उद्देश्यले भएको वार्तामा ‘प्रगति’ भइरहेको जापानले शनिबार बताएको छ ।",
      "longContent": "टोकियो,  जेठ २४ गते । अमेरिकी राष्ट्रपति डोनाल्ड ट्रम्पद्वारा घोषित करलाई सहज बनाउने उद्देश्यले भएको वार्तामा ‘प्रगति’ भइरहेको जापानले शनिबार बताएको छ । दुई पक्षबीच ‘सहमतिको बिन्दु’ फेला भने नपरेको जापानी अधिकारीले बताएका छन् । अमेरिकाको एक प्रमुख सहयोगी र सबैभन्दा ठूलो लगानीकर्ता जापानमाथि पनि अधिकांश देशहरूमा लगाइएको कर समान १० प्रतिशतको आधारभूत शुल्क लगाउने ट्रम्प प्रशासनले घोषणा गरेको छ । यसबाहेक कार, इस्पात र आल्मुनियममा कडा कर दरको घोषणा गरिएको छ । ट्रम्पले अप्रिलको सुरुमा जापानमाथि थप २४ प्रतिशत ‘पारस्परिक’ कर लगाउने घोषणा गर्नुभएको थियो तर पछि जुलाईको सुरुसम्मका लागि अन्य देशहरूलाई जस्तै पनि वार्ताका लागि समय दिनुभएको छ । जापानले ट्रम्पले घोषणा गरेका सबै कर हटाउन चाहेको छ । अमेरिकाका लागि टोकियोका व्यापार प्रतिनिधि रयोसी अकाजावाले वासिङ्टनमा जापानी पत्रकारहरुसँग भन्नुभयो, “पाँचौं चरणको वार्ताका क्रममा हामीले सम्झौताको दिशामा थप प्रगति गरेका छौँ ।”उहाँले भन्नुभएको छ, वार्तामा प्रगति भएको छ तर अहिलेसम्म सहमतिको बिन्दु पत्ता लगाउन सकिएको छैन ।” अकाजावाका अनुसार टोकियोले जतिसक्दो चाँडो सम्झौता गर्ने आशा गरेको छ, तर जुन १५ मा सुरु हुने जी–७ राष्ट्रहरूको शिखर सम्मेलनमा वार्ता जारी रहन सक्छ ।जापानका प्रधानमन्त्री शिगेरु इशिबा र ट्रम्पले क्यानडामा हुने जी–७ शिखर सम्मेलनको समयमा द्विपक्षीय वार्ता गर्ने योजना बनाएको बताइएको छ । वासिङ्टनको कारमा २५ प्रतिशत कर लगाउने निर्णय टोकियोका लागि पीडादायी छ । सबै जापानी रोजगारीको लगभग आठ प्रतिशत यस क्षेत्रसँग सम्बन्धित छ ।विश्वको चौथो ठूलो अर्थतन्त्र जापानको अर्थतन्त्र सन् २०२५ को पहिलो त्रैमासिकमा ०।२ प्रतिशतले खुम्चिएको छ, जसले जुलाईमा हुने माथिल्लो सदनको चुनावअघि लोकप्रियता घटिरहेको देखिएका इशिबामाथि दबाब थपेको छ । रासस",
      "link": "https://gorkhapatraonline.com/news/158372",
      "image": "https://gorkhapatraonline.com/storage/media/279103/conversions/qqq-original-thumb.jpg"
    },
    {
      "slug": "158368",
      "title": "बजेटले अर्थतन्त्रका विद्यमान समस्या समाधान गर्न  कठिन हुने",
      "timestamp": 1749254400000,
      "source": "gp",
      "content": "आगामी आर्थिक वर्षको बजेटले मुलुकको अर्थतन्त्रका विद्यमान समस्या समाधान गर्न कठिन हुने धारणा अर्थतन्त्रका जानकारहरूले व्यक्त गरेका छन् ।",
      "longContent": "काठमाडौँ, जेठ २४ गते । आगामी आर्थिक वर्षको बजेटले मुलुकको अर्थतन्त्रका विद्यमान समस्या समाधान गर्न कठिन हुने धारणा अर्थतन्त्रका जानकारहरूले व्यक्त गरेका छन् । नेपाल बुद्धिजीवि सङ्गठन काठमाडौँ जिल्ला समितिले आज यहाँ आयोजना गरेको ‘बजेट २०८२र८३ समीक्षा र कार्यान्वयन’ विषयक अन्तरक्रियामा वक्ताहरुले असहज अवस्थामा प्रस्तुत  बजेटले अर्थतन्त्रका विद्यमान समस्या समाधान गर्न कठिन हुने टिप्पणी गरेका हुन् । राष्ट्रिय योजना आयोगका पूर्वसदस्य डा. रमेश पौडेलले दुई ठूला दल मिलेर बनेको दुई तिहाइको सरकारले ल्याएको बजेटबाट अर्थतन्त्र सुधारको ठूलो गुञ्जायस नदेखिएको बताउनुभयो ।“प्राविधिक रुपबाट हेर्दा आगामी आवको बजेट धेरै विवादित देखिँदैन, तर यो सरकारले बजेटमार्फत नीतिगत फड्को ९पोलिसी डिपार्चर० गर्ने मौका गुमाएको छ”, उहाँले भन्नुभयो, “अहिले सरकार र बजेटप्रति मान्छेको विश्वास घटेको बेला त्यो विश्वास बढाउने गरी बजेट आउन पर्ने थियो । गर्न सकिने काम मात्र बजेटमा राख्ने हो भने नागरिकको विश्वास आफै बढ्थ्यो ।”राजस्वतर्फ पनि सरकारले प्रगतिशील कर नीति अबलम्बन गर्न नसकेको डा पौडेलको भनाइ छ । आगामी आर्थिक वर्षको बजेटमार्फत गैरकरको हिस्सा बढाउन सक्नुपर्नेमा त्यसो हुन नसकेको, आयकर लाग्ने आम्दानीको रकम नबढेको, पुँजीगत लाभकरको दर बढ्न नसकेको जस्ता विषय उहाँले उठाउनुभयो । सरकारले लिएको कर नीतिले धनाढ्य वर्गलाई फाइदा पुग्ने तर मध्यम वर्गीय सहरिया वर्गलाई बढी कर तिर्नुपर्ने स्थिती रहने डा पौडेलको भनाइ छ । अहिले अनौपचारिक अर्थतन्त्रको हिस्सा निकै ठूलो रहेकामा त्यसलाई औपचारिक प्रणालीमा ल्याउन तथा राजस्व चुहावट नियन्त्रण गर्नका लागि सरकारले कुनै स्पष्ट योजना ल्याउन नसकेको आरोप पनि पौडेलको छ ।अर्थविद् प्राडा सूर्य थापाले रोजगारी सिर्जना र गरिबी निवारण गर्ने भनेर बजेटका प्राथमिकतामा राखिएको भएपनि त्यसलाई समर्थन गर्नेगरी योजना आउन नसकेको बताउनुभयो । यद्यपि आगामी आर्थिक वर्षको बजेटको आकार, आर्थिक वृद्धिदर र मुद्रास्फीतिको लक्ष्य धेरै महत्वाकाङ्क्षी नभई वास्तविकतामा आधारित जस्तो देखिएको उहाँको भनाइ छ ।“सरकारले राम्रोसँग काम गर्न सक्ने हो भने रू १९ खर्ब ६४ अर्बको बजेट कार्यान्वयन गर्न सकिन्छ र ६ प्रतिशतको आर्थिक वृद्धिदर तथा साढे पाँच प्रतिशतको वाञ्छित सीमाभित्रको मुद्रास्फीति कायम गर्न सकिन्छ”, उहाँले भन्नुभयो । बजेटमा जलविद्युत् आयोजनामा ‘टेक एन्ड पे’ ल्याइनु राम्रो नभएको थापाको भनाइ छ ।योजना आयोगका पूर्वसदस्य डा चन्द्रकान्त पौडेलले यथास्थितिवादी बजेट आएको र विद्यमान समस्या समाधानका लागि कुनै स्पष्ट कार्ययोजना आउन नसकेको बताउनुभयो । “सरकारले ल्याएको आगामी आर्थिक वर्षको बजेट ठूलो पनि छैन र वास्तविक पनि छैन । तोकिएको राजस्व लक्ष्य उठाउन सक्ने गरी कुनै आधार बजेटमा देखिँदैन र पुँजीगत खर्च बढाउने कुनै स्पष्ट कार्ययोजना पनि आएका छैनन”, उहाँले भन्नुभयो ।दोस्रो चरणको आर्थिक सुधार तत्काल थालिनुपर्ने आवश्यकता पनि उहाँले औंल्याउनुभयो । अर्थतन्त्रमा देखिएका समस्या समाधानका लागि वित्त नीति र मौद्रिक नीतिबीचको सामन्जस्यता कायम गर्न आवश्यक रहेको धारणा पनि पौडेलले राख्नुभयो । मुद्रास्फीतिलाई वाञ्छित सीमाभित्र राख्न नसक्ने हो भने मुलुकको अर्थतन्त्रमा ठूलो समस्या आउने उहाँको भनाइ छ ।डा. नरविक्रम थापाले आगामी आवको बजेट यथास्थितिवादी रहेको उल्लेख गर्दै यसले अर्थतन्त्रका विद्यमान समस्या समाधान गर्न नसक्ने बताउनुभयो ।  “बजेटमा  ठूलो परिवर्तन छैन, करका दरमा खासै ठूलो परिवर्तन छैन । अर्थतन्त्रमा सुधारका क्षेत्र के हुन् भनेर स्पष्ट पहिचान गर्न सकिएको छैन । यस अर्थमा बजेट यथास्थितिवादी छ”, उहाँले भन्नुभयो ।बजेटको स्रोतमा देखिएको चाप र कार्यान्वयनमा देखिएको न्यून प्रभावकारिता प्रमुख समस्या रहेको उहाँको भनाइ छ । त्यस्तै, आयातमुखी राजस्व र वितरणमुखी अर्थप्रणालीलाई बदल्नका लागि बजेटमार्फत कुनै ठोस पहल नचालिएको थापाले बताउनुभयो ।हाल कार्यान्वयनमा रहेको १६औँ आवधिक योजनाको मर्मअनुसार बजेट आउन नसकेको, छरिएका योजना र कार्यक्रममा बजेट हालिएको, चालू खर्च घटाउन नसकिएकोलगायत विषय उहाँले उठाउनुभयो । त्यस्तै, घुमाउरो तरिकाले सांसद विकास कोष बजेटमा राखिएको आरोप उहाँले लगाउनुभयो  । सरकारले आगामी आर्थिक वर्षका लागि राखेको आय र व्यय दुवैको अनुमान यथार्थपरक नरहेको थापाको बुझाइ छ । रासस",
      "link": "https://gorkhapatraonline.com/news/158368",
      "image": "https://gorkhapatraonline.com/storage/media/279094/conversions/opppppppppppppp-original-thumb.jpg"
    },
    {
      "slug": "158289",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749254400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, जेठ २४  गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७५, गोलभेँडा ठूलो (भारतीय) प्रतिकिलो रु ८०, गोलभेँडा सानो (लोकल) प्रतिकिलो रु ४८, गोलभेँडा सानो (टनेल) प्रतिकिलो रु ६०, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ५५, बन्दा (लोकल) प्रतिकिलो रु २०, काउली स्थानीय प्रतिकिलो रु ५०, मूला रातो प्रतिकिलो रु ३५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु २०, भन्टा डल्लो प्रतिकिलो रु ३५, तने बोडी प्रतिकिलो रु ५०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३०, परबर (लोकल) प्रतिकिलो रु ५०, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु ४५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, रायोसाग प्रतिकिलो रु ३०, पालुङ्गो साग प्रतिकिलो रु ४०, प्याज हरियो प्रतिकिलो रु ५०, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३५०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ९०, चुकुन्दर प्रतिकिलो रु ७५, सजीवन प्रतिकिलो रु १२०, रातो बन्दा प्रतिकिलो रु ७०, जिरीको साग प्रतिकिलो रु ८०, ग्याठकोभी प्रतिकिलो रु ५५, सेलरी प्रतिकिलो रु १२०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु १५, रुखकटहर प्रतिकिलो रु ६५, मेवा (नेपाली) प्रतिकिलो रु १००, मेवा (भारतीय) प्रतिकिलो रु १३०, लिची (लोकल) प्रतिकिलो रु १४०, लिची (भारतीय) प्रतिकिलो रु २४० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु ९०, हरियो धनियाँ प्रतिकिलो रु ५०, लसुन हरियो प्रतिकिलो रु ५०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/158289",
      "image": "https://gorkhapatraonline.com/storage/media/278961/conversions/adrhs-original-thumb.jpg"
    },
    {
      "slug": "158266",
      "title": "ग्लोबल आइएमई बैङ्कद्वारा वृक्षरोपण",
      "timestamp": 1749254400000,
      "source": "gp",
      "content": "ग्लोबल आइएमई बैङ्क लिमिटेडले विश्व वातावरण दिवसको अवसर पारेर देशका विभिन्न स्थानमा बृहत् वृक्षरोपण कार्यक्रम गरेको छ ।",
      "longContent": "गोरखापत्र समाचारदाताकाठमाडौँ, जेठ २४ गते । ग्लोबल आइएमई बैङ्क लिमिटेडले विश्व वातावरण दिवसको अवसर पारेर देशका विभिन्न स्थानमा बृहत् वृक्षरोपण कार्यक्रम गरेको छ । बैङ्कले आफ्नो १८ औँ वार्षिकोत्सवको अवसरमा मुलुकभर १८ हजार वृक्षरोपण गर्ने लक्ष्य राखेको थियो । बैङ्कले बिहीबार विश्व वातावरण दिवसका अवसरमा मुलुकका विभिन्न स्थानमा वृक्षरोपण कार्यक्रम गरेको जनाएको छ । बैङ्कले कैलाली जिल्ला, लम्कीचुहा नगरपालिकाको बालचौरमा सुदूरपश्चिम प्रदेशका मुख्यमन्त्री कमलबहादुर शाह र ग्लोबल आइएमई बैङ्कका प्रमुख कार्यकारी अधिकृत सुरेन्द्रराज रेग्मीको समुपस्थितिमा एक हजार कागतीका बिरुवा रोपेको छ । बैङ्कले काठमाडौँको नारायणहिटी आर्मी ब्यारेकको परिसरमा बैङ्कका नायब प्रमुख कार्यकारी सुमन पोखरेलको उपस्थितिमा तीन सय वटा बिरुवा रोपेको छ । बैङ्कले दिक्तेलको, प्रगति सामुदायिक वन, मेचीनगर, झापालगायतका स्थानमा तीन हजार सात सय वटा, मधेश प्रदेशको राजविराज, जितपुर, लहान, गौह्र, मिथिला नगरपालिका (भाटीघारी सामुदायिक वन) लगायतका स्थानमा पाँच हजार ५०, बागमती प्रदेशको दुई हजार तीन सय, गण्डकी प्रदेशको बागलुङ र कास्कीलगायतका स्थानमा दुई हजार एक सय, लुम्बिनी प्रदेशको एिक हजार पाँच सय बिरुवा रोप्ने काम सुरु भएको छ । त्यस्तै कर्णाली प्रदेशको सात सय र सुदूरपश्चिमको दुई हजार ८६ बिरुवा रोपण सुरु गरेको जनाइएको छ ।",
      "link": "https://gorkhapatraonline.com/news/158266",
      "image": "https://gorkhapatraonline.com/storage/media/278937/conversions/Tree-Plantation-gbime-original-thumb.jpg"
    },
    {
      "slug": "158265",
      "title": "नीतिगत सुधार र परिमार्जन प्राथमिकतामा : गभर्नर पौडेल",
      "timestamp": 1749254400000,
      "source": "gp",
      "content": "नेपाल राष्ट्र बैङ्कका गभर्नर प्राडा विश्वनाथ पौडेलले आर्थिक सुधारका लागि नीतिगत स्थिरता र परिमार्जन आफ्नो प्राथमिकताको विषय भएको बताउनुभएको छ ।",
      "longContent": "मुसीकोट समाचारदातारुकुमपश्चिम, जेठ २४ गते । नेपाल राष्ट्र बैङ्कका गभर्नर प्राडा विश्वनाथ पौडेलले आर्थिक सुधारका लागि नीतिगत स्थिरता र परिमार्जन आफ्नो प्राथमिकताको विषय भएको बताउनुभएको छ । मौद्रिक नीति र लगानीको अवस्थाबारे रुकुमपश्चिमका सरोकारवालासँग छलफल गर्दै गभर्नर पौडेलले बजेटले पछाडि परेको वा पारिएको वर्गलाई अगाडि बढाउन प्रेरित गर्ने बताउनुभयो । हालै १८ औँ गभर्नरका रूपमा नियुक्त पौडेलले लगानी विविधीकरणमा जोड दिँदै सेयर बजार जस्ता एउटै क्षेत्रमा हौसिएर लगानी गर्नुभन्दा पनि लगानीको विविधीकरण भएमा चुर्लुम्म डुब्ने अवस्था नआउने औँल्याउनुभयो । गभर्नर पौडेलले कागज खेलाउने भन्दा पनि किसानले जस्तो माटो खेलाउने प्रणालीको आवश्यकता रहेको बताउनुभयो । अन्तर्क्रियामा उहाँले केही साना र कृषि उद्योगमा खराब लगानी भएको समेत उल्लेख गर्नुभयो । जिल्लाका विभिन्न बैङ्कले कृषि क्षेत्रको लगानीमा समस्या रहेको जानकारी गराएपछि उहाँले लगानी गर्दा गल्ती नदोहोरिने गरेर सही किसानलाई मात्र ऋण प्रवाह गर्न सुझाव दिनुभयो । उहाँले भन्नुभयो, “हामी आकाशबाट आएका होइनौँ, नेपालकै किसानका सन्तान हौँ, यही देशको भविष्य देखेर केही गरौँ भन्ने भावनाका साथ जिल्ला आएका छौं ।”कार्यक्रममा नेपाल राष्ट्र बैङ्कका कार्यकारी निर्देशक गुरुप्रसाद पौडेलले मौद्रिक नीति तथा बजेटका सवालमा भएका नीति परिवर्तनको आवश्यकता रहेकाले जनस्तरको सुझावका लागि जिल्लामा परिचालन भएको बताउनुभयो । बैङ्क तथा वित्तीय संस्थामा स्रोतको परिचालन, कृषि कर्जाको व्यवस्था, कृषि अर्थतन्त्रमा लगानीको अवस्थालगायतका विषयमा सरोकारवालासँग छलफल गर्न थालेको उहाँले जानकारी दिनुभयो । कार्यक्रममा नार्कका कार्यकारी निर्देशक कृष्ण तिमिल्सेना, नार्कका वैज्ञानिक सुमित अर्याललगायतको सहभागिता थियो । छलफलमा सहभागी जिल्लाका व्यवसायी, कृषि अगुवा, बैङ्करहरूले कृषि उत्पादनमा सही लगानी नभएको, सडकले नछोएको ठुलो र उर्वर कृषि भूमिमा लगानी हुन नसकेको, कृषि बजारमा बिचौलिया हाबी रहेको, राजमार्गका आसपासका जमिनमा उत्पादनका गतिविधि हुन नसकेकोलगायतका विषय जानकारी गराउनुभएको थियो ।",
      "link": "https://gorkhapatraonline.com/news/158265",
      "image": "https://gorkhapatraonline.com/storage/media/278936/conversions/Gavarnar-Poudel_Rukum_Raju-original-thumb.jpg"
    },
    {
      "slug": "158263",
      "title": "‘किसानको आम्दानी बढाउन सर्वपक्षीय सहकार्य आवश्यक’",
      "timestamp": 1749254400000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारीले कृषि, पशुसेवा, मत्स्य र वन पैदावारबाट किसानको आम्दानी बढाउन सबै सरोकार पक्षले तत्परता देखाउनुपर्ने औँल्याउनुभएको छ ।",
      "longContent": "गोरखापत्र समाचारदाताकाठमाडौँ, जेठ २४ गते । कृषि तथा पशुपन्छी विकासमन्त्री रामनाथ अधिकारीले कृषि, पशुसेवा, मत्स्य र वन पैदावारबाट किसानको आम्दानी बढाउन सबै सरोकार पक्षले तत्परता देखाउनुपर्ने औँल्याउनुभएको छ । नेपाल फार्मर्स् एडभाइजरी काउन्सिल र एग्रिकल्चर एक्सटेन्सन प्लेटफार्म अफ साउथ एसिया (एपसा) ले राजधानीमा आयोजना गरेको कृषि विस्तारको दिगोपनसम्बन्धी बैठकमा मन्त्री अधिकारीले कृषकको आम्दानीको दिगोपनमा जोड दिनुभएको हो । नेपाल जस्तो देशमा पछिल्ला दशकमा बाँदर, बँदेल, हरिणले खेतबारीका कृषि उपज नष्ट गरिदिने गरेको, जलवायु परिवर्तनको असरले गर्दा अतिवृष्टि, अनावृष्टि, बाढीपहिरो, तापक्रम बढ्ने, अति गर्मी र अति चिसोको प्रभावले गर्दा परम्परागत कृषि कर्म धान्न कठिनभएको औँल्याउनुभयो । कृषि पेसाबाट मानिस पलायन हुने क्रम बढ्दो रहेको भन्दै उहाँले भन्नुभयो, “विज्ञसँगको कार्यशाला गोष्ठीले दक्षिण एसियामा हुने यस्ता समस्या समाधानको बाटो पहिल्याउन सक्नु पर्छ ।”प्रसार सेवा, कृषक समूह, समिति, सहकारी, तालिम, क्षमता विकास जस्ता अनेक प्रक्रिया वा विधि अपनाउँदा पनि प्रभावकारी उपलब्धि हासिल हुन नसकेकाले अब कृषिमा डिजिटिलाइजेसन हुनु जरुरी रहेको मन्त्री अधिकारीले बताउनुभयो । कृषिकर्मी एवं एग्रिकल्चर ग्र्याजुएटहरूलाई सिक्दै कमाउने विधि अपनाउने, किसान कार्ड, किसान क्रेडिट कार्ड, किसान सूचीकरण जस्ता पद्धति अपनाई किसानलाई उत्साहित बनाउनुपर्नेमा उहाँको जोड थियो ।किसानलाई प्रदान गर्ने अनुदानभन्दा उत्पादन र बजारीकरणमा अधारित अनुदान र सफ्ट लोन प्रदान गर्न आवश्यक रहेको उहाँले औँल्याउनुभयो । यो दिगो र लाभप्रद हुने भन्दै उहाँले यसको व्यवस्थापन कसरी गर्ने मनन गर्न जरुरी रहेको बताउनुभयो । उहाँले स्टार्ट अपमार्फत  किसान  र खास गरी युवालाई कृषि व्यवसायी बनाउन आवश्यक रहेको बताउनुभयो ।कृषि तथा पशुपन्छी विकास मन्त्रालयका सचिव गोविन्दप्रसाद शर्माले दक्षिण एसियामा कृषिको मुद्दा समान भएको हुँदा कृषि योजना, विज्ञ, कृषकको ज्ञान र सिप एकअर्कामा आदानप्रदान गर्न सकिने बताउनुभयो ।नेपाल फार्मर्स् एडभाइजरी काउन्सिल प्रालिका अध्यक्ष डा. योगेन्द्रकुमार कार्कीले दक्षिण एसियाका प्रमुख सरोकारवालालाई एक ठाउँमा ल्याई कृषि विस्तार प्रणालीको दिगोपन र प्रभावकारिता सुनिश्चित गर्नका लागि छलफल, अनुभव साटासाट तथा सहकार्यका रणनीति विकास गर्ने कार्यक्रम आयोजना गरिएको बताउनुभयो ।दक्षिण एसियाका विभिन्न देशमा प्रयोग भइरहेका वर्तमान कृषि विस्तार मोडेलको मूल्याङ्कन गर्नु, कृषि सल्लाह सेवा दिगो राख्नका लागि देखिएको चुनौती र अवसरको पहिचान गर्नु गोष्ठीको उद्देश्य रहेको उहाँले बताउनुभयो ।",
      "link": "https://gorkhapatraonline.com/news/158263",
      "image": "https://gorkhapatraonline.com/storage/media/278934/conversions/krishi-mantri-original-thumb.jpg"
    },
    {
      "slug": "158262",
      "title": "विद्यालय शुल्कमाथि छानबिन गरिँदै",
      "timestamp": 1749254400000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले २२ वटा निजी विद्यालयको अनुगमनपछि कागजातको अध्ययन सुरु गरेको छ ।",
      "longContent": "काठमाडौँ, जेठ २४ गते । वाणिज्य, आपूर्ति तथा उपभोक्ता संरक्षण विभागले २२ वटा निजी विद्यालयको अनुगमनपछि कागजातको अध्ययन सुरु गरेको छ । पहिलो पटक सेवा क्षेत्र अन्तर्गत निजी विद्यालयको अनुगमन गरेको विभागले उपत्यकाका नाम चलेका विद्यालय प्रशासनबाट विभागमा प्राप्त भएका कागजात सही भए/नभएको विषयमा अध्ययन थालेको हो ।विभागका निर्देशक डिकबहादुर कार्कीले उपत्यकाका नाम चलेको भनिएका जेम्स, ग्यालेक्सी, भ्याली, प्रिमियर इन्टरनेसनललगायतका २२ वटा विद्यालयले पेस गरेका विवरण चित्त बुझ्दो नदेखिएकाले पुनः परीक्षणका लागि सम्बन्धित पालिकामा पठाइएको जानकारी दिनुभयो । विद्यालयको भौतिक पूर्वाधार, उपलब्ध गराउने शिक्षाको गुणस्तर, अन्य क्रियाकलापका आधारमा सम्बन्धित पालिकाबाट स्वीकृति गराएर लागु गरेका हुन् वा होइन भन्ने बुझ्न पालिकामा पत्राचार गरिएको उहाँले बताउनुभयो । अहिलेसम्म कुनै पालिकाबाट जवाफ प्राप्त नभएको उहाँको भनाइ छ । “अधिकांश विद्यालयले लिँदै आएको शुल्कको विवरण हेर्दा कम देखिएको तर ती विद्यालयसँग सम्बन्धित अभिभावक वा पढ्ने विद्यार्थीसँग बुझ्दा शुल्कमा धेरै भिन्नता पाएका छौँ,” उहाँले भन्नुभयो ।  विभागले सम्बन्धित पालिकासँग विद्यालयको विषयमा मागेको विवरणको जवाफ आएपछि त्यसको कैफियतका आधारमा कानुनी कारबाही गरिने पनि निर्देशक कार्कीले जानकारी दिनुभयो । विभागले गएको वैशाख अन्तिम सातामा निजी विद्यालयकेन्द्रित अनुगमन सुरु गरेको थियो ।  विभागका महानिर्देशक कुमार दाहालले निजी विद्यालयमा शिक्षक कर्मचारीलाई असाध्यै न्यूनत पारिश्रमिक दिने तर विद्यार्थीसँग भर्ना, वार्षिक र टिउसनका फरक फरक शीर्षकमा मनलाग्दी शुल्क लिने गरेको गुनासो आउने क्रम बढेपछि विभागले विद्यालयकेन्द्रित अनुगमन गरी त्यहाँबाट प्राप्त विवरणको अध्ययन गरेको हो । उहाँका अनुसार विद्यालयको अनुगमनका क्रममा विद्यालयले फरक फरक शीर्षकमा विद्यार्थीसँग लिने शुल्क, शिक्षक कर्मचारीलाई दिने पारिश्रमिक वा सेवा सुविधालगायतको विवरण मागिएको थियो । कानुन अनुसार मासिक टिउसन शुल्कको दुई महिनाभन्दा बढीको वार्षिक शुल्क लिन नपाउने व्यवस्था छ तर निजी विद्यालयले छ महिनाको टिउसन शुल्क बराबरको रकम वार्षिक शुल्कमा लिने गरेको पाइएको छ ।  विद्यालयसँग विवरण माग गरिएकाले कानुनविपरीत शुल्क लिएको प्रमाणित भएमा जुनसुकै विद्यालय कानुन अनुसार कारबाहीको भागीदार हुने महानिर्देशक दाहालको भनाइ छ ।",
      "link": "https://gorkhapatraonline.com/news/158262",
      "image": "https://gorkhapatraonline.com/storage/media/278933/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "158247",
      "title": "अब वैद्यखानाले सौन्दर्य प्रसाधनका सामग्रीको उत्पादन गर्दै",
      "timestamp": 1749168000000,
      "source": "gp",
      "content": "सिंहदरबार वैद्यखाना विकास समितिले सौन्दर्य प्रसाधनका सामग्रीको उत्पादन गर्ने भएको छ । वैद्यखानाका कार्यकारी निर्देशक डा प्रदीप केसीले ‘प्रथम पञ्चवर्षीय रणनीतिक योजना २०८२’ सार्वजनिक गर्दै सौन्दर्य प्रसाधनका सामग्रीको उत्पादन गर्ने योजना रहेको जानकारी दिनुभएको हो ।",
      "longContent": "काठमाडौँ, जेठ २३ गते । सिंहदरबार वैद्यखाना विकास समितिले सौन्दर्य प्रसाधनका सामग्रीको उत्पादन गर्ने भएको छ । वैद्यखानाका कार्यकारी निर्देशक डा प्रदीप केसीले ‘प्रथम पञ्चवर्षीय रणनीतिक योजना २०८२’ सार्वजनिक गर्दै सौन्दर्य प्रसाधनका सामग्रीको उत्पादन गर्ने योजना रहेको जानकारी दिनुभएको हो । पशु आयुर्वेद सम्बन्धी औषधी, आयुर्वेद औषधी पूरक खाद्य आहार उत्पादन गर्ने योजना रहेको डा केसीले बताउनुभयो । उहाँले वैद्यखानाले जैविक कीटनाशक आयुर्वेदिक औषधीको उत्पादन गर्ने, गुणस्तर मापन प्रयोगशालाको स्थापना गर्ने, फार्माकोभिजिलेन्स सेन्टर स्थापना गर्ने, नेपाल आयुर्वेद भेषण संहिताको निर्माण गर्ने, सङ्घ संस्थासँगको सहकार्यमा औषधीको खोज अनुसन्धान तथा नवप्रवर्तन गर्ने, औजार उपकरण, हस्तकला, शिल्पकला र पाण्डुलिपिको संरक्षण गर्ने, आयुर्वेद संग्राहालय स्थापना गरी सञ्चालन गर्ने, पुरातात्त्विक सम्पदाको रूपमा अभिलेख राख्ने योजना सुनाउनुभयो । साथै बहुसरोकारवाला पदाधिकारीयुक्त विकास समिति संरचना निर्माण गर्न पहल गरी नियमित कार्य सञ्चालन गर्ने, कार्यकारी निर्देशकको व्यवस्था अन्तर्गत कम्तीमा चार वर्षको कार्यकाल रहने गरी आयुर्वेद चिकित्सक रहने व्यवस्थाको लागि पहल गर्ने शुक्रवार सार्वजनिक योजनामा उल्लेख छ । सिंहदरबार वैद्यखानामा असल औषधी उत्पादन अभ्यास संहिता लागू गर्न आवश्यक पूर्वाधार उपकरणको जडान र सञ्चालन गर्ने योजना छ ।वैद्यखाना सञ्चालन नियमावलीको पालना गर्ने, कच्चा पदार्थको उत्पादन छनौट तथा आपूर्तिदेखि औषधीको उत्पादन र बजारीकरण चक्रमा उपयुक्त प्राविधिक तथा प्रशासनिक मानव संशाधनयुक्त जनशक्ति सहितको सङ्गठन र दरबन्दी तयार गरी स्वीकृत गरी जनशक्ति व्यवस्थापन गर्ने योजना छ । त्यसैगरी, खटिने मानव संसाधन-कर्मचारीलाई स्वउत्प्रेरित बनाई टिकाइराख्न समयानुकूल समायोजन-पदस्थापन, अध्ययन, पदोन्नति उपदान, निवृत्तिभरण कोषलगायतका वृत्ति विकासका अवसर सिर्जना गर्ने ।कार्यसम्पादनमा आधारित सूचक निर्धारण गरी कर्मचारीलाई उत्प्रेरणात्मक सुविधा प्रदान गर्ने, जबाफदेहितालाई बढवा दिँदै प्रोत्साहन र सजायको व्यवस्था लागू गर्ने, पुराना भवनको मर्मत सम्भार, भट्टीहरूको सुधार, धुवाँरहित चुलो निर्माण आधुनिक उपकरणको जडान गर्ने योजना छ । सिंहदरबार वैद्यखानामा असल औषधी उत्पादन अभ्यास संहिता लागू गर्न आवश्यक पूर्वाधार उपकरणको जडान र सञ्चालन गर्ने योजना छ । समुदायमा रहेका साना किसान सहकारी, जडीबुटी सहकारी, सामुदायिक वन उपभोक्ता समूह वा यस्तै प्रकृतिका संघसंस्थासँग वार्षिक सम्झौता गरी कच्चापदार्थ आपूर्ति गराउने । वैद्यखानाको आफ्नै जग्गा प्राप्ति गरी वा सामुदायिक वन वा सामुदायिक वन वा अन्यसँग लिजमा लिई हिमाली, पहाडी र तराई भेगमा उत्पादन, सङ्कलन तथा प्रशोधनका लागि जडीबुटी उद्यान बनाउने, जडीबुटीलगायतका कच्चा पदार्थको उचित भण्डारणका लागि सुख्खा वा चिस्यान कक्षको व्यवस्था गर्ने योजना वैद्यखानाको योजना छ ।  रणनीतिको कार्यान्वयनका लागि सञ्चालन गर्नुपर्ने क्रियाकलापहरू, अनुमानित लागत, लक्ष्यसहित उपेक्षित नतिजा सूचनाहरु, समयावधि जिम्मेवारी पदाधिकारी वा निकाय तोकिएको समितिका सदस्य डा. पुष्पराज पौडेले जानकारी दिनुभयो । उहाँले रणनीतिक योजना अल्पकालीन, मध्यकालीन र दीर्घकालीन गरी तीन चरणमा कार्यान्वयन गरिने बताउनुभयो । उहाँका अनुसार अल्पकालीन योजनाको समयावधि एक देखि दुई वर्ष मध्यकालीनको दुई देखि चार वर्ष र दीर्घकालीनको पाँच वा सो भन्दा माथि रहने छ । प्रथम पञ्चवर्षीय रणनीतिक योजना २०८२ सार्वजनिक गर्दै स्वास्थ्य तथा जनसङ्ख्या मन्त्री प्रदीप पौडेलले रणनीतिक योजनामार्फत गुणस्तरीय आयुर्वेद औषधी उत्पादनमा आत्मनिर्भरता हासिल गर्दै अन्तर्राष्ट्रिय रूपमा निर्यात गर्न सफल हुने विश्वास व्यक्त गर्नुभयो। सोही क्रममा उहाँले संस्थाले आफ्नो अस्तित्व जोगाउन नसके राज्यको प्राथमिकतामा नपर्ने भन्दै आफ्नो अस्तित्व जोगाउने गरी काम गर्न निर्देशन दिनुभयो । कार्यक्रममा योजना आयोगका सदस्य डा. आरपी बिच्छाले रणनीतिलाई कार्यान्वयनमा ध्यान दिन आग्रह गर्नुभयो । उहाँले वैद्यखानाले व्यवस्थापकीय कमजोरीका कारण प्रगति गर्न नसकेको भन्दै व्यवस्थापकीयलाई सुध्रिन आग्रह गर्नुभयो ।",
      "link": "https://gorkhapatraonline.com/news/158247",
      "image": "https://gorkhapatraonline.com/storage/media/278914/conversions/wthjerfj-original-thumb.jpg"
    },
    {
      "slug": "158215",
      "title": "उपत्यकाका नदी स्वच्छ बनाउन तीन अर्ब ४२ करोड बजेट",
      "timestamp": 1749168000000,
      "source": "gp",
      "content": "उपप्रधान एवम् सहरी विकासमन्त्री प्रकाशमान सिंहले उपत्यका नदी स्वच्छ बनाउन र करिडोर सडक स्तरोन्नतिका लागि आगामी आर्थिक वर्षको बजेटले प्राथमिकता दिएको बताउनुभएको छ ।",
      "longContent": "काठमाडौं, जेठ २३ गते । उपप्रधान एवम् सहरी विकासमन्त्री प्रकाशमान सिंहले उपत्यका नदी स्वच्छ बनाउन र करिडोर सडक स्तरोन्नतिका लागि आगामी आर्थिक वर्षको बजेटले प्राथमिकता दिएको बताउनुभएको छ । काठमाडौं उपत्यका विकास प्राधिकरणले आज गोकर्णेश्वर–५ बागमती करिडोरमा आयोजना गरेको वृक्षरोपण कार्यक्रममा उहाँले सहरी विकास मन्त्रालयले बागमतीसहित उपत्यकाका नदी स्वच्छ बनाउन रु तीन अर्ब ४२ करोड विनियोजन गरेको बताउनुभयो । मन्त्री सिंहले वातावरण संरक्षण गर्ने जिम्मेवारी सबैको साझा दायित्व भएको उल्लेख गर्दै वातावरण संरक्षणमा सबैको भूमिका महत्वपूर्ण हुने धारणा राख्नुभयो । बागमतीलाई सफा र स्वच्छ बगाउन आफूले मन्त्रालय सम्हालेको दिनबाटै चासो दिएको भन्दै उहाँले बागमतीसहित उपत्यकाका विष्णुमती, धोवीखोलालगायत सबै नदीलाई ढलमुक्त बनाउने गरी काम भइरहेको उहाँको भनाइ थियो । “नीतिगत रूपमा गर्नुपर्ने काम सरकारले गर्छ । तर, वृक्षरोपण गरेपछि रूख जोगाउने काम अरूले गरिहाल्छन् नि भनेर हुँदैन । रूख जोगाउन र नदीमा जथाभावी फोहोर मिसाउन नदिन स्थानीय समुदायले चासो राख्नुपर्छ,” उहाँले भन्नुभयो ।कार्यक्रममा रु ४० करोडभन्दा बढी योजना गोकर्णेश्वर नगरपालिकामा सहरी विकास मन्त्रालयमार्फत विनियोजन भएको उल्लेख गर्दै नगरप्रमुख दीपक रिसालले उपप्रधानमन्त्री सिंहलाई धन्यवाद दिनुभयो । कार्यक्रममा सांसद सन्तोष चालिसेले पनि यसपटकको बजेटले उपत्यकाका महत्वपूर्ण योजनालाई प्राथमिकतामा राखेको बताउनुभयो । रासस",
      "link": "https://gorkhapatraonline.com/news/158215",
      "image": "https://gorkhapatraonline.com/storage/media/278864/conversions/shinh-original-thumb.jpg"
    },
    {
      "slug": "158192",
      "title": "सुनको मूल्य स्थिर, चाँदीको बढ्यो",
      "timestamp": 1749168000000,
      "source": "gp",
      "content": "स्थानीय बजारमा आज सुनको मूल्य स्थिर छभने चाँदीको मूल्य बढेको छ । बिहीबारको तुलनामा आज चाँदी तोलामा रु ७५ ले बढेको छ ।",
      "longContent": "काठमाडौँ,  जेठ २३ गते ।  स्थानीय बजारमा आज सुनको मूल्य स्थिर छभने चाँदीको मूल्य बढेको छ । बिहीबारको तुलनामा आज चाँदी तोलामा रु ७५ ले बढेको छ । नेपाल सुनचाँदी व्यवसायी महासङ्घका अनुसार आज एक तोला सुनको मोल रु एक लाख ९३ हजार ७०० कायम भएको छभने सोही परिमाणको चाँदीको मूल्य रु दुई हजार १५० निर्धारण भएको छ । अन्तरराष्ट्रिय बजारमा आज एक औँस सुनको मूल्य तीन हजार ३८९ डलर कायम भएको अन्तरराष्ट्रिय सञ्चारमाध्यमरूले जनाएका छन् । रासस",
      "link": "https://gorkhapatraonline.com/news/158192",
      "image": "https://gorkhapatraonline.com/storage/media/278800/conversions/_gold-original-thumb.jpg"
    },
    {
      "slug": "158157",
      "title": "यस्तो छ आज सागसब्जी र फलफूलको थोक मूल्य",
      "timestamp": 1749168000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  जेठ २३ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७५, गोलभेँडा ठूलो (भारतीय) प्रतिकिलो रु ७९, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ५६, गोलभेँडा सानो (भारतीय) प्रतिकिलो रु ४८, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ५८, बन्दा (लोकल) प्रतिकिलो रु १६, काउली स्थानीय प्रतिकिलो रु ५०, मूला रातो प्रतिकिलो रु ३५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु २०, भन्टा डल्लो प्रतिकिलो रु ३२, तने बोडी प्रतिकिलो रु ४०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ४२, घिउ सिमी (हाइब्रिड) प्रतिकिलो रु ३५, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ४५, लौका प्रतिकिलो रु ३०, परबर (लोकल) प्रतिकिलो रु ५५, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु ४२, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ५० कायम गरिएको छ । यस्तै, सखरखण्ड प्रतिकिलो ७५, पिँडालु प्रतिकिलो रु १२०, रायोसाग प्रतिकिलो रु ३२, पालुङ्गो साग प्रतिकिलो रु ४०, प्याज हरियो प्रतिकिलो रु ७५, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३२०, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ७५, चुकुन्दर प्रतिकिलो रु ७५, सजीवन प्रतिकिलो रु १२०, रातो बन्दा प्रतिकिलो रु ७५, जिरीको साग प्रतिकिलो रु ८०, ग्याठकोभी प्रतिकिलो रु ५५, सेलरी प्रतिकिलो रु १२०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु १४, रुखकटहर प्रतिकिलो रु ६५, मेवा (भारतीय) प्रतिकिलो रु १००, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु ८५, हरियो धनियाँ प्रतिकिलो रु ४५, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  (रासस)",
      "link": "https://gorkhapatraonline.com/news/158157",
      "image": "https://gorkhapatraonline.com/storage/media/278822/conversions/adrhs-original-thumb.jpg"
    },
    {
      "slug": "158142",
      "title": "केराको बिमा रकम पाएनन् किसानले",
      "timestamp": 1749168000000,
      "source": "gp",
      "content": "यस वर्ष आएको हावाहुरीले चितवनको केरा बालीमा ठुलो क्षति पुगेको छ । हावाहुरीले केरा खेतीमा चार करोड रुपियाँभन्दा धेरैको क्षति भएको प्रारम्भिक विवरण रहेको चितवन केरा उत्पादन सङ्घका अध्यक्ष घननाथ महतोले जानकारी दिनुभयो ।",
      "longContent": "चितवन समाचारदाताचितवन, जेठ २३ गते । यस वर्ष आएको हावाहुरीले चितवनको केरा बालीमा ठुलो क्षति पुगेको छ । हावाहुरीले केरा खेतीमा चार करोड रुपियाँभन्दा धेरैको क्षति भएको प्रारम्भिक विवरण रहेको चितवन केरा उत्पादन सङ्घका अध्यक्ष घननाथ महतोले जानकारी दिनुभयो । केरा किसानलाई यस्तो समस्या यस वर्षमात्र परेको होइन । गत वर्ष पनि यस्तै क्षति हुँदा बिमाले कृषकलाई राहत दिने भनिए पनि बिमा रकम पाउन सकेका छैनन् ।सङ्घका अध्यक्ष महतोका अनुसार जिल्लामा तीन हजार बिघा क्षेत्रफलमा केरा खेती हुँदै आएकामा ३० प्रतिशत केराको बोट हुरीले लडाएर काम नलाग्ने बनाएको छ । जिल्लाका विभिन्न स्थानलाई समेटेर प्रधानमन्त्री कृषि आधुनिकीकरण परियोजना कार्यान्वयन एकाइ कार्यालय चितवनले केरा जोन क्षेत्र अन्तर्गत कार्यक्रम गर्दै आएको छ । उक्त कार्यालयका सूचना अधिकारी रविकिरण अधिकारीले केरा सुपर जोन अन्तर्गत मात्रै एक हजार ८५० हेक्टरमा खेती हुँदै आएको बताउनुभयो । जोन क्षेत्रमा लगाइएको केरा खेतीमा मलभोग प्रजातिको केरामा धेरै र हरियो जातका केरा जी नाइनमा कम क्षति भएको छ । जोन अन्तर्गतका केरा बालीमा करिब ३० प्रतिशत लडाएर काम नलाग्ने गरी नोक्सान भएको छ । जोन क्षेत्रका केरा उत्पादक विष्णुहरि पन्तले भने गत वर्षको तुलनामा यस वर्ष केही कम नोक्सान पुगेको बताउनुभयो । क्षतिको विवरण बिमा कम्पनीले लिँदै गरेको जानकारी उहाँले दिनुभयो । बिमा कम्पनीले गत वर्ष क्षति भएको रकम नदिएको सङ्घका अध्यक्ष महतोले जानकारी दिनुभयो । गत वर्षको क्षतिको चार करोड रुपियाँ पाउन धेरै पटक पहल गर्दासमेत कम्पनीले दिन नमानेको र सरकारले बजेट नदिएका कारण दिन नसकिएको जानकारी दिने गरेको अध्यक्ष महतोले बताउनुभयो । केराको प्रतिबोटको बिमाको रकम किसानले २० प्रतिशत र सरकारले ८० प्रतिशत प्रिमियम तिर्दै आएको छ । बिमाको रकम नपाएको भन्दै किसानले पहल गरिदिन अनुरोध गर्न आउने गरेको प्रधानमन्त्री कृषि आधुनिकीकरण परियोजना कार्यान्वयन एकाइ कार्यालय चितवनका सूचना अधिकारी अधिकारीले बताउनुभयो ।  चितवनको भरतपुर महानगरपालिका, कालिका नगरपालिका, रत्ननगर नगरपालिका, खैरहनी नगरपालिका, राप्ती नगरपालिका, माडी नगरपालिकामा व्यावसायिक केरा खेती हुँदै आएको छ । यहाँको केरा जिल्लाको बजार र काठमाडौँ, पोखरा मुख्य बजार रहेको छ ।",
      "link": "https://gorkhapatraonline.com/news/158142",
      "image": "https://gorkhapatraonline.com/storage/media/278731/conversions/Banana-ko-bot--original-thumb.jpg"
    },
    {
      "slug": "158141",
      "title": "विद्युत् आपूर्ति रोक्ने चेतावनी",
      "timestamp": 1749168000000,
      "source": "gp",
      "content": "आगामी आर्थिक वर्ष २०८२/८३ को बजेटमा आएको नदी प्रवाहमा आधारित (आरओआर) जलविद्युत् आयोजनाको विद्युत् खरिदबिक्री सम्झौता ‘टेक एन्ड पे’ (लिएपछि मात्रै तिर) प्रावधान अनुसार गर्ने घोषणाविरुद्ध ऊर्जा उत्पादकले चरणबद्ध आन्दोलनमा जानुपर्नेमा जोड दिएका छन् ।",
      "longContent": "गोरखापत्र समाचारदाताकाठमाडौँ, जेठ २३ गते । आगामी आर्थिक वर्ष २०८२/८३ को बजेटमा आएको नदी प्रवाहमा आधारित (आरओआर) जलविद्युत् आयोजनाको विद्युत् खरिदबिक्री सम्झौता ‘टेक एन्ड पे’ (लिएपछि मात्रै तिर) प्रावधान अनुसार गर्ने घोषणाविरुद्ध ऊर्जा उत्पादकले चरणबद्ध आन्दोलनमा जानुपर्नेमा जोड दिएका छन् । स्वतन्त्र ऊर्जा उत्पादकको संस्था इप्पानको आह्वानमा बिहीबार भएको भेलामा ऊर्जा उद्यमीले सरकारले जलविद्युत् प्रवर्धकको लगानी डुबाउने खेलमा लागेको भन्दै विरोधस्वरूप आफ्ना विद्युत् आयोजनाबाट विद्युत् उत्पादन रोकेर ब्ल्याक आउट गर्नेसम्मको चेतावनी दिएका हुन् । भेलामा टेक एन्ड पे मात्रै नभएर आयोजना बनिसकेपछि कन्टिन्जेन्सी पिपिएमा हस्ताक्षर गराएर बर्सौंसम्म विद्युत् नकिन्ने, निर्माण गर्दा पुँजी चाहिने आयोजनालाई विद्युत् उत्पादन सुरु भएपछि मात्र सेयर जारी गर्न दिने, अर्बौं रुपियाँ ऋण लिएर तयार भएका आयोजनालाई सुरुमै ९० प्रतिशत नेटवर्थको प्रावधान ल्याएर र आइपिओ ल्याउन नदिने जस्ता ऊर्जा उद्यमविरोधी नियम कानुन ल्याउने गरेको आशङ्का प्रवर्धकले गरे ।  भेलामा इप्पानका अध्यक्ष गणेश कार्कीले अब निर्णायक आन्दोलनभन्दा अर्को विकल्प नदेखेको बताउनुभयो । “बजेटको एउटा बुँदामा आएको एउटा सानो वाक्यले १७ हजार मेगावाट क्षमताका आयोजनाको भविष्य नै अन्योलमा परेको छ । यसमा भएको ६६ अर्ब रुपियाँभन्दा बढी लगानी जोखिममा परेको छ,” उहाँले भन्नुभयो ।यी सबै विषय लिएर सुरुमा मन्त्री र प्रधानमन्त्रीलाई भेटेर ज्ञापनपत्र बुझाउने, त्यसपछि पनि नभए जलविद्युत्मा संस्थापक र साधारण सेयर लगानी गरेका लगानीकर्ताको भेला गरी धर्ना दिने र त्यसपछि पनि सरकारले माग सम्बोधन नगरे विद्युत् उत्पादन बन्द गरी ब्ल्याक आउट गर्न पनि पछि हट्न नहुने प्रवर्धकको धारणा छ ।अर्थमन्त्री, ऊर्जामन्त्री, ऊर्जा सचिव र नेपाल विद्युत् प्राधिकरणका कार्यकारी प्रमुखबाट टेक एन्ड पेको विषय बजेटमा कसरी आयो भन्नेमा आफूलाई जानकारी नै नभएको प्रतिक्रिया आफूले पाएको कार्कीले बताउनुभयो । इप्पानका वरिष्ठ उपाध्यक्ष मोहनकुमार डाँगीले विगतमा कार्पेट उद्योगलाई जस्तै गरी अहिले ऊर्जा क्षेत्रलाई पनि सिध्याउने खेल सुरु भएको बताउनुभयो । “यो रातारात आएको कुरा होइन । प्रवर्धकको ३३ प्रतिशत सेयर लक गर्ने, आयोजनाले बत्ती नबाली आइपिओ ल्याउन नदिने, सर्वाेच्चको एउटा फैसलाबाट २० हजार मेगावाटका आयोजना बन्न नदिने र अहिले टेक एन्ड पे भनेर अर्को १७ हजार मेगावाटका आयोजना पनि बन्न नदिने योजनाबद्ध चाल चलिरहेका छन्,” उहाँले भन्नुभयो । इप्पानका महासचिव बलराम खतिवडाले इप्पानका वरिष्ठ उपाध्यक्ष मोहनकुमार डाँगीको नेतृत्वमा सङ्घर्ष समिति बनाई सङ्घर्षका कार्यक्रमको मोडालिटी बनाइने जानकारी दिनुभयो ।",
      "link": "https://gorkhapatraonline.com/news/158141",
      "image": "https://gorkhapatraonline.com/storage/media/278730/conversions/IPPAN-PHOTO-2025-06-05-17-26-25-original-thumb.jpg"
    },
    {
      "slug": "158139",
      "title": "कालो बेसारको खेती",
      "timestamp": 1749168000000,
      "source": "gp",
      "content": "सल्यानमा कालो बेसारको खेती सुरु भएको छ । औषधीय गुण हुने भएकाले पछिल्लो समय यहाँका केही किसानले कालो बेसारको खेती सुरु गरेका हुन् ।",
      "longContent": "शारदा समाचारदाताशारदा (सल्यान), जेठ २३ गते । सल्यानमा कालो बेसारको खेती सुरु भएको छ । औषधीय गुण हुने भएकाले पछिल्लो समय यहाँका केही किसानले कालो बेसारको खेती सुरु गरेका हुन् । जिल्लाको कालीमाटी गाउँपालिका–४ का किसान पुरुषोत्तम भट्टराईले गाउँमै औषधीय महत्वले भरिएको कालो बेसारको खेती गरेको जानकारी दिनुभयो । उहाँले सामुदायिक वनमा समेत यसको खेती हुने गरेको थाहा पाएपछि निजी जमिनमा खेती सुरु गरिएको बताउनुभयो । गत वर्ष थोरै क्षेत्रमा कालो बेसार लगाएको र राम्रो फलेपछि यसपालि करिब दुई रोपनी जमिनमा खेती गरेको उहाँले जनाउनुभयो । यो बेसारको औषधीय गुण र बजार मूल्यका कारण कृषक यसको सम्भावनातर्फ आकर्षित हुँदै गएका छन् । जिल्लाको बागचौरलगायतका क्षेत्रमा समेत कालो बेसारको खेती हुने गरेको छ । काँचो कालो बेसारको मूल्य पाँच सयदेखि एक हजार रुपियाँ प्रतिकिलोसम्म रहेको बताइन्छ । आफूकहाँ यसको बिउसमेत रहेको किसान भट्टराईले जानकारी दिनुभयो । नेपाल कृषि अनुसन्धान परिषद (नार्क) अन्तर्गत अदुवाबाली अनुसन्धान कार्यक्रम कपुरकोट सल्यानले यसलाई औपचारिक अनुसन्धानको प्राथमिकतामा राखेको जनाएको छ । अनुसन्धान केन्द्रका प्रमुख डाक्टर घनश्याम भण्डारीले यसको भौतिक, रासायनिक तथा औषधीय विशेषता पहिचान गर्न विश्लेषणलगायत अनुसन्धानको कामलाई प्राथमिकतामा राखिएको बताउनुभयो । उहाँले यस वर्ष अलि धेरै उत्पादन गरेर अनुसन्धानको काम बढाएको र कालो बेसारको करिब ३० किलो बिउ रोपेको उल्लेख गर्नुभयो । उहाँले भन्नुभयो, “कालो बेसारमा पाइने विभिन्न तत्वको मात्रा, गुणस्तर र अन्य परम्परागत पहेँलो बेसारसँगको तुलनात्मक भिन्नता पत्ता लगाउनका लागि अनुसन्धान पनि सुरु गरिएको छ ।” अदुवाबाली अनुसन्धान कार्यक्रमले विभिन्न क्षेत्रबाट किसानले कालो बेसारको खेती गरिरहेको जानकारी गराउँदै बजारीकरणका लागि सोधीखोजी गर्नेगरेको जनाएको छ ।",
      "link": "https://gorkhapatraonline.com/news/158139",
      "image": "https://gorkhapatraonline.com/storage/media/278727/conversions/Besar_Salyan_Shankar-original-thumb.jpg"
    },
    {
      "slug": "158137",
      "title": "बढ्यो वैदेशिक रोजगारीमा ठगी",
      "timestamp": 1749168000000,
      "source": "gp",
      "content": "वैदेशिक रोजगारीका नाममा हुने ठगी बढेको छ । वैदेशिक रोजगार विभागका अनुसार आर्थिक वर्ष २०८१/८२ को साउनदेखि वैशाखसम्म ठगीका नौ हजार ८६६ उजुरी दर्ता भएका छन् ।",
      "longContent": "काठमाडौँ, जेठ २३ गते । वैदेशिक रोजगारीका नाममा हुने ठगी बढेको छ । वैदेशिक रोजगार विभागका अनुसार आर्थिक वर्ष २०८१/८२ को साउनदेखि वैशाखसम्म ठगीका नौ हजार ८६६ उजुरी दर्ता भएका छन् । आव २०८०/८१ मा सात हजार ७६३ वटा त्यस्ता उजुरी दर्ता भएका थिए । जुन सङ्ख्या चालु आवका १० महिनामै १०३ वटा (२७ प्रतिशत) ले बढी हो । विभागका अनुसार आव २०८०/८१ मा सात हजार ७६३, आव २०७९/८० मा तीन हजार ३५६ र आव २०८१/८२ को १० महिनामै नौ हजार ८६६ उजुरी दर्ता भएका छन् । विभागका अनुसार आव २०८१/८२ को वैशाखसम्म १६६ मुद्दा अदालतमा दायर भएका छन् । अदालतमा दायर भएका मुद्दाको बिगो रकम माग अर्बको हाराहारी भएको विभागले जनाएको छ । वैदेशिक रोजगारीमा जाने अधिकांश युवा गाउँघरकै दाजुभाइ, दिदीबाहिनी, आफन्त र सहरका वैदेशिक रोजगार व्यवसायी कम्पनी, ट्राभल एजेन्सी, एजुकेसन कन्सल्टेन्सीलगायतबाट ठगिने गरेका छन् । यस्तो तथ्याङ्क उजुरीका आधारमा मात्र आएको हुँदा उजुरी नपरेका ठगी अरू बढी हुने सम्भावना छ । विभागका अनुसार यस अवधिमा सबैभन्दा बढी उजुरी मुद्दा र अनुसन्धान शाखामा चार हजार २९३ वटा दर्ता भएका छन् । दर्ता भएका उजुरीमध्ये ४६० वटाको मिलापत्र र १६६ वटा अदालतमा मुद्दा दायर भएको विभागले जनाएको छ । मिलापत्र गराउँदा पीडकबाट पीडितलाई क्षतिपूर्तिबापत ३० करोड तीन लाख ८९ हजार ६७५ रुपियाँ भराइएको विभागका उपमहानिर्देशक चन्द्रबहादुर शिवाकोटीले जानकारी दिनुभयो । परेका उजुरीमध्ये तीन हजार ६६७ वटा उजुरी छानबिन भइरहेको छ । विभागका अनुसार सो अवधिमा विभागका रहेको प्रहरी शाखामा चार हजार १९७ उजुरी दर्ता भएका छन्, जसमध्ये तीन हजार ८४७ वटा उजुरी फस्र्योट भए भने १२ वटा उजुरीमा मिलापत्र गराइएको छ । जसबाट १२ लाख चार हजार पाँच सय रुपियाँ बराबरको रकम क्षतिपूर्तिबापत भराएको विभागले जनाएको छ । प्रहरीमा दर्ता भएका उजुरीमध्ये ३४० वटा फस्र्योट हुन बाँकी छ । त्यसै गरी विभागकै उद्धार, राहत तथा समन्वय शाखामा एक हजार ४७६ वटा उजुरी दर्ता भएकामा ७५६ वटाको फस्र्योट गरिएको छ । जसमध्ये ५३३ वटा उजुरीबाट छ करोड छ लाख १० हजार ८५० रुपियाँ बराबरको रकम क्षतिपूर्ति भराइएको छ । सो शाखाले सो अवधिमा आएका उजुरीमध्ये ६१ जनालाई आपसी सहमति गराएको छ भने ३३ वटा उजुरी तामेलीमा राखेको छ । सो शाखाले वैदेशिक रोजगारीका क्रममा समस्यामा परेका एक सय जनालाई विभिन्न देशबाट उद्धार गरी स्वदेश ल्याएको जनाएको छ । विभागका प्रवक्ता एवं उपमहानिर्देशक शिवाकोटीले वैदेशिक रोजगारीका क्रममा परेका उजुरीमध्ये ठुलो सङ्ख्याका व्यक्तिगत भएकाले ती उजुरी टुङ्गो लगाउन समय लाग्ने बताउनुुभयो । संस्थागत उजुरीका हकमा कारबाही गर्न पनि सहज हुने तर व्यक्तिगत उजुरीका दोषी पत्ता लगाउनै नै समय लाग्ने गरेको उहाँको भनाइ छ । विभागका महानिर्देशक कमलप्रसाद भट्टराईले विदेश जाने बेला सरकारले तोकेभन्दा बढी रकम तिर्ने र विदेशमा पुगेर समस्यामा परेपछि मैले यति रकम तिरेको भन्दै विभागमा उजुरी गर्न आउने युवाको सङ्ख्या धेरै भएको जानकारी गराउनुभयो ।  महानिर्देशक भट्टराईले व्यक्तिगत रूपमा हुने ठगी धेरै रहेको भन्दै युरोप, अमेरिका, अस्ट्रेलियालगायतका देशमा जान पढेलेखेकै व्यक्ति पीडित हुने गरेको र रकम पनि ठुलो परिणामको हुने गरेको बताउनुभयो ।",
      "link": "https://gorkhapatraonline.com/news/158137",
      "image": "https://gorkhapatraonline.com/storage/media/278725/conversions/Untitled-1-original-thumb.jpg"
    },
    {
      "slug": "158472",
      "title": "प्रधानमन्त्री ओलीद्वारा त्रिवि क्रिकेट रङ्गशालाको निरीक्षण",
      "timestamp": 1749340800000,
      "source": "gp",
      "content": "प्रधानमन्त्री केपी शर्मा ओलीले कीर्तिपुरस्थित निर्माणाधीन त्रिवि क्रिकेट रङ्गशालाको निरीक्षण गर्नुभएको छ ।",
      "longContent": "काठमाडौँ, जेठ २५ गते । प्रधानमन्त्री केपी शर्मा ओलीले कीर्तिपुरस्थित निर्माणाधीन त्रिवि क्रिकेट रङ्गशालाको निरीक्षण गर्नुभएको छ । अनेरास्ववियुको महाधिवेशनका लागि कीर्तिपुर पुग्नुभएका प्रधानमन्त्री ओलीले त्यहाँबाट फर्किने क्रममा क्रिकेट रङ्गशालाको निरीक्षण गर्नुभएको हो । उहाँले क्रिकेट स्टेडियम निर्माणको प्रगति विवरण साथै समयमै सकिने वा नसकिने  विषयको जानकारी लिनुभएको थियो । उहाँ प्रधानमन्त्रीमा नियुक्त भएलगतै मन्त्रिपरिषद्को बैठकबाट त्रिवि क्रिकेट रङ्गशालालाई एक सय दिनभित्र प्याराफिट र फ्लड लाइट जडान गरी अन्तर्राष्ट्रिय स्थलको बनाउने निर्णय गरिएको थियो । तर प्राविधिक कारणले निर्माण कार्य समयमै सम्पन्न हुन सकेको थिएन । गत फागुन २० गतेबाट रङ्गशालाको निर्माण कार्य सुरु भएको थियो ।",
      "link": "https://gorkhapatraonline.com/news/158472",
      "image": "https://gorkhapatraonline.com/storage/media/279296/conversions/pm-oli-tu-cricket-original-thumb.jpg"
    },
    {
      "slug": "158471",
      "title": "नेपाल टेलिकमका प्रबन्ध निर्देशकसहित १८ जनाविरुद्ध भ्रष्टाचार मुद्दा : ३३ करोड बिगो",
      "timestamp": 1749340800000,
      "source": "gp",
      "content": "अख्तियार दुरुपयोग अनुसन्धान आयोगले नेपाल टेलिकमका तत्कालीन प्रबन्ध निर्देशक सुनिल पौडेलसहित १८ जनाविरुद्ध भ्रष्टाचार मुद्दा दायर गरेको छ ।",
      "longContent": "काठमाडौँ, जेठ २५ गते । अख्तियार दुरुपयोग अनुसन्धान आयोगले नेपाल टेलिकमका तत्कालीन प्रबन्ध निर्देशक सुनिल पौडेलसहित १८ जनाविरुद्ध भ्रष्टाचार मुद्दा दायर गरेको छ । अख्तियारका प्रवक्ता राजेन्द्रकुमार पौडेलका अनुसार टेलिकमका तत्कालीन प्रबन्ध निर्देशक पौडेल तत्कालीन प्रमुख व्यावसायिक अधिकृत (हाल प्रबन्ध निर्देशक) सङ्गीता पहाडीसहित १८ जनाविरुद्ध भ्रष्टाचार गरेको आरोपमा ३३ करोड बढी बिगो दाबी गर्दै उच्च अदालतमा मुद्दा दायर भएको हो । अख्तियार दुरुपयोग अनुसन्धान आयोगले पहाडी, पौडेलसहित १८ विरुद्ध आइतबार विशेष अदालतमा मुद्दा दायर गरेको हो। उनीहरुले नेपाल टेलिकमको बिलिङ प्रणाली मर्मत गर्न ठेक्का प्रणाली लम्ब्याएर भ्रष्टाचार गरेको आरोप अख्तियारले लगाएको छ। प्रतिवादीविरुद्ध ३३ करोड ४८ लाख रुपियाँ बिगो मागदाबी गरेको छ। बिलिङ प्रकरणमा ९ करोड ८८ लाख रुपियाँ नोक्शानी गरेको देखिएकाले रकम असुल उपर गर्नसमेत अख्तियारले माग दाबी गरेको छ। विशेष अदालतका सूचना अधिकारी यज्ञराज रेग्मीले अख्तियार दुरूपयोग अनुसन्धान आयोग टङ्गालले विशेष अदालतमा १८ जनालाई प्रतिवादी बनाएर मुद्दा दर्ता गरेको जानकारी दिनुभयो। विशेष अदालतका सूचना अधिकारी रेग्मीले भन्नुभयो, ‘अख्तियार दुरुपयोग अनुसन्धान आयोगले आज सार्वजनिक सम्पत्ति सम्पत्तिको हिनामिना हानी नोक्शानी गरि गराई भ्रष्टाचार गरेको आरोपसहित नेपाल दूरसञ्चार कम्पनी लिमिटेड तत्कालिन प्रबन्धक निर्देशक सुनिल पौडेल, प्रबन्ध निर्देशक सङ्गीता पहाडीलगायत १८ जनालाई प्रतिवादी बनाएर विशेष अदालतमा आरोपपत्र दर्ता गरेको छ। यसमा प्रतिवादीलाई ३३ करोड ४८ लाख १७ हजार ४३० रुपियाँ बिगो कायम गरिएको छ। बिगोमध्ये खर्च भएको बिगो ९ करोड ८८ लाख ४१ हजार ९५६ प्रतिवादीबाट असुल उपर गर्न मागदाबी गरिएको देखिन्छ।’नेपाल टेलिकमबाट प्रतिष्पर्धा बिना करिब ३ अर्ब १५ करोड रुपैयाँको ठेक्का सम्झौतामा कैफियत देखिएपछि अख्तियारले विस्तृत अनुसन्धान गरेको थियो। २०७९ पुसमा भएको ठेक्का सम्झौता अनुसार चिनियाँ कम्पनी एसिया इन्फो नामक कम्पनीले वार्षिक करिब ६५ करोड रुपियाँका दरले पाँच वर्षमा तीन अर्ब रुपियाँ भन्दा बढी भुक्तानी  पाउने स्थिति बनेको थियो।",
      "link": "https://gorkhapatraonline.com/news/158471",
      "image": "https://gorkhapatraonline.com/storage/media/279311/conversions/Nepal-t-original-thumb.jpg"
    },
    {
      "slug": "158467",
      "title": "दाताको नाममा विद्यालयको नाम कायम",
      "timestamp": 1749340800000,
      "source": "gp",
      "content": "शैक्षिक गुणस्तर सुधारका लागि भन्दै विद्यालयलाई दुई बिघा जमिन दान गर्ने दाताको नाममा विद्यालयको नाम कायम गरिएको छ । कैलारी गाउँपालिका –७ बसन्तामा रहेको विद्यालयको नाम राष्ट्रिय चन्द्र आधारभूत विद्यालय कायम गरिएको हो ।",
      "longContent": "अविनाश चौधरीधनगढी, जेठ २५ गते । शैक्षिक गुणस्तर सुधारका लागि भन्दै विद्यालयलाई दुई बिघा जमिन दान गर्ने दाताको नाममा विद्यालयको नाम कायम गरिएको छ । कैलारी गाउँपालिका–७, बसन्तामा रहेको विद्यालयको नाम राष्ट्रिय चन्द्र आधारभूत विद्यालय कायम गरिएको हो । बसन्तामा जन्मेर हाल धनगढी बस्दै आउनुभएका समाजसेवी चन्द्रसिंह चौधरीले त्यहाँ रहेको आफ्नो सम्पूर्ण पैतृक सम्पत्ति (दुई बिघा जमिन) विद्यालयलाई दान गर्नुभएको थियो । चौधरीले २०७७ मा विद्यालयलाई जग्गा दान गरे पनि गएको वैशाखमा मात्रै विद्यालयको नाम परिवर्तन गरेर राष्ट्रिय चन्द्र आधारभूत विद्यालय कायम गरेको विद्यालयका प्रधानाध्यापक डम्मर शाहले बताउनुभयो । गत पुसमा कैलारी गाउँपालिकाको गाउँसभाले विद्यालयको नाम परिवर्तन गर्ने निर्णय गरेपछि दाताको सम्मानस्वरूप उहाँको नाममा विद्यालयको नाम कायम गरेको उहाँको भनाइ छ । नेपाल टेलिकममा कार्यरत चौधरीले ८० लाख रुपियाँ पर्ने आफ्नो जमिन विद्यालयलाई दिएको जनाइएको छ । दाता चौधरीको सुरुवाती अध्ययन पनि सोही विद्यालयमै भएको थियो । आफूले पहिलो पाइला टेकेको विद्यालयको शैक्षिक सुधारमा कसरी सहयोग गर्न सकिन्छ भन्ने हेतुले पैतृक सम्पत्ति विद्यालयलाई दान गरेको दाता चौधरीले बताउनुभयो । “गाउँघरको विद्यालयलाई कसरी सहयोग गर्न सकिन्छ भन्ने सधैं लागिरहन्थ्यो” उहाँले भन्नुभयो, “मेरो आर्थिक हैसियतमा केही सुधार भएपछि विद्यालयको शैक्षिक सुधारका लागि जग्गा दान गरेँ ।”यसैबिच, जग्गादाता चौधरीलाई आज दोसल्ला ओढाएर सम्मान गरिएको छ । विद्यालयमा आयोजित सम्मान कार्यक्रममा कैलारी गाउँपालिकाका अध्यक्ष राजसमझ चौधरीले उहाँलाई सम्मान गर्नुभयो ।",
      "link": "https://gorkhapatraonline.com/news/158467",
      "image": "https://gorkhapatraonline.com/storage/media/279290/conversions/Jagga-datako-nam-ma-bidyalayako-name-kayam.-2222-original-thumb.jpg"
    },
    {
      "slug": "158466",
      "title": "सरकार सही नीतिमा अघि बढेको छ : प्रधानमन्त्री ओली",
      "timestamp": 1749340800000,
      "source": "gp",
      "content": "प्रधानमन्त्री एवं नेकपा (एमाले)का अध्यक्ष केपी शर्मा ओलीले स्थिरता, सुशासन र विकासका लागि सही नीतिका साथ सरकार अघि बढिरहेकाले सत्ता साझेदार दलभित्र कुनै मतान्तर नरहेको स्पष्ट गर्नुभएको छ ।",
      "longContent": "काठमाडौँ, जेठ २५ गते। प्रधानमन्त्री एवं नेकपा (एमाले)का अध्यक्ष केपी शर्मा ओलीले स्थिरता, सुशासन र विकासका लागि सही नीतिका साथ सरकार अघि बढिरहेकाले सत्ता साझेदार दलभित्र कुनै मतान्तर नरहेको स्पष्ट गर्नुभएको छ ।अखिल नेपाल राष्ट्रिय स्वतन्त्र विद्यार्थी युनियनको २४ औँ राष्ट्रिय महाधिवेशनको उद्घाटन गर्दै प्रधानमन्त्री ओलीले नेपाली कांग्रेस र एमाले बिचको सहमतिबमोजिम अबको १३ महिनापछि कांग्रेसलाई सरकारको नेतृत्व हस्तान्तरण गरेर एमाले सरकारका सामेल हुने पनि दोहोर्‍याउनुभयो । “हाम्रा विरोधीले सत्ता गठबन्धनभित्र खेल्न खोजेका छन् । हामीले हाम्रो लक्ष्य मिसन २०८४ अन्तर्गत आगामी निर्वाचनमा बहुमत ल्याउँछ भनेको छौँ । प्रतिस्पर्धी दल भएकाले कांग्रेसले पनि त्यो भन्न पाउँछ ”, अध्यक्ष ओलीले भन्नुभयो, “हामी अहिले सँगै सरकारमा रहेर भोलि निर्वाचनमा आ–आफ्नो प्रतिस्पर्धाका आधारमा निर्वाचन लड्न तयार भएरै अघि बढेका छौँ, त्यस अर्थमा मैले भन्दै आएको छु, आगामी निर्वाचनमा एमालेले एकल बहुमत ल्याउने गरी काम गर्नुपर्छ । यसमा कुनै अन्योलमा रहनुपर्ने अवस्था छैन ।”प्रविधिको यस जमानामा सूचना प्रविधिसँग अभ्यस्त भएर युवा विद्यार्थीले एमालेको जनताको बहुदलीय जनवाद र समृद्ध नेपाल, सुखी नेपालीको राष्ट्रिय आकांक्षा पूरा गर्ने अभिभारा पूरा गराउने अभियानमा अग्रणी भूमिका खेल्नुपर्नेमा जोड दिनुभयो।विद्यार्थी आन्दोलन र खासगरी अनेरास्ववियुको अगुवाइमा २०३६ सालमा जनमत सङ्ग्रहको घोषणा गर्न बाद्य बनाउने यही सङ्गठन भएको र आफूहरूले नै देशमा साँच्चैको लोकतन्त्र र गणतन्त्र ल्याउन बलिदान गरेको स्मरण गर्नुभयो । उहाँले यस गणतन्त्रको रक्षा, सुदृढ र गतिशील तुल्याउन विद्यार्थीका नाममा तोडफोड, कुटपिट, शिक्षालयमा आगजनी र तालाबन्दी गर्ने खालका हिंसात्मक क्रियाकलापका लागि अनेरास्ववियुका लागि छुट नहुने बताउँदै उहाँले यस सङ्गठनलाई परिवर्तनकारी, सभ्य र जिम्मेवारी सङ्गठनका रूपमा रहन निर्देश गर्नुभयो । “तपाईंहरूको मित्रतापूर्ण बोली, व्यवहार र आचरणबाट नै अनेरास्ववियु हो भनेर अरूले चिनोस्। म अखिल हो भन्दै कार्ड देखाएर धम्क्याउने व्यवहार हामीबाट हुनु हुँदैन”, उहाँले भन्नुभयो, “एमालेप्रति पनि भ्रम फैलाउने र अँध्यारो देखाउने प्रवृत्ति छन् । पार्टीभित्र एकता हुनु हुँदैन । चुनावबाटै नेतृत्व चयन गर्नुपर्छ भनेर भ्रम फैलाउन खोजेका छन् । मेरो आग्रह के हो भने हामी एकता, फेरि एकता र सुदृढ एकतामा जान सकेमा हामी हाम्रो लक्ष्यमा प्रभावकारीरूपमा अघि बढ्न सक्छौँ । मिल्नै नसक्ने भएमा मित्रतापूर्ण निर्वाचनमा जाने अधिकार त छँदैछ । पार्टीभित्र झ्याम्टा बजाउँदा मात्र लोकतन्त्र हुने, सहमति नहुँदा लोकतन्त्र नहुने खालको भावनामा बग्ने काम हामीले गर्नु हुँदैन ।”",
      "link": "https://gorkhapatraonline.com/news/158466",
      "image": "https://gorkhapatraonline.com/storage/media/279294/conversions/pm-oli-original-thumb.jpg"
    },
    {
      "slug": "158457",
      "title": "नहरमा वृद्धाको शव फेला",
      "timestamp": 1749340800000,
      "source": "gp",
      "content": "मोरङको ग्रामथान गाउँपालिका–६ स्थित सुनसरी–मोरङ सिँचाइ आयोजनाको नहरमा आइतबार एक वृद्धा महिलाको शव फेला परेको छ ।",
      "longContent": "खेमराज सापकोटारानी (मोरङ), जेठ २५ गते । मोरङको ग्रामथान गाउँपालिका–६ स्थित सुनसरी–मोरङ सिँचाइ आयोजनाको नहरमा आइतबार एक वृद्धा महिलाको शव फेला परेको छ ।जिल्ला प्रहरी कार्यालय मोरङका अनुसार शव ग्रामथान–७ की ८९ वर्षीया तिलमाया खड्काको हो । शनिबारदेखि हराइरहेकी खड्का आइतबार दिउँसो करिब १२ बजे नहरको पानीमा घोप्टो परेको अवस्थामा मृत भेटिएको जिल्ला प्रहरी कार्यालय मोरङका प्रमुख एसपी नाायणप्रसाद चिमरियाले जानकारी दिनुभयो । हराइरहेकी उहाँको परिवारले खोजी गरे पनि फेला नपरेपछि स्थानीयले नहरमा शव देखेपछि प्रहरीलाई खबर गरेका थिए । घटनास्थलमा पुगेर इलाका प्रहरी कार्यालय बेलबारीका इन्स्पेक्टर कृष्णबहादुर खत्रीको नेतृत्वमा खटिएको टोलीले शव उठाएर कानुनी प्रक्रिया पूरा गरेको जनाएको छ ।",
      "link": "https://gorkhapatraonline.com/news/158457",
      "image": "https://gorkhapatraonline.com/storage/media/279242/conversions/death-1-original-thumb.jpg"
    },
    {
      "slug": "158456",
      "title": "स्कुटर दुर्घटनामा एकको मृत्यु",
      "timestamp": 1749340800000,
      "source": "gp",
      "content": "कैलालीमा आज स्कुटर दुर्घटनामा परी धनगढी उपमहानगरपालिका–७ मनेहरा बस्ने ३५ वर्षीय छोटेलाल चौधरीको ज्यान गएको छ ।",
      "longContent": "अविनाश चौधरीधनगढी, जेठ २५ गते । कैलालीमा आज स्कुटर दुर्घटनामा परी धनगढी उपमहानगरपालिका–७ मनेहरा बस्ने ३५ वर्षीय छोटेलाल चौधरीको ज्यान गएको छ । धनगढीबाट अत्तरियातर्फ जाने क्रममा ६ लेन सडकको धनगढी उपमहानगरपालिका–१३ मोहनपुर क्षेत्रमा अनियन्त्रित भएर स्कुटर दुर्घटना भएको थियो । दुर्घटनामा परी घाइते चौधरीलाई उपचारका लागि तत्काल मायामेट्रो अस्पताल पुर्‍याए पनि चेकजाँच गरेर चिकित्सकले मृत घोषणा गरेको जिल्ला प्रहरी कार्यालयका प्रवक्ता प्रहरी नायब उपरीक्षक राजकुमार सिंहले जानकारी दिनुभयो ।चौधरीले चलाएको सुपप्र ०१०१२ प. ४६४८ नम्बरको स्कुटर अनियन्त्रित भइ डिभाइडरमा ठोक्किएर दुर्घटना भएको जनाइएको छ । दुर्घटनामा परी स्कुटरमा पछाडि सवार धनगढी उपमहानगरपालिका –१२ का ३२ वर्षीया सीता कुश्मी घाइते हुनुभएको छ । उहाँको माया मेट्रो अस्पतालमा उपचार भइरहेको जिल्ला प्रहरी कार्यालयले जानकारी दिएको छ ।",
      "link": "https://gorkhapatraonline.com/news/158456",
      "image": "https://gorkhapatraonline.com/storage/media/279238/conversions/Bike-accident-original-thumb.jpg"
    },
    {
      "slug": "158455",
      "title": "लागुऔषधसहित पाँच जना पक्राउ",
      "timestamp": 1749340800000,
      "source": "gp",
      "content": "ताप्लेजुङमा प्रतिबन्धित लागुऔषधसहित पाँच जना पक्राउ परेका छन् । प्रहरीका अनुसार प्रतिबन्धित खैरो हिरोइन, ट्रामोडोल हाइड्रोक्लोरिक र डिसाइक्लोमिन एचसिआइ नामक लागूऔषधसहित पक्राउ परेका हुन् । पक्राउ पर्ने एक भारतीय नागरिक छन् ।",
      "longContent": "चन्द्र पन्दाकताप्लेजुङ, जेठ २५ गते । ताप्लेजुङमा प्रतिबन्धित लागुऔषधसहित पाँच जना पक्राउ परेका छन् । प्रहरीका अनुसार प्रतिबन्धित खैरो हिरोइन, ट्रामोडोल हाइड्रोक्लोरिक र डिसाइक्लोमिन एचसिआइ नामक लागुऔषधसहित पक्राउ परेका हुन् । पक्राउ पर्ने एक भारतीय नागरिक छन् ।जिल्ला प्रहरी कार्यालय ताप्लेजुङका सूचना अधिकारी एवम् प्रहरी निरीक्षक विवेक बस्नेतका अनुसार लागुऔषधसहित पक्राउ पर्नेमा फुङ्लिङ नगरपालिका–६ पाथीभरा चोकका छन् । यस्तै, फुङ्लिङ नगरपालिका–९ हाङ्देवा घर भई हाल वडा ६ बस्ने २६ वर्षीय सुजन तामाङ र भारतको पश्चिम बङ्गालस्थित उत्तर जोते रामधान दार्जिलिङ बस्ने २३ वर्षीय निपेन वर्मन पक्राउ परेका प्रहरी निरीक्षक बस्नेतले जानकारी दिनुभयो । उहाँका अनुसार ट्रामाडोल हाइड्रोक्लोराइड क्याप्सुल आइपी लेखिएको ११६ पिस, डाइसाइक्लोमिन एचसिएल ट्याब्लेट ५९ पिस र ८.९० ग्राम खैरोहिरोइनसहित उनीहरू पक्राउ परेका हुन् । लागु औषधको कारोबार, बेचबिखन र ओसारपसार हुन्छ भन्ने सूचनाको आधारमा उनीहरूलाई पक्राउ गरिएको प्रहरीले जनाएको छ । पक्राउ परेकालाई लागुऔषध नियन्त्रण ऐन २०३३ तथा प्रचलित कानुनबमोजिम अनुसन्धान प्रक्रिया अघि बढाएको जिल्ला प्रहरी कार्यालयले जनाएको छ ।",
      "link": "https://gorkhapatraonline.com/news/158455",
      "image": "https://gorkhapatraonline.com/storage/media/279233/conversions/Laguausad-Taplejung-original-thumb.jpg"
    },
    {
      "slug": "158405",
      "title": "समृद्धि यात्रा उन्मुख अछाम",
      "timestamp": 1749340800000,
      "source": "gp",
      "content": "अछाम सुदूरपश्चिम प्रदेशका नौ वटा जिल्लामध्येको एक पहाडी जिल्ला हो । भाषा, साहित्य, कला, ऐतिहासिक महत्वका स्थल, प्राकृतिक विविधता र धार्मिक सम्पदाले पनि अछाम भरिपूर्ण छ । यहाँ रामारोशन क्षेत्र, खप्तड क्षेत्र, बरदादेवी मन्दिर, वैद्यनाथ मन्दिर, बिम्कोट दरबार, मङ्गलसेन दरबार, विनायकका पञ्चदेवल, दर्नाका देवल, बान्नीगढी, जयगढ, बयलपाटा आदि धार्मिक तथा पर्यटकीय महìव बोकेका स्थान छन् ।",
      "longContent": "एकेन्द्र महताअछाम सुदूरपश्चिम प्रदेशका नौ वटा जिल्लामध्येको एक पहाडी जिल्ला हो । भाषा, साहित्य, कला, ऐतिहासिक महत्वका स्थल, प्राकृतिक विविधता र धार्मिक सम्पदाले पनि अछाम भरिपूर्ण छ । यहाँ रामारोशन क्षेत्र, खप्तड क्षेत्र, बरदादेवी मन्दिर, वैद्यनाथ मन्दिर, बिम्कोट दरबार, मङ्गलसेन दरबार, विनायकका पञ्चदेवल, दर्नाका देवल, बान्नीगढी, जयगढ, बयलपाटा आदि धार्मिक तथा पर्यटकीय महत्व बोकेका स्थान छन् । अछाममा ५६ हजार ३४७ हेक्टर क्षेत्रफल खेतीयोग्य जमिनमध्ये १० हजार ३०८ हेक्टर क्षेत्रफलमा मात्र सिँचाइको सुविधा छ । १० हजार ६१९ हेक्टर भूभाग वनजङ्गलले ढाकेको छ । अछाममा  प्रतिनिधि सभाका दुई वटा क्षेत्र र प्रदेश सभाका चार वटा क्षेत्र रहेका छन् भने १० वटा स्थानीय तह छन् त्यसमध्ये चार वटा नगरपालिका, छ वटा गाउँपालिका रहेका छन् । स्थानीय तहमा ९१ वटा वडा रहेका छन् । साँफेबगर, सदरमुकाम मङ्गलसेन, कमलबजार र विनायक यहाँका मुख्य बजार क्षेत्र हुन् । दुई लाख २९ हजार ८१६ जनसङ्ख्या रहेको अछामको साक्षरता ९५.५५ प्रतिशत छ । यहाँ ९५७ शैक्षिक संस्था र ४२ वटा सामुदायिक अध्ययन केन्द्र छन् । सडक सञ्जालकैलालीको बौनियाँ हुँदै बझाङको ताक्लाकोट पुग्ने सेती लोकमार्गको २०४ किलोमिटरमध्ये ८० किमी पश्चिम अछाम भएर जाँदै छ । सो लोकमार्गका सूचना अधिकारी केशव मिश्रका अनुसार यो सडकको कैलाली र अछाममा धेरै ट्र्याक खुलेका छन् । डोटीमा ट्र्याक खोल्न सुरु भएको छ । यो आर्थिक वर्षमा सडकतर्फ ७६ अर्ब ४६ करोड र पुलमा नौ करोड ३६ लाख रुपियाँ विनियोजन भएको छ ।यस्तै अछामको पूर्वदेखि पश्चिमसम्मको बिच भागलाई पुष्पलाल (मध्यपहाडी) लोकमार्गले जोडेको छ । यो सडकले छ वटा स्थानीय तहका १७ वटा वडालाई जोडेको छ । प्रदेशको गौरवको योजना चिसापानी–जङ्गलघाट–बडीमालिका सडक निर्माणाधीन अवस्थामा रहेको छ । यस सडकले पनि अछामको आधा भूभाग समेटेको छ । सो सडकको जङ्गलघाट–बाँसकाडा (अछाम) खण्ड २३ किलोमिटरमा स्तरोन्नतिको काम भइरहेको र बाँसकाडा–गैरीटाँड १५ किमी कालोपत्रे भइसकेको पूर्वाधार विकास कार्यालय साँफेबगरका इन्जिनियर देवीप्रसाद उपाध्यायले बताउनुभयो ।ठडियो मङ्गलसेन दरबारसशस्त्र द्वन्द्वकालमा माओवादीको आक्रमणले ध्वस्त भएको ऐतिहासिक मङ्गलसेन दरबार ठडिएको छ । मङ्गलसेन नगरपालिका–५ मा रहेको सो दरबार  माओवादीको २०५८ फागुन ४ गते आक्रमणबाट पूर्ण रूपमा ध्वस्त भएको थियो । सघन सहरी विकास आयोजना अन्तर्गत पुरातìव विभागको करिब नौ करोड लगानीमा दरबारको पुनर्निर्माण भएको हो । हाल दुई करोड बजेटमा पर्खाल र प्रवेशद्वार निर्माण भइरहेको छ । दरबारमा पहिले जिल्ला प्रशासन कार्यालय, तत्कालीन जिल्ला पञ्चायत, मालपोत, जिल्ला अदालत, कारागारलगायतका महìवपूर्ण कार्यालय  थिए । पछि प्रशासनबाहेक अन्य कार्यालय अर्को भवनमा सरेका थिए । आक्रमणका बेला जिल्ला प्रशासन दरबारमै थियो । मङ्गलसेन दरबार तत्कालीन अछामी राजा दलबहादुर शाहको पालामा विसं १९३५ मा निर्माण सुरु भएर विसं १९४१ मा पूरा भएको बताइन्छ । यो दरबारलाई २०२९ सालमा अछामी राजाका सन्तानबाट सरकारले किनेको थियो । परम्परागत शैलीमा निर्माण गरिएको सो तीनतले दरबारमा ३० कोठा थिए । दरबार परम्परागत शैलीमै पुनर्निर्माण गरिएको छ ।मङ्गलसेन दरबार । तस्बिर : प्रकाशविक्रम शाह पर्यटन विकासको सम्भावनाऐतिहासिक एवं प्राकृतिक, धार्मिक, सांस्कृतिक र मेला पर्वले अछाम पर्यटनका लागि ठुलो सम्भावनायुक्त क्षेत्रभित्र पर्दछ । रामारोशन बाह्र बन्ड (ताल), अठार खण्ड (मैदान) को नामले चर्चित छ । यो क्षेत्र विशाल घाँसे मैदान, आकाश पुग्ने जस्तै अग्ला पहाड, रङ्गीबिरङ्गी विभिन्न प्रजातिका लालीगुराँस, हरियाली भइरहने जङ्गल र वन्यजन्तुको बासस्थल पनि हो  । रामारोशनलाई नै शिरानी बनाएर बग्ने कैलाश नदीको किनारैकिनार रामारोशनसम्मै पुग्ने सडक पहुँच रहेको छ । प्रदेश सरकारले रामारोशन क्षेत्र पर्यटन विकास तथा व्यवस्थापन समिति गठन गरेर पर्यटन विकाससम्बन्धी गतिविधि सञ्चालन गरिरहेको समितिका कार्यकारी अधिकृत पूर्णबहादुर विकले बताउनुभयो ।रामारोशन क्षेत्र । तस्बिर : प्रकाशवि﻿क्रम शाहजलविद्युत्का काम अघि बढ्दै अछाममा  कर्णाली, सेती, बुढीगङ्गा, कैलाशखोला जस्ता दर्जनौँ गाड र खोला छन्् । अछामलाई समृद्धितिर डो¥याउन साँफेबगर क्षेत्रमा २० मेगावाट क्षमताको बुढीगङ्गा जलविद्युत् आयोजना निर्माण प्रक्रियामा छ । साँफेबगर नगरपालिका–१३, बाबलाको बुढाबगर र मेल्लेख गाउँपालिका–४ को कुस्कोटमा बाँध र वडा नम्बर ८ हात्तीकोटमा विद्युत्गृह निर्माण गरिने भएको छ । सो आयोजना स्थल पुग्न सडक, पुल, कार्यालय, आवास र क्याम्पका भवन निर्माण भइसकेका छन् । टनेल, ड्याम र पावर हाउस निर्माण कार्यका लागि ठेक्काको काम भइरहेको आयोजनाका प्रमुख सुरेन्द्र घिमिरेको भनाइ छ । यो आयोजना बनाउन कुवेत, साउदी र नेपाल सरकारले नौ अर्ब खर्चिने भएका छन् ।अछाम बयलपाटा अस्पताल दुःखी, गरिब र असहायका लागि साँफेबगर नगरपालिका–७ स्थित बयलपाटा अस्पताल वरदान मान्निछ । न्याय हेल्थ नामक गैरसरकारी संस्थाबाट सामुदायिक रूपमा सञ्चालन गरिएको यो अस्पतालले सबै किसिमका स्वास्थ्य परीक्षण, उपचार र औषधी निःशुल्क रूपमा प्रदान गर्दै आएको छ । प्रदेश सरकार, स्थानीय तह र वैदेशिक सहायताबाट अस्पतालले नियमित सेवा दिइरहेको छ । अस्पतालले प्रदान गर्ने सेवामा अन्तरङ्ग र बहिरङ्ग, प्रयोगशाला, हड्डी, दाँत, मानसिक स्वास्थ्य र युएसजी रहेका छन् । अस्पतालले गर्भवती तथा सुत्केरी, स्वास्थ्य बिमा, एम्बुलेन्स सेवा र सामुदायिक स्वास्थ्य सेवासमेत प्रदान गरिरहेको अस्पतालका सूचना अधिकारी पूर्णबहादुर खड्काले बताउनुभयो । बयलपाटा अस्पताललाई प्रदेश सरकारले हालसम्म २४ करोड अनुदान दिएको छ । सो अस्पतालबाट दुर्गम पहाडी जिल्ला अछाम, डोटी, बाजुरा, दैलेख, कालीकोट, मुगु, हुम्लालगायतका नागरिकले सेवा लिइरहेका छन् ।सो अस्पताललाई दिगो रूपमा सञ्चालनका लागि सुदूरपश्चिम प्रदेशकै अस्पताल बनाएर लैजाने प्रक्रिया थालनी भएको छ । प्रदेश सरकार मातहतकै सदरमुकाम मङ्गलसेनस्थित जिल्ला अस्पतालसँगै बयलपाटा अस्पतालले सेवा दिन थालेपछि यस क्षेत्रका आर्थिक स्थिति कमजोर भएका बिरामीलाई उपचारमा सहजता भएको छ । झोलुङ्गे पुलले घटाएको दुरी सुदूरपश्चिमै सबैभन्दा बढी उचाइमा मेल्लेख गाउँपालिकाको ऋषि दहमा झोलुङ्गे पुल निर्माण भएको छ । मेल्लेख गाउँपालिका–१, ऋषि दहको लिफ्रुदेखि वडा नम्बर २ डाँडाश्री जोड्न झोलुङ्गे पुल निर्माण भएको हो । सहरी विकास मन्त्रालयको डेढ करोडको लागतमा बनेको पुलको लम्बाइ २७८ मिटर र उचाइ करिब १२५ मिटर रहेको छ । लिफ्रुखोलामा निर्माण भएको पुल यो प्रदेशकै अग्लो भएको पुल निर्माण पक्षका प्रमुख कर्ण विष्टको भनाइ छ । झोलुङ्गे पुल । तस्बिर : एकेन्द्र महतालिफ्रुखोलामा झोलुङ्गे पुल निर्माण भएपछि लिफ्रु र डाँडाश्रीका स्थानीयको यात्रा अवधि छोटिएको छ । लिफ्रु र डाँडाश्री आवतजावत गर्न कम्तीमा पनि दुई घण्टा समय लाग्ने गरेकोमा अहिले २० मिनेटमा डाँडाश्रीबाट लिफ्रु पुग्ने गरेको स्थानीय बुद्धि धामीले बताउनुभयो । वडा नम्बर २ का वडाध्यक्ष कुशलराज बुढाले लिफ्रुखोलामा झोलुङ्गे पुल निर्माणले लिफ्रुदेखि डाँडाश्री एकआपसमा जोडिएको बताउनुभयो । डाँडाश्रीबाट गोपाले गाउँस्थित चण्डीका माविमा पढ्न जाने विद्यार्थीलाई समेत पुलले सजिलो भएको छ । सामाजिक विकास र सशक्तीकरणसामाजिक विकास कार्यालयले शिक्षा र सामाजिक विकासको क्षेत्रमा विभिन्न रचनात्मक काम गरिरहेको छ । स्थापनाको पाँच वर्षको अवधिमा सो कार्यालयले जिल्लाका १० वटै स्थानीय तहमा विद्यालय भवन, सूचना, सञ्चार प्रविधि, सशक्तीकरण तथा सिप विकास, अनुदान अल्पकालीन सेवामा सहयोग, भाषा तथा संस्कृतिको क्षेत्रमा पनि काम गरिरहेको छ । सो कार्यालयले चालु आर्थिक वर्षका लागि १३ करोड २५ लाख रुपियाँ बजेट पाएको थियो । कार्यालयका प्रमुख डम्बरबहादुर रावलका अनुसार विद्यालयमा भवन, घेरापर्खाल, खेल मैदान, मन्दिर र मर्मतका ९६ योजना रहेका छन् । यस्तै दलित, महिला, अपाङ्गतालाई क्षमता तथा सिप विकास तालिम, लोक सेवा कक्षा, विशेष अनुदान तथा सहयोग ज्येष्ठ नागरिक दिवा सेवालगायतका कार्यक्रम सञ्चालनमा छन् ।सिँचाइ तथा तटबन्ध चालु आवका लागि प्रदेश सरकारले अछाममा ३१७ योजनामा बजेट विनियोजन गरेको छ । जसमध्ये २५ तटबन्धन र २९२ वटा सिँचाइका योजना रहेका छन् । ३१७ योजनाका लागि ४० करोड रुपियाँ बजेट विनियोजन गरिएको छ । त्योमध्ये हालसम्म १७ करोड रुपियाँ खर्च भएको सिँचाइ डिभिजन कार्यालय अछामका सूचना अधिकारी नरेश थापाले बताउनुभयो । खेतीयोग्य जमिन कटान र बस्ती असुरक्षित हुन थालेपछि तटबन्धका लागि बजेट आउन थालेका छन् ।",
      "link": "https://gorkhapatraonline.com/news/158405",
      "image": "https://gorkhapatraonline.com/storage/media/279166/conversions/2333-original-thumb.jpg"
    },
    {
      "slug": "158382",
      "title": "पन्ध्र जनाविरुद्ध मुद्दा",
      "timestamp": 1749340800000,
      "source": "gp",
      "content": "अख्तियार दुरुपयोग अनुसन्धान आयोगले खोटाङका तत्कालीन जिल्ला शिक्षा अधिकारी ज्ञानमणि नेपालसहित नौ जनाविरुद्ध भ्रष्टाचार मुद्दा दायर गरेको छ ।",
      "longContent": "गोरखापत्र समाचारदाताकाठमाडौँ, जेठ २५ गते । अख्तियार दुरुपयोग अनुसन्धान आयोगले खोटाङका तत्कालीन जिल्ला शिक्षा अधिकारी ज्ञानमणि नेपालसहित नौ जनाविरुद्ध भ्रष्टाचार मुद्दा दायर गरेको छ ।जिल्लाको दिप्रुङ चुइचुम्मा गाउँपालिका–७ मा रहेको श्री कृष्णा उच्च माध्यमिक विद्यालयमा भवन निर्माणमा अनियमितता गरेको आरोपमा आयोगले विशेष अदालत काठमाडौँमा शुक्रबार मुद्दा दायर गरेको हो । विद्यालयको चारकोठे भवन निर्माणका लागि जिल्ला शिक्षा कार्यालयको २४ लाख रुपियाँ अनुदान र २१ लाख १० हजार ८९२ रुपियाँबराबरको जनासहभागितामा विद्यालय भवन निर्माण भएको थियो । आयोगबाट विद्यालय भवनको स्थलगत अनुगमन, निरीक्षण एवं नापजाँच गरी पेस भएको प्राविधिक प्रतिवेदन हेर्दा कम गुणस्तरको कार्य भएको तथा हाल प्रयोग प्रचलनमा नरहेको देखिएको छ । विद्यालय निर्माणको जिम्मेवारी वहनै नगरी विद्यालयको खातामा रोक्का रहेको रकम निकासा गर्न नापी किताब तथा मूल्याङ्कन प्रतिवेदनसमेतमा हस्ताक्षर गरी २५ लाख रुपियाँ रकम निकासा गरेको तथा फिल्डमा हुँदै नभएको कार्य नापी किताबमा समावेश गरी ४१ लाख २० हजार रुपियाँ रकमको मूल्याङ्कन प्रतिवेदनलाई सदर गरेको आयोगले दाबी गरेको छ । साथै गुणस्तरहीन कार्य भएको भनी प्राविधिक प्रतिवेदनमा उल्लेख भएको हुँदाहुँदै पनि तत्कालीन जिशिअ नेपालको समेत मिलेमतोमा सो कार्य सुधार नगरी बजेटको अति आवश्यक रहेको देखाई झुटा बिल भर्पाइँका आधारमा रकम निकासा सदर गरी २५ लाख ५० हजार रुपियाँबराबरको रकम आफूहरूलाई लाभ र नेपाल सरकारलाई हानि पु¥याएको आयोगले जनाएको छ । आयोगले जिशिअका तत्कालीन इन्जिनियर बृधन यादव, सबइन्जिनियर शिवराज राई, जिसिअका तत्कालीन लेखा अधिकृत भुवनप्रसाद आचार्य र लेखापाल सुरेशकुमार श्रेष्ठ र सोही विद्यालयका तत्कालीन प्रधानाध्यापक खेमराज मगरविरुद्ध पनि मुद्दा दायर गरेको छ । सोही विद्यालयका व्यवस्थापन समितिका दुई जना पूर्वअध्यक्ष टीकाराम राई र हरिनारायण राई तथा विद्यालय भवन निर्माण गर्ने व्यक्ति जयप्रसाद राईविरुद्ध पनि मुद्दा दायर गरिएको छ । सबैलाई २५ लाख ५० हजार रुपियाँ बिगो तथा भ्रष्टाचार निवारण ऐन अनुसार कारबाही माग गरिएको आयोगका प्रवक्ता राजेन्द्र पौडेलले बताउनुभयो । छ जनाविरुद्ध मुद्दायसैबिच आयोगले शुक्रबार सघन सहरी तथा भवन निर्माण आयोजना, रामेछापका तत्कालीन कार्यालय प्रमुख अमरबहादुर थापा, नारायणप्रसाद भण्डारी, सुरेशकुमार वाग्लेसमेत छ जनाविरुद्ध अर्को भ्रष्टाचार मुद्दा दायर गरेको छ । सञ्चारकर्मीका रूपमा कार्यरत टीकाप्रसाद भट्टलाई आयोजनाको कार्यालयमा नियुक्ति दिएको, दोहोरो सुविधा दिलाएकोलगायतका गतिविधिमा संलग्न भएको आरोपमा उहाँहरूविरुद्ध आयोगले मुद्दा दायर गरेको हो । आयोगले आयोजनामा अस्थायी नियुक्ति लिएका सञ्चारकर्मी भट्ट, आयोजनाका तत्कालीन लेखा प्रमुख यमला बेल्बासे, सुरेशप्रसाद दाहाललाई पनि प्रतिवादी बनाउँदै भ्रष्टाचार निवारण ऐन अनुसार कारबाही माग गरेको छ ।",
      "link": "https://gorkhapatraonline.com/news/158382",
      "image": "https://gorkhapatraonline.com/storage/media/279116/conversions/Screenshot-2023-03-26-115301-original-thumb.jpg"
    },
    {
      "slug": "158381",
      "title": "नेपालमा मनसुन खण्डित",
      "timestamp": 1749340800000,
      "source": "gp",
      "content": "मनसुन कोशी प्रदेशबाट अन्य मुलुकतिर फर्केको छ । नेपालमा ‘मनसुन खण्डित’ भएको छ । जेठ १५ गते राति नेपाल भित्रिएको मनसुन देशभर फैलन नसकी कोशी प्रदेशबाटै अन्यत्र बाहिरिएको हो । जसकारण नेपालमा मनसुनी वर्षा निस्क्रिय बनेको छ ।",
      "longContent": "काठमाडौँ, जेठ २५ गते । मनसुन कोशी प्रदेशबाट अन्य मुलुकतिर फर्केको छ । नेपालमा ‘मनसुन खण्डित’ भएको छ । जेठ १५ गते राति नेपाल भित्रिएको मनसुन देशभर फैलन नसकी कोशी प्रदेशबाटै अन्यत्र बाहिरिएको हो । जसकारण नेपालमा मनसुनी वर्षा निस्क्रिय बनेको छ । मनसुन देशव्यापी रूपमा विस्तार हुन नसक्दा विभिन्न भेगमा अचाक्ली तापक्रम बढेसँगै खडेरी हुन थालेको मौसमविद्हरूले औँल्याउनुभएको छ । जल तथा मौसम विज्ञान विभागका मौसमविद् गोविन्द झाले भन्नुभयो, “पूर्वबाट मधेश, बागमती हुँदै पश्चिम सर्नुपर्ने मनसुन कोशीबाट पछाडि फर्केर पूर्वी एसियाका अन्य मुलुकतिर तेर्सिएको छ ।”उहाँका अनुसार माथिल्लो वायुमण्डलमा सिर्जना हुने मनसुनी वायुका दुई वटा शाखा हाँगा हुन्छन् । तीमध्ये एउटा हाँगा अरब सागरतिर जान्छ भने अर्को हाँगा बङ्गालको खाडीतिर आउँछ । नेपालमा आउने मनसुनी वायु बङ्गालको खाडीको जलवाष्प बोकेर देशभर फैलनुपर्ने हुन्छ । मौसमविद् झाले थप्नुभयो, “यतिखेर बङ्गालको खाडीमा बलियो न्यूनचापीय प्रणाली सिर्जना हुन सकेको छैन, जसले मनसुनी वायुलाई आकर्षण गरेर आफूतिर तान्ने गर्छ ।” पूर्वी एसिया क्षेत्रमा भने बलियो न्यूनचापीय क्षेत्र बनेकाले मनसुनी वायु नेपालको कोशीबाट तानिएर उता सोहोरिएको उहाँले बताउनुभयो । कोशीमा आएर अड्केको मनसुनी वायुले वातावरण बनाउँदा त्यही बनेका स्थानीय प्रणालीसँग मिसिएर अहिले पनि हल्कादेखि मध्यम वर्षा गराइरहेको जानकारी झाले दिनुभयो । वरिष्ठ मौसम वैज्ञानिक तथा जल तथा मौसम विज्ञान विभागका पूर्वमहानिर्देशक डा. मदनलाल श्रेष्ठका अनुसार १२ हजार किलोमिटरमाथिको वायुमण्डलमा पूर्वीय वायुको भन्दा पनि सुक्खा पश्चिमी वायुको प्रभाव रहँदा मनसुन ब्रेक हुने गर्छ । त्यो अवस्था बङ्गालको खाडीमा कमजोर न्यूनचापीय अवस्थाका कारण यतिबेला माथिल्लो वायुमण्डलमा सिर्जना भएको हो । अतिवृष्टि, अनावृष्टि र लुको जोखिम उच्चयो वर्ष जल तथा मौसम विज्ञान विभागले मनसुनमा सरदरभन्दा बढी वर्षा हुने पूर्वानुमान गरेको छ । यसरी मनसुन ब्रेक हुँदा अब हुने वर्षाको चरित्रमा असर पर्छ । मौसम वैज्ञानिक श्रेष्ठले भन्नुभयो, “जसले कतै वर्षा हुँदै नहुने अनि कतै छोटो समयमा अत्यधिक वर्षा गराउँछ र क्षणिक वर्षाबाट हुने बाढी, पहिरोको जोखिम पनि बढाउँछ ।” यो वर्ष तापक्रम पनि उच्च रहने प्रक्षेपण विभागले गरेको छ । यसलाई पनि अहिलेको मनसुन ब्रेकले सघाएको छ । कोशीबाहेकका छ वटा प्रदेशमा गर्मी बढ्दै गएको छ । सुदूरपश्चिम र मध्यक्षेत्रका तराई भू–भागमा गर्मी अधिक बढेको छ । धनगढी, नेपालगन्ज, भैरहवालगायतका जिल्लामा ३८ देखि ३९ डिग्री सेल्सियसआसपास अधिकतम तापक्रम पुगेको छ । पूर्वी तराईमा ३६ डिग्रीआसपास अधिकतम तापक्रम पुगेको छ । काठमाडौँमा पनि दुई दिनयता अधिकतम तापक्रम ३० डिग्री सेल्सियसआसपास रहन थालेको मौसम पूर्वानुमान महाशाखाले जनाएको छ । कृषिका लागि कतै सहज कतै जोखिम मनसुन ब्रेक हुँदा कतिपय नेपाली किसानलाई फाइदा पुगेको छ भने कतिपयलाई जोखिम बढाएको छ । चैते धान काट्ने र सुकाउने चटारोमा रहेका किसानलाई फाइदा पुगेको कृषि मौसमविद् रामेश्वर रिमालले जानकारी दिनुभयो । उहाँका अनुसार भविष्यमा सम्भावित अतिवृष्टिप्रति पनि किसान चनाखो रहनैपर्ने सन्देश मनसुन ब्रेकले दिएको छ । खण्डवृष्टि, अतिवृष्टि र अनावृष्टिका कारण कतै धेरै वर्षा हुने, कतै हुँदै नभएर खडेरी लाग्ने र कतै एकैठाउँमा आरीघोप्टे पानी पर्ने सम्भावना प्रवल रहेकाले अहिल्यै सजग अपनाउन उहाँले अनुरोध गर्नुभयो । पहाडका गरायुक्त पाखोबारीमा राम्रो पर्खाल लगाउने, डुबान हुने तराईका खेतमा बलिया बाँधसहितका निकास बनाउनु पर्छ । माछापोखरीका मुखमा जाली लगाउन र गोलभेँडालगायतका तरकारीमा टनेल र छाप्रो हाल्न रिमालले सुझाउनुभयो ।",
      "link": "https://gorkhapatraonline.com/news/158381",
      "image": "https://gorkhapatraonline.com/storage/media/279115/conversions/weather-rain-original-thumb.jpg"
    },
    {
      "slug": "158380",
      "title": "कोरोना सङ्क्रमण बढ्यो",
      "timestamp": 1749340800000,
      "source": "gp",
      "content": "भारतमा कोरोना (कोभिड–१९) सङ्क्रमण बढ्न थालेपछि नेपालमा सतर्कता अपनाउन थालिएको छ । इपिडिमियोलोजी तथा रोग नियन्त्रण महाशाखाका अनुसार नेपालमा गत छ महिनादेखि हालसम्म एक सय जनालाई कोरोना सङ्क्रमण पुष्टि भइसकेको छ ।",
      "longContent": "काठमाडौँ, जेठ २५ गते । भारतमा कोरोना (कोभिड–१९) सङ्क्रमण बढ्न थालेपछि नेपालमा सतर्कता अपनाउन थालिएको छ । इपिडिमियोलोजी तथा रोग नियन्त्रण महाशाखाका अनुसार नेपालमा गत छ महिनादेखि हालसम्म एक सय जनालाई कोरोना सङ्क्रमण पुष्टि भइसकेको छ । महाशाखाका निर्देशक डा. चन्द्रभाल झाले सुदूरपश्चिम प्रदेशमा पछिल्लो २४ घण्टामा मात्र थप चार जनामा  कोरोना सङ्क्रमण पुष्टि भएको जानकारी दिनुभयो । उहाँले कोरोना सङ्क्रमण पुष्टि हुने व्यक्ति भारतबाट आएका जानकारी दिनुभयो । भारतमा भने हालसम्म पाँच हजार पाँच सय जनामा कोरोना सङ्क्रमण पुष्टि भइसकेको छ । भारतमा कोरोना फैलिएपछि नेपालमा सतर्कता अपनाउन आग्रह गरिएको हो । निर्देशक डा. झाले त्रिनगर नाकामा तीन जना र एक जनाको झुलाघाट नाकामा एन्टिजेन परीक्षण गर्दा सङ्क्रमण पुष्टि भएको जानकारी दिनुभयो । उहाँले कोरोनाको लक्षण देखेपछि शङ्कास्पद व्यक्तिको एन्टिजेन किटमार्फत परीक्षण गर्ने गरिएको बताउनुभयो । महाशाखाका निर्देशक डा. झाले सङ्क्रमण पुष्टि हुनेलाई घरमै आइसोलेसनमा बस्न निर्देशन दिएको जानकारी गराउनुभयो । उहाँले यसअघि पनि सुदूरपश्चिममा शुक्रबार पाँच, बिहीबार एक र बुधबार तीन जनामा कोरोना सङ्क्रमण पुष्टि भएको जानकारी दिनुभयो । उहाँले एन्टिजेन परीक्षण गर्दा कोरोना पुष्टि भए पनि पिसिआर गर्दा नहुने बताउनुभयो । डा. झाले भन्नुभयो, “अहिले हामीसँग भएको स्टक किट पठाएका छौँ, अब एन्टिजेनको किट अभाव हुने भएकाले खरिद प्रक्रियामा जाने छौँ ।” उहाँले कोरोना सङ्क्रमण बढ्न सक्ने चेतावनी दिँदै हेल्थडेस्क तथा सम्बन्धित निकायलाई तयारी अवस्थामा बस्न निर्देशन दिइसकेको जानकारी गराउनुभयो । “लक्षण अनुसार कोरोना परीक्षण गर्ने हो भने सयौँलाई कोरोना देखिन सक्छ । पछिल्लो समय भारतबाट आएका व्यक्तिलाई लक्षण अनुसार कोरोना परीक्षण गर्न निर्देशन दिइएको छ,” निर्देशक झाले भन्नुभयो ।  उहाँले किट अभावका कारण सबै व्यक्तिलाई कोरोना परीक्षण गराउन सम्भव नहुने बताउनुभयो । उहाँले महिनामा डेढदेखि दुई सयसम्मलाई कोरोना परीक्षण गराइरहेको जानकारी दिनुभयो । विश्व स्वास्थ्य सङ्गठनले पनि कोरोना फैलिए पनि पहिलेको जस्तो महामारी हुने, मानिसको मृत्यु हुने सम्भावना कम रहेको जनाएको छ । विश्व स्वास्थ्य सङ्गठनलाई उद्धृत गर्दै निर्देशक झाले भन्नुभयो, “हाल फैलिएको कोरोनाले मानिसमा मृत्यु गराउँदैन ।” उहाँले कोरोनाबाट बच्न भिडभाड हुने स्थानमा मास्कको प्रयोग गर्न आग्रह गर्नुभयो । स्वास्थ्य मन्त्रालयका प्रवक्ता डा. प्रकाश बुढाथोकीले भिडभाडमा भौतिक दुरी र हातको सरसफाइ जस्ता जनस्वास्थ्यको मापदण्ड अपनाउन अनुरोध गर्नुभयो । “जटिल नभए पनि सतर्कता अपनाउनु पर्छ । छिमेकी मुलुकमा कोरोना फैलिसकेपछि नेपालमा पनि फैलन सक्ने सम्भावनालाई नकार्न सकिन्न,” प्रवक्ता बुढाथोकी भन्नुभयो । प्रवक्ता डा. बुढाथोकीले पछिल्लो समय छिमेकी मुलुकमा कोरोना पुष्टि हुने क्रम बढ्दै गएकाले खुला सिमानाका कारण नेपालमा बढ्न सक्नेतर्फ सचेत गराउनुभयो । कोरोनाको बढ्दो सङ्क्रमणलाई ध्यानमा राखी मुलुकको प्रवेशविन्दुका सबै स्वास्थ्य केन्द्र, स्वास्थ्य सेवा प्रदान गर्ने संस्थालगायत सबै सरोकारवालामार्फत आवश्यक निगरानी भइरहेको जानकाकारी दिनुभयो । उहाँले नेपालमा पनि सङ्क्रमण भित्रिन नदिन विभिन्न नाकामा नयाँ सङ्क्रमणलाई दृष्टिगत गर्दै प्रवेशविन्दुका सम्पूर्ण हेल्थडेस्कमा सतर्क रहन आग्रह गरिएको बताउनुभयो । उहाँले नेपालमा सङ्क्रमण फैलिहालेमा मन्त्रालय कोभिड–१९ को व्यवस्थापनका लागि तयारी अवस्थामा रहेको जानकारी दिनुभयो । राष्ट्रिय जनस्वास्थ्य प्रयोगशालाका सूचना अधिकारी सन्तोष सुवेदीले भने प्रयोगशालामा पिसिआर परीक्षण गर्दा हालसम्म कोरोना पुष्टि नभएको जानकारी दिनुभयो ।",
      "link": "https://gorkhapatraonline.com/news/158380",
      "image": "https://gorkhapatraonline.com/storage/media/279114/conversions/covid-original-thumb.jpg"
    },
    {
      "slug": "158379",
      "title": "हीरक महोत्सव गृहकार्यमा आयोग",
      "timestamp": 1749340800000,
      "source": "gp",
      "content": "लोक सेवा आयोगले ७५ औँ स्थापना दिवसको अवसर पारेर बर्सैभरि कार्यक्रम गरी हीरक महोत्सव मनाउने भएको छ । नेपालमा प्रजातन्त्रको स्थापनापछि २००८ असार १ गते लोक सेवा आयोग स्थापना भएको हो । आयोगले स्थापनाको ७५ औँ वार्षिकोत्सव मनाउने तयारी गरेको छ ।",
      "longContent": "काठमाडौँ, जेठ २५ गते । लोक सेवा आयोगले ७५ औँ स्थापना दिवसको अवसर पारेर बर्सैभरि कार्यक्रम गरी हीरक महोत्सव मनाउने भएको छ । नेपालमा प्रजातन्त्रको स्थापनापछि २००८ असार १ गते लोक सेवा आयोग स्थापना भएको हो । आयोगले स्थापनाको ७५ औँ वार्षिकोत्सव मनाउने तयारी गरेको छ । आयुक्त वीरबहादुर राईले स्थापना दिवसमा विशेष कार्यक्रमसँगै विश्वविद्यालय र विद्यालय स्तरमा लोक सेवा आयोगको महत्वबारे जानकारी गराउने, विभिन्न विधाका विद्वान्सँग आयोगले अवलम्बन गरेको कर्मचारी छनोटसम्बन्धी विधि र प्रक्रियाबारे छलफल तथा अन्तर्क्रिया गर्ने बताउनुभयो । यसै गरी ऐतिहासिक विषयवस्तुको अभिलेखीकरण गर्ने जस्ता कार्यक्रम चरणबद्ध रूपमा सञ्चालन हुने जानकारी उहाँले दिनुभयो । प्रत्येक दुई महिनामा एउटा कार्यक्रम गर्ने गरी बर्सैभरिको कार्यक्रमका रूपरेखा पनि तयार गरिएको छ ।  आयोगका प्रवक्ता एवं सहसचिव गीताकुमारी होमेगाईंले स्थापनाको ७५ वर्ष पूरा भएकोमा आयोगले बर्सैभरि कार्यक्रम गरी हीरक महोत्सव मनाउने जानकारी दिनुभयो । उहाँका अनुसार स्थापना दिवसको अघिल्लो दिन आयोगले आफ्नो सभा कक्षलाई ‘भुवनमान सिंह प्रधान सभा कक्ष’ नामकरण गर्ने भएको छ । २०१५ देखि २०४५ सालसम्म आयोगका विभिन्न पदमा रही सेवा गर्नुभएका प्रधान २०३७ देखि २०४५ सालसम्म सचिवका रूपमा कार्यरत रहनुभएको थियो । आयोगको कार्यसम्पादनलाई पारदर्शी र निष्पक्ष बनाउन योग्यता, निष्पक्षता र स्वच्छता प्रवर्धनमा प्रधानको योगदानलाई सम्मान गर्दै सो निर्णय गरिएको प्रवक्ता होमेगार्इंले बताउनुभयो । प्रधानले उत्तरपुस्तिकामा दोहोरो सङ्केत राख्ने र परीक्षार्थीको पहिचान शून्य बनाउने तथा परीक्षा प्रविधिको विकासमा महत्वपूर्ण योगदान गर्नुभयो । कमलपोखरीस्थित आयोगको केन्द्रीय कार्यालयमा रहेको सभाकक्ष दुई सय जना अटाउने क्षमताको छ । स्थापना दिवसमा असार १ गते विशेष कार्यक्रमको आयोजना गरी आयोगमा कार्यरत उत्कृष्ट कर्मचारी तथा पूर्वकर्मचारीलाई सम्मान गरिने छ । राष्ट्रपति प्रमुख अतिथि रहनुहुने सो कार्यक्रममा प्रधानमन्त्री र प्रतिनिधि सभाको राज्य व्यवस्था तथा सुशासन समितिका सभापतिलाई आमन्त्रण गरिएको प्रवक्ता होमेगाईंले बताउनुभयो ।  आयोगले निजामती सेवाको पदमा नियुक्तिका लागि उपयुक्त उम्मेदवार छनोट गर्न परीक्षा सञ्चालन गर्नुका साथै नेपाली सेना, नेपाल प्रहरी, सशस्त्र प्रहरी बल र सङ्घीय सरकारी सेवा र सङ्गठित संस्थाको पदमा पदपूर्तिका लागि लिइने लिखित परीक्षा सञ्चालन गर्दै आएको छ । छनोट प्रक्रियामा निष्पक्षता र शुद्धता कायम गर्न आयोगले प्रश्नपत्र निर्माण, परिमार्जन, उत्तरपुस्तिका परीक्षण, अन्तर्वार्ता सञ्चालन गर्दै आएको छ । आयुक्त राईले विभिन्न कार्यक्रमका अतिरिक्त आयोगले नीतिगत विषय, परीक्षण प्रणालीमा सुधारलगायतबारे छलफल तथा अन्तर्क्रिया गर्ने बताउनुभयो । यसै वर्ष आयोगले संस्थागत क्षमता विकास र कर्मचारीको क्षमता अभिवृद्धि गर्न परीक्षा केन्द्र र आयोगको भवन निर्माण कार्यलाई प्राथमिकता दिने छ । आयोगले आयोजना गर्ने विशेष कार्यक्रमकै दिन हीरक महोत्सव जनाउने प्रतीक चिह्नसमेत सार्वजनिक गर्ने छ ।",
      "link": "https://gorkhapatraonline.com/news/158379",
      "image": "https://gorkhapatraonline.com/storage/media/279182/conversions/psc_new_building1-original-thumb.jpg"
    },
    {
      "slug": "158378",
      "title": "फैलिँदै लागुऔषधको जालो",
      "timestamp": 1749340800000,
      "source": "gp",
      "content": "लागुऔषधको कारोबार र प्रयोग सहरी क्षेत्रबाट क्रमशः गाउँसम्म फैलिन थालेपछि रोकथामका लागि प्रभावकारी कदम चाल्नुपर्ने देखिएको छ ।",
      "longContent": "काठमाडौँ, जेठ २५ गते । लागुऔषधको कारोबार र प्रयोग सहरी क्षेत्रबाट क्रमशः गाउँसम्म फैलिन थालेपछि रोकथामका लागि प्रभावकारी कदम चाल्नुपर्ने देखिएको छ । लागुऔषधको कुलतमा फस्नेहरूमा १५ देखि २५ वर्ष उमेर समूहका युवा रहेको पाइएको छ । लागुऔषध कुलतले परिवार र समाजलाई नै आक्रान्त पार्न थालेपछि रोकथामका लागि सामूहिक प्रयास आवश्यक देखिएको हो । पछिल्लो पाँच वर्षमा लागुऔषध कारोबार, ओसारपसार र प्रयोग झन्डै १० प्रतिशत वृद्धि भएको पाइएको छ ।आव २०७६/७७ मा लागुऔषध कारोबार र ओसारपसारमा संलग्न चार हजार ५४६ जना पक्राउ परेकामा १४९ जना विदेशी रहेका थिए । उनीहरूको साथबाट प्रहरीले चार हजार ३३५ केजी गाँजा, ५९९ केजी चरेस, दुई केजी हेरोइन, ४० केजी अफिम, १४ केजी कोकिन, एम्पेटामाइन छ केजी, इफिड्रिन चार केजी र फर्मास्युटिकल ड्रग्स (औषधीका रूपमा प्रयोग हुने) तीन लाख ३५ हजार ७१० थान बरामद गरेको थियो । त्यसको पाँच वर्षपछि अर्थात् आव २०८१/८२ को दस महिनामा लागुऔषध कारोबारमा संलग्न छ हजार २५२ जना पक्राउ परे । तीमध्ये २५७ जना विदेशी छन् । प्रहरीले उनीहरूको साथबाट गाँजा ३७ हजार ४६३ केजी, चरेस ४८८ केजी, हेरोइन आठ केजी, अफिम ११६ केजी, कोकिन १५ केजी, पोल्यान्ड २० केजी र फर्मास्युटिकल ड्रग्स तिस लाख ५६५ थान बरामद ग¥यो । बरामद फर्मास्युटिकल ड्रग्स र गाँजा परिणाम झन्डै १० गुणा बढी हो ।नेपाल प्रहरीका केन्द्रीय सहप्रवक्ता प्रहरी वरिष्ठ उपरीक्षक रमेश थापा लागुऔषध कारोबार बढ्दै जाँदा अधिकांश युवा पुस्ता नै दुव्र्यसनको सिकार बनिरहेको बताउनुहुन्छ । थापाका अनुसार मुलुकको समुन्नति, मुलुकको विकास र समाज रूपान्तरणका संवाहक युवा नै दुव्र्यसनको सिकार हुनु दुःखद हो । लागुऔषधको ओसारपसार नियन्त्रणका लागि नेपाल प्रहरीले विशेष महाअभियान नै सञ्चालन गरिरहेको बताउँदै थापाले भन्नुभयो, “लागुऔषधको कुलतले मुलुकको भविष्य नै खतरामा पर्न सक्छ, समयमै यसको नियन्त्रणका लागि सामूहिक प्रयास जरुरी छ ।” लागुऔषधको कुलतमा झन्डै ८० प्रतिशत युवा रहेको र दुव्र्यसनले युवापिँढीको भविष्य अन्त्य गर्नुका साथै ठुलो धनराशि नेपालबाहिर गइरहेको पनि उहाँले बताउनुभयो । लागुऔषध दुव्र्यसनीको पुनस्र्थापनाका लागि क्रियाशील अन्तर्राष्ट्रिय संस्था नार्कोनन दक्षिण एसिया प्रमुख वसन्त कुँवरले लागुऔषधको कारोबार र प्रयोग विगतमा सहरकेन्द्रित हुने गरेकामा पछिल्लो समय ग्रामीण सडक सञ्जाल विस्तारसँगै ग्रामीण बस्तीमा बढ्दो व्यापारीकरण देखेर लागुऔषधका कारोबारीहरूले आफ्नो सञ्जाल त्यतातर्फ विस्तार गरिरहेको बताउनुभयो । सरकारी तथ्याङ्क अनुसार नेपालमा लागुऔषधको प्रयोगकर्ताको सङ्ख्या एक लाख ३४ हजार रहेको छ । कुँवर भने यो सङ्ख्या सात लाखभन्दा बढी रहेको र यो बढ्दो क्रममा रहेको दाबी गर्नुहुन्छ ।उहाँले प्रभावकारी रोकथामका लागि पहिला दुव्र्यसनमा पर्न नदिने, परेकालाई पहिचान गर्ने, पहिचान भएकालाई सही परामर्श गरी व्यवस्थापन गर्ने र दुव्र्यसनीलाई उचित पुनस्र्थापना गरे मात्र कारोबार र ओसारपसार नियन्त्रण गर्न सकिने कुँवरको सुझाव छ ।  लागुऔषध नियन्त्रण ब्युरोका पूर्वनिर्देशक हेमन्त मल्लले ग्रामीण क्षेत्रमा बसोबास गर्नेहरू देशविदेशमा आउजाउ गर्ने क्रम बढ्दै जाँदा लागुऔषधको कारोबार र कुलत गाउँसम्म फैलिँदै गएको बताउनुभयो । मल्ल भन्नुहुन्छ, “लागुऔषध कारोबार र प्रयोग डरलाग्दो रूपमा वृद्धि भइरहेको छ । यसको रोकथामका लागि सरकारको उच्च प्राथमिकता, सरोकारवाला निकायको थप सक्रियता र लागुऔषध नियन्त्रण ब्युरोलाई थप स्रोतसाधनयुक्त बनाउनु पर्छ ।”",
      "link": "https://gorkhapatraonline.com/news/158378",
      "image": "https://gorkhapatraonline.com/storage/media/279112/conversions/5644-original-thumb.jpg"
    },
    {
      "slug": "158376",
      "title": "रुखबाट लडेर गम्भीर घाइतेको हेलिकप्टरमार्फत उद्धार",
      "timestamp": 1749254400000,
      "source": "gp",
      "content": "घाँस काट्ने क्रममा रुखबाट लडेर गम्भीर घाइते हुनुभएका ढोरपाटन नगरपालिका वडा नं. ४ भाँगीका रामबहादुर पुनलाई हेलिकप्टरमार्फत उद्धार गरी उपचारको लागि काडमाडौं पठाइएको छ ।",
      "longContent": "रामकृष्ण बोहराबागलुङ, जेठ २४ गते । घाँस काट्ने क्रममा रुखबाट लडेर गम्भीर घाइते हुनुभएका ढोरपाटन नगरपालिका वडा नं. ४ भाँगीका रामबहादुर पुनलाई हेलिकप्टरमार्फत उद्धार गरी उपचारको लागि काडमाडौं पठाइएको छ । घाइते पुनलाई प्रभु हेलिकप्टरमार्फत काठमाडौं पठाइएको हो । उहाँ शनिबार घाँस काट्ने क्रममा रुखबाट लडेपछि गम्भीर घाइते हुनुभएको थियो । गम्भीर घाइते पुनलाई उपचारको लागि तत्काल बुर्तिबाङ अस्पताल ल्याइएको थियो । उहाँको टाउको र शरीरको विभिन्न भागमा चोटपटक लागेको र अचेत अवस्थामा भएकाले प्राथमिक उपचारपछि रिफर गरी हेलिकप्टरमार्फत काठमाडौं पठाइएको हो । बिरामीको अहिले पाटन अस्पताल काठमाडौंमा उपचार भइरहेको ढोरपाटन नगरपालिका वडा ४ का वडा अध्यक्ष तिलक पुनले जानकारी दिनुभयो ।",
      "link": "https://gorkhapatraonline.com/news/158376",
      "image": "https://gorkhapatraonline.com/storage/media/279110/conversions/Heli-Rescue-Photo-original-thumb.jpg"
    },
    {
      "slug": "158373",
      "title": "चिटिक्क परेको ऐतिहासिक इस्माकोत दरवार",
      "timestamp": 1749254400000,
      "source": "gp",
      "content": "वि.सं. १५५० सालमा स्थापना भएको तत्कालीन चौबिसी इस्मा राज्यको ऐतिहासिक इस्माकोत दरवार । जसलाई अहिले पुनरनिर्माण गरिएको छ । तस्बिरः टोपलाल अर्याल",
      "longContent": "टोपलाल अर्यालरेसुङ्गा, जेठ २४ गते । वि.सं. १५५० सालमा स्थापना भएको तत्कालीन चौबिसी इस्मा राज्यको ऐतिहासिक इस्माकोत दरवार । जसलाई अहिले पुनरनिर्माण गरिएको छ । तस्बिरः टोपलाल अर्याल",
      "link": "https://gorkhapatraonline.com/news/158373",
      "image": "https://gorkhapatraonline.com/storage/media/279105/conversions/Ismakot-Darwar-original-thumb.jpg"
    },
    {
      "slug": "158366",
      "title": "पूर्व राज्यमन्त्री चौधरीको स्मृतिमा मनाइयो दिवस",
      "timestamp": 1749254400000,
      "source": "gp",
      "content": "नेकपा (एमाले) दाङले पूर्व स्थानीय विकास राज्यमन्त्री एवं नेकपा (एमाले) केन्द्रीय परिषद् सदस्य स्वर्गीय महेश चौधरीको दोस्रो स्मृति दिवस मनाएको छ ।",
      "longContent": "सन्तोष दहितदाङ, जेठ २४ गते । नेकपा (एमाले) दाङले पूर्व स्थानीय विकास राज्यमन्त्री एवं नेकपा (एमाले) केन्द्रीय परिषद् सदस्य स्वर्गीय महेश चौधरीको दोस्रो स्मृति दिवस मनाएको छ ।स्मृति सभालाई सम्बोधन गर्दै एमालेका केन्द्रीय सदस्य सीता सिग्देल न्यौपानेले स्वर्गीय चौधरीको व्यक्तित्वको चर्चा गर्दै उहाँ स्वाभिमानी राष्ट्रवादी नेता रहेको बताउनुभयो । चौधरीले जनजाति आन्दोलनमा पुर्‍याएको योगदानको चर्चा गर्दै उहाँले देखाएको बाटोमा लाग्न कार्यकर्तालाई आग्रह गर्नुभयो । उहाँले चौधरी सुख सुविधादेखि टाढा रहेर सामाजिक आन्दोलनमा सदैव लागेको स्मरण गर्नुभयो ।  स्वर्गीय नेता चौधरी थारू आन्दोलनका अगुवाको रुपमा परिचित हुनुहुन्थ्यो । थारू भाषाको संरक्षण र प्रबर्द्धनमा उहाँको अग्रणी भूमिका रहँदै आएकोथियो । विसं २०२८ सालमा दाङबाट थारू भाषाको साहित्यिक पत्रिका  ‘गोचाली’ प्रकाशनको सुरुवात उहाँले गर्नुभएको थियो । उहाँले ‘द हिडन ट्रेजर अफ द लो ल्याण्ड नेपाल (भाग १ र २)’,  ‘नेपालको तराई तथा यसका भूमिपुत्रहरू’,  ‘स्थविरहरुको प्राचीन इतिहास र संस्कृति’, थारू भाषाको पहिलो गीति नाटक ‘छारा’, थारू भाषामा ‘लिरौसी व्याकरण’ लगायत पुस्तक लेख्नुभएको छ ।स्वर्गीय नेता चौधरी २०४८ सालमा राष्ट्रियसभा सदस्य र २०५४ सालमा स्थानीय विकास राज्यमन्त्री बन्नुभएको थियो । यस्तै, २०६४ मा एमालेको तर्फबाट समानुपातिक संविधान सदस्य बन्नुभएकोथियो।दंगीशरण गाउँपालिका ४ बैबाङका चौधरीको उपचारक्रममा  २०८० जेठ २४ गते निधन भएको थियो ।  एमाले दाङका उपाध्यक्ष मनोहर बुढाथोकीको अध्यक्षतामा भएको कार्यक्रममा प्रदेश सचिव लक्ष्मण आचार्य, महेश चौधरीको धर्मपत्नी शान्ति चौधरी, नेपाल पत्रकार महाँसंघका केन्द्रीय सचिव सविन प्रियासन, वुद्धिजिवि परिषद् दाङका अध्यक्ष  तिर्थ न्यौपाने, प्राध्यापक केवी चौधरी, श्याम आचार्य र रामबहादुर जिसीले महेश चौधरीले दिनुभएको राजनीतिक र सामाजिक योगदानको चर्चा गर्नुभएको थियो । कार्यक्रमको सहजिकरण जिल्ला सचिवालय सदस्य एवम् निवार्चन विभाग प्रमुख विवेक श्रेष्ठले गर्नुभएको थियो ।",
      "link": "https://gorkhapatraonline.com/news/158366",
      "image": "https://gorkhapatraonline.com/storage/media/279092/conversions/Mahesh-chaudhary-original-thumb.jpg"
    },
    {
      "slug": "158332",
      "title": "बाम्का बजार आगलागी : सपनासँगै खरानी बनेको जीवन",
      "timestamp": 1749254400000,
      "source": "gp",
      "content": "शुक्रबार बाजुराको बुढीगङ्गा नगरपालिका–६ स्थित बाम्का बजारमा लागेको आगलागीले तहसनहस बनाएको छ । नवर्दुगा होटलबाट सुरु भएको आगलागीले ३० पसल जलेर नष्ट हुँदा करोडौंको क्षति भएको छ ।",
      "longContent": "सन्तोषी रावलबाजुरा, जेठ २४ गते ।  शुक्रबार बाजुराको बुढीगङ्गा नगरपालिका–६ स्थित बाम्का बजारमा लागेको आगलागीले तहसनहस बनाएको छ । नवर्दुगा होटलबाट सुरु भएको आगलागीले ३० पसल जलेर नष्ट हुँदा करोडौंको क्षति भएको छ । आगलागीका कारण स्थानीय व्यवसायीहरू एकैछिनमै सडकमा आएका छन् । कसैले आफ्नो जीवनभरको कमाइ गुमाए भने कसैले परिवार पाल्ने आधार । आगलागीपछि उनीहरू खुला आकाशमुनि बस्न बाध्य भएका छन् ।ग्यास सिलिन्डर विस्फोटपछि सुरु भयो आगलागी नवदुर्गा होटलमा खाना पकाउने ग्यासको सिलिन्ड र विस्फोट भएपछि आगलागी सुरु भएको प्रारम्भिक अनुसन्धानबाट पुष्टि भएको छ । प्रहरी नायब उपरीक्षक इकवाल हवारीले भन्नुभयो, “आगलागीले सबै टिनटहराका पसलहरू खरानी बनायो, पानीले निभाउन सक्ने अवस्था थिएन ।”सपनासँगै खरानी बनेको जीवनहोटल सञ्चालक तोयानाथ न्यौपानेले पसलसँगै जीवन जलेर गएको बताउनुभयो । सञ्चालक न्यौपानेको अनुहार आकाश जत्तिकै निराशा देखिन्थ्यो । “यात्रुहरूलाई मिठो खाना खुवाउथेँ, त्यही होटल मेरो घर चलाउने माध्यम थियो । अब घर जान डर लाग्छ, के लिएर जानु ?,” उहाँ भन्नुभयो, ‘‘अब हातमा केही छैन, घर फर्केर के भनूँ ?”यसैगरी, शुसिल थापा स्थानीय मेडिकल सञ्चालन गर्दै आएका थिए । उहाँको पसल त्यहि आगलागीमा खरानी भयो । थापाले मेडिकल खोलेर बाम्कावासीलाई सेवा दिँदै आउनुभएको थियो । “औषधी, कागजात, सबै जलेर खरानी भयो । अब पुनः कसरी सुरु गर्ने थाहा छैन । बिरामीको सेवा गर्न खोलिएको पसल नै सकियो ।”यसैगरी, दीपक साउदको इलेक्ट्रोनिक पसल पनि पूर्णरूपमा जलेर नष्ट भएको छ । उहाँ भावुक हुँदै भन्नुभयो, ‘‘इलेक्ट्रोनिक पसल थियो, तर त्यो पसल अब कहिल्यै पनि देख्न पाउँदैनन् । वर्षौ वर्ष गरी जोडेको पसल एक सेकेन्डमै खरानी भयो ।” यतिमात्र होइन्, सँगै पसल चलाउँदै आएका अरू व्यापारीहरू समेत अहिले सडकमै टाउको राख्ने ठाउँ खोजिरहेका छन् । तीन दर्जनजति व्यापारी अहिले सडकमा छन् । प्रशासन र स्थानीय सरकार सक्रियप्रमुख जिल्ला अधिकारी मेघनाथ पाध्याको नेतृत्वमा विपद् व्यवस्थापन समितिको टोलीले घटनास्थलको निरीक्षण गर्दै क्षतिका विवरण सङ्कलन गरिरहेको छ ।स्थानीय तह, प्रदेश र सङ्घीय सरकारसँग समन्वय गरी एकद्वार प्रणालीमार्फत राहत वितरणका निर्णय गरिएको छ । आकस्मिक बैठकमा बुढीगङ्गा नगर प्रमुख रामबहादुर बानियाँ, बडीमालिका नगर प्रमुख अमरबहादुर खड्का, पूर्व सांसद लालबहादुर थापालगायतको सहभागिता थियो । दमकल नभएको पीडास्थानीय तहमा दमकलको अभावले आगलागी नियन्त्रणमा ठुलो चुनौती थपिएको हो । जिल्लाका सबै पालिकासँग गाडी भए पनि दमकल नभएको प्रशासनले स्वीकारेको छ ।व्यापारीको माग राहत र पुनःस्थापनाबजार जलेर सडकमै आइपुगेका व्यापारीहरूले तत्काल राहतसँगै दीर्घकालीन समाधान माग गरेका छन् । उनीहरूले “सिर्जनात्मक पुनःस्थापना गरिदिउन्, हामी फेरि उठ्ने छौं ।’’ बताएका छन् ।",
      "link": "https://gorkhapatraonline.com/news/158332",
      "image": "https://gorkhapatraonline.com/storage/media/279029/conversions/Untitled-1-original-thumb.jpg"
    },
    {
      "slug": "158328",
      "title": "प्रविधिको प्रयोगले राहदानी वितरण प्रभावकारी भएको छ : परराष्ट्रमन्त्री",
      "timestamp": 1749254400000,
      "source": "gp",
      "content": "परराष्ट्रमन्त्री डा. आरजुु राणा देउवाले प्रविधिको प्रयोगले राहदानी वितरण प्रभावकारी भएको बताउनुभएको छ ।",
      "longContent": "कृतबहादुर बिष्ट फूलवारी(कैलाली), जेठ २४गते । परराष्ट्रमन्त्री डा. आरजुु राणा देउवाले प्रविधिको प्रयोगले राहदानी वितरण प्रभावकारी भएको बताउनुभएको छ । राहदानी विभागद्वारा धनगढीमा आयोजित प्रदेशस्तरीय अभिमुखीकरण अन्तरक्रिया कार्यक्रममा बोल्नुहुँदै परराष्ट्रमन्त्री राणाले राहदानी प्राप्त गर्नु नागरिकको अधिकार भएको बताउनुहुँदै यसमा कुनै प्रकारको अवरोध हुन नहुने धारणा औंल्याउनुभयो । परराष्ट्रमन्त्री राणाले विगतमा राहदानी बनाउन झन्झटिलो प्रक्रियाले सर्वसाधारणलाई समस्या भएको बताउनुहुँदै अब डिजिटल प्रविधिको माध्यमबाट सजिलो र सुलभ सेवा प्रवाह गर्ने दिशामा सरकार अघि बढेको बताउनुभयो ।उहाँले भन्नुभयो, “पहिला राहदानी बनाउन धेरै गाह्रो थियो । अहिले भने अनलाइनबाटै ई–पासपोर्ट सजिलै बनाउन सकिने अवस्था बनिसकेको छ, प्रविधिको प्रयोग गरेर यो प्रणालीलाई अझ प्रभावकारी बनाउने विषयमा पनि सोचिरहेका छौँ ।”परराष्ट्रमन्त्री राणाले राहदानी वितरण प्रक्रियामा अझै पनि  केही समस्या रहेकोे स्वीकार गर्नुहुँदै एक जिल्लाबाट बनाएको राहदानी अर्को जिल्लामा पठाउने, पुनः त्यहाँबाट ल्याउन जानुपर्ने जस्ता समस्या  रहेका छन् सुधारको प्रयास जारी रहेको  उहाँको भनाइ छ । उहाँले भन्नुभयो, “राहदानी वितरण प्रक्रियामा दखिएका समस्या समाधान गर्न आवश्यक नीति तथा प्रविधिक व्यवस्था गर्न छलफल भइरहेको छ । तपाईंहरूले गर्ने प्रविधिक कामले नै सुधार ल्याउने छ भन्ने विश्वास छ ।” विगतको जस्तो रहदानी बनाउन नागरिकले अब धेरै समस्या खेप्नु नपर्ने मन्त्री राणाको दाबी छ ।  लगानी तथा विकास सम्मेलनमा सहभागी हुन सोमबार धनगढी आउनुभएकी परराष्ट्रमन्त्री राणा शनिबार काठमाडौँ फर्किनुभएको छ ।",
      "link": "https://gorkhapatraonline.com/news/158328",
      "image": "https://gorkhapatraonline.com/storage/media/279012/conversions/thumb-original-thumb.jpg"
    },
    {
      "slug": "158323",
      "title": "सगरमाथा संवाद बहुआयामिक प्रभाव",
      "timestamp": 1749254400000,
      "source": "gp",
      "content": "सगरमाथा आधार शिविर आसपासमा आश्चर्यजनक रूपमा हिउँ घट्न थालेपछि र हिमाली क्षेत्रका हिमतालको आकार अस्वाभाविक बढ्दै गएपछि विश्व मानव समुदाय सशङ्कित बनेको छ ।  सन् १९६० सम्म इम्जा हिमताल सानो खाल्डो जस्तै थियो ।",
      "longContent": "सगरमाथा आधार शिविर आसपासमा आश्चर्यजनक रूपमा हिउँ घट्न थालेपछि र हिमाली क्षेत्रका हिमतालको आकार अस्वाभाविक बढ्दै गएपछि विश्व मानव समुदाय सशङ्कित बनेको छ ।  सन् १९६० सम्म इम्जा हिमताल सानो खाल्डो जस्तै थियो । तापक्रम वृद्धिसँगै हिउँ पग्लँदै जाने क्रममा सन् २०१७ सम्म आइपुग्दा १.४ वर्ग किलोमिटरको ठुलो ताल बनिसकेको छ । सन् १९७० ताका तल्लो वरुण हिमताल पोखरीका रूपमा पनि थिएन । त्यो अहिले दुई वर्गकिलोमिटरको ठुलो ताल बनेको छ । थामेमा गत वर्ष हिमताल फुटेर बस्ती बगाएको घटना र केही दिनअघि मात्र हुम्लाको लिमीगाउँमा हिमताल फुटेर आएको बाढी हिमालमा बढेको तापक्रमको असर भएको विज्ञहरूले पुष्टि गरेका छन् । सकिँदै हिउँहिमाली भूभागलाई तेस्रो धु्रव मानिएको छ । मौसमी चक्र अनुसार समुद्रमा उत्पन्न जलवाष्प बादल बनेर पहाडसम्मको आकाशमा मडारिन्छ । त्यहाँको तातो वायुमण्डलका कारण पानीका रूपमा वर्षा हुन्छ । हिमाल अध्येता डा. सुदीप ठकुरीका अनुसार बादलहरू हिमालतिर सर्दै जाँदा चिसो वायुमण्डलका कारण वर्षाको स्वरूप ठोस हिमपातमा परिणत हुन्छ र हिउँ पर्छ । त्यसरी लामो समयसम्म हिउँ थुप्रँदै जाँदा कालान्तरमा आफ्नै दबाबले हिउँ खाँदिएर बरफमा परिणत हुन्छ ।उहाँका अनुसार हजारौँ वर्षदेखि जम्मा भएका बरफका खात हिमाली भेगको भिरालो र ओरालो संरचनामा गुरुत्वाकर्षणको नियमानुसार तल बग्न थाल्छन् । तिनलाई नै हिमनदी भनिन्छ । हिमालको तापक्रम हिमालकै जस्तो चिसो रहेमा वर्षमा ५० देखि एक सय मिटरसम्मको रफ्तारमा हिउँ बग्छ । अलिक समतल ओरालोमा आइपुग्दा वार्षिक एक किलोमिटरको रफ्तार लिन्छ । बढ्दै गएको तापक्रम अनुसार ती नदी बिस्तारै तरल पानीको नदीमा परिणत हुँदै फेरि समुद्रमा पुगेर मिसिन्छन् । ठकुरी भन्नुहुन्छ, “यही निरन्तरको हिउँ र पानीको चक्रलाई नै हिमाल र समुद्रको अविच्छिन्न सम्बन्ध मानिन्छ ।” पछिल्ला दशकमा औद्योगिक विकाससँगै तापक्रम उच्च बन्दै छ । बढेको तापक्रमका कारण समुद्रमा छिटो जलवाष्प बन्ने, उड्दै गएको घना बादल तातोले गर्दा तल्लो भेगमै अधिक वर्षाका रूपमा स्खलित हुने गरेको विभिन्न अध्ययनले देखाएको छ । यसले हिमालमा पर्ने हिउँमा कमी ल्याएको छ । केही वर्षअघिको एक अध्ययन अनुसार सर्वोच्च शिखर सगरमाथा क्षेत्रमा पर्ने हिउँ वार्षिक नौ मिलिमिटरका दरले घट्दै गएको र हिमालमा पनि वर्षा हुने गरेको छ । गत वर्ष माथिल्लो मुस्ताङमा वर्षा भएर तल्लो भेगको बजार बाढीले बगाएको घटनाले पनि त्यो पुष्टि गर्छ । ठकुरीका अनुसार पानीको चरित्र हिउँको भन्दा फरक हुन्छ । जब हिउँमा पानी पर्छ, पानीको तातोपनले हिउँका ढिक्कालाई पगाल्छ । समुद्रमुनि पहाड ठडिँदैस्मिट ओसन इन्स्टिच्युटले गत वर्ष सार्वजनिक गरेको अध्ययन अनुसार समुद्री सतहको बढोत्तरीसँगै समुद्रमुनि पहाड बन्न थालेका छन् । हिमाल र पहाडबाट बग्दै गएका नदीसँगै माटो, ढुङ्गा र गेग्य्रानको ठुलो परिमाण समुद्रको पिँधमा थुप्रँदै छ । अर्को एक अध्ययन अनुसार सन् १८८० देखि यता औसत रूपमा समुद्री सतह ८.९ इन्चसम्म बढेको छ । सन् २००६ देखि २०१५ सम्म प्रतिवर्ष ०.०६ इन्च प्रतिवर्ष बढ्दै गएको समुद्री सतह २००६ देखि २०१५ सम्म ०.१४ इन्च प्रतिवर्ष बढेको अध्ययनमा पाइएको छ । हिउँ पग्लने मात्रा बढ्दै जाँदाको परिणामबाटै समुद्री सतहको बढोत्तरी भएको धारणा अध्येता ठकुरीको छ । कोस्टारिकाबाट चीन जाने समुद्री पथमा चार वटा समुद्री पहाड भेटिएको अध्ययनमा उल्लेख छ । भेटिएकामध्ये सबैभन्दा अग्लो पहाड दुई मिटर चार सेन्टिमिटरको छ । अध्येताको टोलीले अघिल्लो वर्ष पनि चिलीको समुद्रमा पहाडहरूको जन्म भइरहेको पत्ता लगाएको थियो । विश्वमा नेपालको हिमाल जस्तै सबैभन्दा ठुलो हिउँको थुप्रो भएको अन्टार्कटिका र आर्कटिक क्षेत्रको हिउँ पग्लने क्रम उच्च बनेको छ । यी दुई क्षेत्रको सबै हिउँ पग्ल्यो भने ६६ मिटरसम्म समुद्री सतह बढ्छ । एसियामा नेपालको उच्च हिमालका हिउँहरू पग्लेर हिन्द महासागरको सतह बढाइरहेको छ । ठकुरीका अनुसार हिमालय क्षेत्रको सबै हिउँ पग्लेको खण्डमा यस क्षेत्र छोएका ०.६० मिटर समुद्री सतह बढ्न सक्छ । जलवायु परिवर्तनको असरले हुने मौसमी विपत्का कारण बाढीपहिरोसहितको बहाव समुद्रमै पुग्छ । नेपालको माटो तथा ढुङ्गा बङ्गालको खाडीको तटीय क्षेत्रमा पुगेर त्यहाँ समथर जमिनको सिर्जना गराइरहेको छ । औसत रूपमा बर्सेनि २५ टन प्रतिहेक्टर माटो तथा ठोस पदार्थ नेपालबाट त्यता पुग्ने गरेको छ । हरितगृह ग्यास उत्सर्जन र तापक्रम वृद्धिको दर रोक्दै हिउँ पग्लने क्रम रोकिएन भने सन् २१०० सम्ममा अमेरिका आसपासका समुद्रको सतह सन् २००० को तुलनामा ०.६ मिटरभन्दा बढी हुने अनुमान गरिएको छ । घट्दै छन् जीवनका आधारहिउँ पानीको ठोस स्वरूप हो । हिमरेखाहरू पानीलाई जिवन्त राख्न मात्र हैन, पृथ्वीका सम्पूर्ण जीवजीवात्माको जीवनरेखा पनि हो । अन्तर्राष्ट्रिय एकीकृत पर्वतीय विकास केन्द्र (इसिमोड) को अध्ययन अनुसार सन् १९७७ सम्म नेपालका हिमालय क्षेत्रमा पाँच सय वटा साना हिमताल थिए । सन् २०१७ सम्म एक हजार ५४१ वटा हिमताल बने । हालसम्म सानाठुला दुई हजार तीन सय वटा हिमताल पाइएका छन् । यी तालमा जमेका पानी बगेर वा विस्फोट भएर समुद्रमा पुग्दै छ । यसले समुद्री सतह सामान्यभन्दा बढाउँदै लगेको पछिल्ला अध्ययनले देखाएका छन् । सन् २०२३ मा इसिमोडले ‘पानी, हिउँ, समाज र पारिस्थितिक प्रणाली’ विषयमा गरेको अध्ययनले हिमालमा तापक्रम यसै गरी बढ्दै गए सन् २१०० सम्ममा हाल जम्मा रहेकामध्ये ८० प्रतिशत हिउँ पग्लेर जाने निष्कर्ष निकालेको थियो । यसबाट पिउने पानीको स्रोतको विनाश उच्च हुनुका साथै पर्वतीय समुदायले बाढी, पहिरो, हिमताल विस्फोटका प्रतिकूल विपत्को सामना गर्नुपर्ने छ । हिन्दुकुश हिमालय क्षेत्रको दुई हजार पाँच सय किलोमिटर क्षेत्र विश्वको सबैभन्दा ठुलो हिउँको भण्डार हो । जैविक विविधतासँगै  महत्वपूर्ण पारिस्थितिक प्रणालीको व्यवस्थापन र एसियाको प्रमुख खाद्य उत्पादन चक्रको आधार पनि हो । इसिमोडका महानिर्देशक पेमा ग्याम्सोका अनुसार हिउँ गलाउने जलवायु परिवर्तन अब टाढाको खतरा रहेन । यो एक ज्वलन्त वास्तविकता बनेको छ । १.५ डिग्री सेल्सियसमा वैश्विक तापक्रम वृद्धि सीमित भएमा सन् २१०० सम्ममा हिमनदीको एक तिहाइ हिस्सा गुमिसक्ने छ । अझ कार्बन उत्सर्जन बढ्दै गए त्यो क्षति दुई तिहाइसम्म पुग्न सक्छ । एसियाका दुई खर्ब मानिस स्वच्छ खानेपानीको अभवासँगै बाढी, पहिरो, खडेरीको जोखिममा पुग्ने सम्भावना टड्कारो छ । उहाँ भन्नुहुन्छ, “हिउँ हराउँदै छ । जोगाउन एकल हैन, सामूहिक पहलको खाँचो छ ।”उहाँका अनुसार हिउँ पग्लँदा हिमालहरू काला पत्थरमा परिणत हुने, स्थानीय समुदाय र पारिस्थितिक प्रणालीमा असर पुर्‍याउने मात्र हैन; कृषि उत्पादनमा असरसँगै नेपालको ठुलो आर्थिक उपार्जनको स्रोत रहेको ऊर्जा उत्पादन र पर्यटन क्षेत्र तहसनहस हुने छन् । सन् २०२४ अत्यधिक तातो वर्ष रह्यो । विश्वको तातोपन ७७ वर्षकै अन्तरालमा अधिक भएको त्यही वर्ष थियो । विश्व मौसम सङ्गठनले सन् २०२५ देखि २०२९ सम्मको आउँदो पाँच वर्ष झन् ताता वर्षहरू रहने प्रक्षेपण केही दिनअघि मात्र गरेको छ । त्यस अनुसार पाँच वर्षभित्र विगतका ताता वर्षहरूको रेकर्ड तोड्दै दुई डिग्री सेल्सियससम्म पुग्ने अनुमान सङ्गठनको छ । यो तापक्रमको बढोत्तरी विश्व औद्योगिकीकरण युग सन् १८५०–१९०० सम्मको औसत तापक्रमभन्दा निकै बढी हो । आउँदो पाँच वर्षमध्येको कुनै एक वर्ष सन् २०२४ रेकर्ड तोड्दै अत्यधिक बढी तातो वर्ष हुने प्रक्षेपण सोही अध्ययनले गरेको छ । साथै सन् २०३० देखिको अर्को पाँच वर्षको तापक्रम वृद्धि दुई डिग्री सेल्सियस पार गर्दै तीन डिग्रीतिर अग्रसर हुने अनुमान गरिएको छ । हिमाली भेगमा यो तापक्रमलाई रूपान्तरण गर्दा अबको पाँच वर्ष हिमाली भेगमा २.४ डिग्री सेल्सियससम्म पुग्ने अनुमान गरिएको छ; जुन सन् १९९१ देखि २०२० सम्मको औसत तापक्रम वृद्धिभन्दा साढे तीन गुणा बढी हो । यसले आउँदो पाँच वर्षमा हिमालको हिम गलन अत्यधिक हुने मात्र हैन; आर्कटिक तथा अन्टार्कटिका क्षेत्रका हिमसागरमा जमेका हिउँको अनुपातमा समेत ह्रास आउने गर्छ । बेरेन्टस सागर, बेरिङ सागर, ओखोत्सक सागरलगायत क्षेत्रमा हिमपत्रका रूपमा रहेका बरफका ढिक्काहरू पातला हुने छन् । परिणामस्वरूप उत्तरी युरोप, अलास्का, उत्तरी साइबेरियामा सिमसार बढ्ने र अमेजन क्षेत्रमा असामान्य सुक्खा खडेरी हुने अनुमान छ ।सङ्गठनका अनुसार वार्षिक औसत विश्वव्यापी तापक्रम विगत ६० वर्षमा देखिएको तापक्रमभन्दा आउँदो पाँच वर्षको तापक्रम धेरै उच्च हुने सम्भावना छ । पेरिस सम्झौताका आधारमा यस शताब्दीको अन्त्यसम्ममा विश्वव्यापी तापक्रम वृद्धिलाई १.५ डिग्री सेल्सियसमा सीमित गर्ने विषयमा विश्वव्यापी ऐक्यबद्धता छ । किनकि १.५ डिग्री सेल्सियसको सीमा पार गर्दा धेरै गम्भीर जलवायु परिवर्तन प्रतिकूल प्रभावहरू निम्तने जोखिम उच्च रहेको विभिन्न अध्ययनले देखाएको छ । विश्वव्यापी तापक्रम वृद्धिलाई १.५ डिग्री सेल्सियसमा सीमित गर्न हरितगृह ग्यास उत्सर्जनमा कमी ल्याउँदै सन् २०३० सम्ममा ४३ प्रतिशतले घटाउनुपर्ने बाध्यता पेरिस सम्झौताका पक्षधरलाई छ । असर न्यूनीकरणका पहलमोन्ट्रियल प्रोटोकल–१९८७ : ओजोन तहको विनाश गर्ने हरितगृह ग्यासलगायत पदार्थहरूसम्बन्धी मोन्ट्रियल प्रोटोकल एक ऐतिहासिक बहुपक्षीय वातावरणीय सम्झौता हो; जसले ओजोन घटाउने पदार्थहरू भनेर चिनिने मानवनिर्मित करिब एक सय रसायनको उत्पादन र खपतलाई नियमन गर्ने उद्देश्य राखेको थियो । वायुमण्डलमा ती रसायनले पृथ्वीको सुरक्षात्मक कवजका रूपमा रहेको ओजोन तहलाई क्षति पु¥याउँछ । मानिस र वातावरणलाई सूर्यबाट हुने हानिकारक परावैजनी विकिरणबाट बचाउन १६ सेप्टेम्बर १९८७ मा प्रोटोकल विश्वव्यापी अपनाइएको हो ।युनाइटेड नेसन्स फ्रेमवर्क कन्भेन्सन अन क्लाइमेट चेन्ज (युएनएफसिसी)–१९९२ : युएनएफसिसी अर्थात् जलवायु परिवर्तनसम्बन्धी संयुक्त राष्ट्रसङ्घीय महासन्धि जलवायु परिवर्तको असर रोकथामका लागि वैश्विक हस्तक्षेप गर्न बनेको महत्वपूर्ण महासन्धि हो; जुन २९ मार्च सन् १९९४ मा कार्यान्वयनमा आयो । यसले मोन्ट्रियल प्रोटोकलको महत्वपूर्ण अवधारणालाई अँगालेको छ । रियो कन्भेन्सन भनेर पनि चिनिने यो महासन्धि सन् १९९२ मा ब्राजिलको रियो डे जेनेरियो सहरमा रियो अर्थ शिखर सम्मेलन अर्थात् विश्वमै पहिलो पटक मानवको सामूहिक घर पृथ्वीको संरक्षणकारी पहलका रूपमा भएको थियो । जैविक विविधतासम्बन्धी संयुक्त राष्ट्रसङ्घीय महासन्धि र मरुभूमीकरणविरुद्धको महासन्धिलाई जोड्न युएनएफसिसीले भूमिका खेलेको छ । पेरिस एग्रिमेन्ट–२०१५ : पेरिस सम्झौता जलवायु परिवर्तनसम्बन्धी कानुनी रूपमा बाध्यकारी अन्तर्राष्ट्रिय सन्धि हो । सन् २०१५ डिसेम्बर १२ मा फ्रान्सको पेरिसमा भएको संयुक्त राष्ट्रसङ्घीय जलवायु परिवर्तन सम्मेलन (कोप) मा १९५ पक्ष राष्ट्रले यसलाई अपनाएका थिए । यो सन्धि सन् २०१६ नोभेम्बर ४ देखि लागु भएको थियो । यसको प्रमुख लक्ष्य विश्वव्यापी औसत तापव्रmम वृद्धिलाई पूर्वऔद्योगिक युगको सन् १८५० देखि १९०० भन्दा कम गर्दै १.५ डिग्री सेल्सियसमा सीमित गर्न पहल गर्नु रहेको छ ।कोप सम्मेलन : प्रत्येक वर्ष जलवायु परिवर्तनसम्बन्धी संयुक्त राष्ट्रसङ्घीय महासन्धि (युएनएफसिसी) का पक्ष राष्ट्रहरू जलवायु परिवर्तनका सवालमा भएका वार्षिक प्रगतिको विश्लेषण गर्न भेला हुने सम्मेलनलाई नै संयुक्त राष्ट्रसङ्घीय जलवायु परिवर्तनसम्बन्धी सम्मेलन अर्थात् कन्फरेन्स अफ पार्टिज (कोप सम्मेलन) भनिन्छ । सम्मेलनमा विश्वभरका १९८ पक्ष राष्ट्र रहेका छन् । यसै सम्मेलनले क्योटो प्रोटोकल (१९९७) र पेरिस सम्झौता (२०१५) जस्ता ऐतिहासिक सम्झौतासहित अन्तर्राष्ट्रिय जलवायु वार्ताका लागि अन्तर्राष्ट्रिय मञ्च प्रदान गर्दै आएको छ । पहिलो कोप सम्मेलन सन् १९९५ मा जर्मनीको बर्लिनमा आयोजना भएको थियो । गत वर्ष अजरबैजानको बाकुमा कोप–२९ आयोजना भएको थियो । यस वर्षको कोप–३० ब्राजिलमा आयोजना हुँदै छ । यसैमार्फत हरेक देशले बनाएको राष्ट्रिय कार्ययोजनाको कार्यान्वयनको गहन छलफल गर्छन् । जलवायु प्रभावित मुलुकलाई कार्बन उत्सर्जन न्यूनीकरणमा पु¥याएको योगदानका आधारमा जलवायु परिवर्तन हानिनोक्सानी कोषमार्फत परिपूरण दिन समन्वय गरिन्छ ।अधिक कार्बन उत्सर्जन गर्ने मुलुकविश्वव्यापी तापक्रम वृद्धि हुने गरी कार्बन उत्सर्जन गर्ने मुलुकमा विकसित मुलुकको वर्चस्व रहेको छ । सन् २०२३ को वैश्विक अध्ययन अनुसार कार्बन उत्सर्जन गर्ने मुलुकको सूचीमा नेपाल ९५ औँ नम्बरमा पर्छ । नेपाल सन् २०४५ भित्र शून्य कार्बन उत्सर्जनको लक्ष्यमा अग्रसर छ । एसियामा शून्य कार्बन उत्सर्जनको लक्ष्य प्राप्त गरिसकेको मुलुक भुटान हो । विश्वका २०६ मुलुकको सूचीमा प्रमुख १० कार्बन उत्सर्जनकर्ता मुलुकले न्यूनीकरणका लागि बढी दायित्वबोध गर्नुपर्ने हुन्छ । सगरमाथा संवादको सन्देश विश्व मौसम सूचकका रूपमा रहेको सर्वोच्च शिखर सगरमाथाको देश नेपाल हिमाल संरक्षणको नेतृत्वदायी भूमिकामा अघि बढेको छ । २०८२ जेठ २–४ गतेसम्म सगरमाथा संवादको पहिलो शृङ्खला आयोजना गर्दै नेपालले ‘जलवायु परिवर्तन, हिमाल र मावन जातिको भविष्य’ नारासहित हिमाल संरक्षणको आवाज विश्वमाझ बुलन्द गरेको छ । वन तथा वातावरण मन्त्रालयका सहसचिव डा. महेश्वर ढकाल सगरमाथा संवादले विश्वमाझ नेपाली नाम ‘सगरमाथा’ लाई स्थापित गर्न सफल भएको बताउनुहुन्छ । उहाँ भन्नुहुन्छ, “अन्य मुलुकले आयोजना गर्ने अन्तर्राष्ट्रिय सम्मेलनमा सहभागी हुँदै आएको नेपाल आफैँले अन्तर्राष्ट्रिय सम्मेलन सफलतापूर्वक आफ्नै बलमा सम्पन्न गर्न सक्छ भन्ने सन्देश दिएको छ ।” उहाँ सगरमाथा संवादले क्षेत्रीय पहुँचसहितको कार्य गर्नु पर्छ भन्ने विषयलाई मूलधारमा ल्याएको धारणा व्यक्त गर्नुहुन्छ । नेपाल जस्तो पर्वतीय मुलुकका लागि जलवायु वित्त, प्रविधि र क्षमता अभिवृद्धिका लागि बजेटको मात्रा बढाउनुपर्ने र त्यो बजेट अनुदानका रूपमा सहज र सरल प्रव्रिmयाबाट लक्षित वर्गमा जानु पर्छ भन्ने आवाजलाई सगरमाथा संवादले बल दिएको धारणा उहाँको छ । उहाँका अनुसार विज्ञान, प्रविधि र नवप्रवर्तनको उपभोगलाई जलवायु परिवर्तनका असर न्यूनीकरणमा सहायकका रूपमा प्रयोग गर्नुपर्ने विषयलाई पनि संवादले प्राथमिकताका साथ उठाउन सकेको छ । कृषि र खाद्य, सहर र समुदाय, युवा र महिला सबैलाई सँगै अनुकूलन र न्यूनीकरणको यात्रामा लैजानुपर्ने दृष्टिकोण प्रदान गर्न सफल भएको छ । यसले २५ बुँदे ‘सगरमाथा कल फर एक्सन’ अर्थात् सगरमाथा कार्यगत घोषणापत्र जारी गर्दै हिमाल संरक्षणमा एकबद्ध हुन विश्वका मुलुकलाई अपिल गरेको छ । जलवायु परिवर्तन विज्ञ मन्जित ढकालका अनुसार सगरमाथा संवाद नेपालले अन्तर्राष्ट्रिय नेतृत्वका लागि गरेको प्रयासको अभ्यास नै सगरमाथा संवादको पहिलो संस्करण हो । जलवायु परिवर्तनका कारण विश्वको सर्वोच्च शिखरसहितका हिमालमा पारेको असर कम नभएसम्म कुनै पनि मुलुक समृद्ध हुनुको औचित्य पुष्टि हुँदैन भन्ने सन्देश सगरमाथा संवादले दिएको धारणा उहाँको छ ।ढकालका अनुसार संवादका निष्कर्षलाई नेपाली जीवनशैलीमा आन्तरिकीकरणसँगै अनुकूलनका लागि मार्गनिर्देशनका रूपमा अन्तर्राष्ट्रियस्तरमा उपयोग गर्न सुरु गरिएको छ । वन तथा वातावरण राज्यमन्त्री रूपा विश्वकर्मा ताजकिस्तानमा जारी हिउँ सम्मेलनमा यही निष्कर्षको प्रवर्धन गर्दै हुनुहुन्छ । ढकाल भन्नुहुन्छ, “विश्वका शक्तिशाली मुलुकहरू जी–ट्वान्टीलाई उनीहरूको दायित्वबोध गराउन कूटनीतिक रूपमा यस निष्कर्षमार्फत दबाब दिन सकिन्छ ।”",
      "link": "https://gorkhapatraonline.com/news/158323",
      "image": "https://gorkhapatraonline.com/storage/media/278998/conversions/5655-original-thumb.jpg"
    },
    {
      "slug": "158304",
      "title": "यसरी मनाइँदैछ बकर ईद (फोटो फिचर)",
      "timestamp": 1749254400000,
      "source": "gp",
      "content": "मुस्लिम धर्मालम्वीहरुको दोस्रो महान् पर्व बकर इद ( इदुल जोहा) शनिबार देशभर मनाइँदै छ । बिहानैदेखि मस्जित पुगेर आफ्नो धर्मनुसार यो पर्वलाई धुमधामका साथ शुभकामना आदानप्रदान गर्दै मनाउन सुरु गरेको छ ।",
      "longContent": "काठमाडौँ, जेठ २४ गते । मुस्लिम धर्मालम्वीहरुको दोस्रो महान् पर्व बकर इद ( इदुल जोहा) शनिबार देशभर मनाइँदै छ । बिहानैदेखि मस्जित पुगेर आफ्नो धर्मनुसार यो पर्वलाई धुमधामका साथ शुभकामना आदानप्रदान गर्दै मनाउन सुरु गरेको छ ।इदुल फित्र अर्थात् रमजान पर्वको ७०औँ दिनमा बकर ईद मनाउने धार्मिक विधि छ । बिहानै स्नान गरी नजिकैको मस्जिद वा इदगाहमा गई सामूहिक नमाज पढ्छन् । नमाज पढिसकेपछि एकापसमा शुभकामना आदान प्रदान गर्ने गरिएको छ ।  बकर इद काठमाडौँको घण्टाघरस्थित मस्जित र अन्य मस्जितमा समेत मनाइएको छ । काठमाडौँ घण्टाघरस्थित मस्जितमा बकर इद यसरी मनाइँदै छ ।",
      "link": "https://gorkhapatraonline.com/news/158304",
      "image": "https://gorkhapatraonline.com/storage/media/278977/conversions/Untitled-1-original-thumb.jpg"
    },
    {
      "slug": "158262",
      "title": "विद्यालय शुल्कमाथि छानबिन गरिँदै",
      "timestamp": 1749254400000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले २२ वटा निजी विद्यालयको अनुगमनपछि कागजातको अध्ययन सुरु गरेको छ ।",
      "longContent": "काठमाडौँ, जेठ २४ गते । वाणिज्य, आपूर्ति तथा उपभोक्ता संरक्षण विभागले २२ वटा निजी विद्यालयको अनुगमनपछि कागजातको अध्ययन सुरु गरेको छ । पहिलो पटक सेवा क्षेत्र अन्तर्गत निजी विद्यालयको अनुगमन गरेको विभागले उपत्यकाका नाम चलेका विद्यालय प्रशासनबाट विभागमा प्राप्त भएका कागजात सही भए/नभएको विषयमा अध्ययन थालेको हो ।विभागका निर्देशक डिकबहादुर कार्कीले उपत्यकाका नाम चलेको भनिएका जेम्स, ग्यालेक्सी, भ्याली, प्रिमियर इन्टरनेसनललगायतका २२ वटा विद्यालयले पेस गरेका विवरण चित्त बुझ्दो नदेखिएकाले पुनः परीक्षणका लागि सम्बन्धित पालिकामा पठाइएको जानकारी दिनुभयो । विद्यालयको भौतिक पूर्वाधार, उपलब्ध गराउने शिक्षाको गुणस्तर, अन्य क्रियाकलापका आधारमा सम्बन्धित पालिकाबाट स्वीकृति गराएर लागु गरेका हुन् वा होइन भन्ने बुझ्न पालिकामा पत्राचार गरिएको उहाँले बताउनुभयो । अहिलेसम्म कुनै पालिकाबाट जवाफ प्राप्त नभएको उहाँको भनाइ छ । “अधिकांश विद्यालयले लिँदै आएको शुल्कको विवरण हेर्दा कम देखिएको तर ती विद्यालयसँग सम्बन्धित अभिभावक वा पढ्ने विद्यार्थीसँग बुझ्दा शुल्कमा धेरै भिन्नता पाएका छौँ,” उहाँले भन्नुभयो ।  विभागले सम्बन्धित पालिकासँग विद्यालयको विषयमा मागेको विवरणको जवाफ आएपछि त्यसको कैफियतका आधारमा कानुनी कारबाही गरिने पनि निर्देशक कार्कीले जानकारी दिनुभयो । विभागले गएको वैशाख अन्तिम सातामा निजी विद्यालयकेन्द्रित अनुगमन सुरु गरेको थियो ।  विभागका महानिर्देशक कुमार दाहालले निजी विद्यालयमा शिक्षक कर्मचारीलाई असाध्यै न्यूनत पारिश्रमिक दिने तर विद्यार्थीसँग भर्ना, वार्षिक र टिउसनका फरक फरक शीर्षकमा मनलाग्दी शुल्क लिने गरेको गुनासो आउने क्रम बढेपछि विभागले विद्यालयकेन्द्रित अनुगमन गरी त्यहाँबाट प्राप्त विवरणको अध्ययन गरेको हो । उहाँका अनुसार विद्यालयको अनुगमनका क्रममा विद्यालयले फरक फरक शीर्षकमा विद्यार्थीसँग लिने शुल्क, शिक्षक कर्मचारीलाई दिने पारिश्रमिक वा सेवा सुविधालगायतको विवरण मागिएको थियो । कानुन अनुसार मासिक टिउसन शुल्कको दुई महिनाभन्दा बढीको वार्षिक शुल्क लिन नपाउने व्यवस्था छ तर निजी विद्यालयले छ महिनाको टिउसन शुल्क बराबरको रकम वार्षिक शुल्कमा लिने गरेको पाइएको छ ।  विद्यालयसँग विवरण माग गरिएकाले कानुनविपरीत शुल्क लिएको प्रमाणित भएमा जुनसुकै विद्यालय कानुन अनुसार कारबाहीको भागीदार हुने महानिर्देशक दाहालको भनाइ छ ।",
      "link": "https://gorkhapatraonline.com/news/158262",
      "image": "https://gorkhapatraonline.com/storage/media/278933/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "158261",
      "title": "नेपाली सेनाको प्रवक्तामा बस्नेत",
      "timestamp": 1749254400000,
      "source": "gp",
      "content": "नेपाली सेनाले सहायक रथी राजाराम बस्नेतलाई प्रवक्ताको जिम्मेवारी दिएको छ ।",
      "longContent": "गोरखापत्र समाचारदाताकाठमाडौँ, जेठ २४ गते । नेपाली सेनाले सहायक रथी राजाराम बस्नेतलाई प्रवक्ताको जिम्मेवारी दिएको छ । जनसम्पर्क तथा सूचना निर्देशनालयमा बिहीबार आयोजित कार्यक्रममा सहायक रथी बस्नेतले प्रवक्ताको औपचारिक जिम्मेवारीको बुझबुझारथ गर्नुभएको हो ।यसअघिका प्रवक्ता गौरवकुमार केसीले भने आगामी आइतबारबाट नेपाली सेनाको पूर्वी पृतनाका निमित्त प्रमुखको जिम्मेवारी समाल्नुहुने छ । उहाँको नाम सिफारिस भइसकेकाले केही समयमै उपरथीमा बढुवा हुने सम्भावना छ । त्यहाँका पृतनापति पवनराज घिमिरेको जङ्गी अड्डामा सरुवा भएको छ ।नयाँ प्रवक्ता यसअघि सेनाको राष्ट्रिय निकुञ्ज तथा वन्यजन्तु संरक्षण निर्देशनालयको निर्देशकको जिम्मेवारीमा हुनुहुन्थ्यो । सूचना र जनसम्पर्कका माध्यमद्वारा नागरिक र सैनिक सम्बन्ध सुदृढ तुल्याउन महत्वपूर्ण भूमिकामा रहने जनसम्पर्क तथा सूचना निर्देशनालयको निर्देशक नेपाली सेनाको प्रवक्ताको जिम्मेवारीमा रहने अभ्यास छ । राष्ट्रको प्रमुख सुरक्षा सङ्गठन नेपाली सेनाको प्रमुखको निकटतामा रही प्रवक्ताले कार्यजिम्मेवारी समाल्नुहुने छ ।",
      "link": "https://gorkhapatraonline.com/news/158261",
      "image": "https://gorkhapatraonline.com/storage/media/278932/conversions/445-original-thumb.jpg"
    },
    {
      "slug": "158260",
      "title": "स्वास्थ्य ऐनको तयारी",
      "timestamp": 1749254400000,
      "source": "gp",
      "content": "स्वास्थ्य तथा जनसङ्ख्या मन्त्रालयले पुराना ऐन परिमार्जन गरेर नयाँ स्वास्थ्य ऐन ल्याउने तयारी गरेको छ । स्वास्थ्य तथा जनसङ्ख्यामन्त्री प्रदीप पौडेलले लामो समयदेखि परिमार्जन हुन नसकेका तथा स्वास्थ्य क्षेत्रका समस्या सम्बोधन गर्न नयाँ ऐन तथा नीति निर्माणको काम अघि बढाउनुभएको हो ।",
      "longContent": "गोरखापत्र समाचारदाताकाठमाडौँ, जेठ २४ गते । स्वास्थ्य तथा जनसङ्ख्या मन्त्रालयले पुराना ऐन परिमार्जन गरेर नयाँ स्वास्थ्य ऐन ल्याउने तयारी गरेको छ । स्वास्थ्य तथा जनसङ्ख्यामन्त्री प्रदीप पौडेलले लामो समयदेखि परिमार्जन हुन नसकेका तथा स्वास्थ्य क्षेत्रका समस्या सम्बोधन गर्न नयाँ ऐन तथा नीति निर्माणको काम अघि बढाउनुभएको हो । स्वास्थ्य सेवाका कर्मचारीको सेवा सुविधा सम्बन्धमा बनेको २०५३ सालको पुरानो ऐनको स्थानमा नयाँ स्वास्थ्य सेवा ऐन ल्याउने तयारी गरे अनुसार मन्त्रालयले काम अघि बढाइरहेको छ ।यसैबिच बालबालिकाका निमित्त गैरसरकारी संस्थाको महासङ्घ नेपालले शुक्रबार आयोजना गरेको ११ औँ राष्ट्रिय महाधिवेशन तथा २५ औँ साधारण सभाबाट निर्वाचित भएका कार्यसमिति सदस्यलाई पदभार हस्तान्तरण तथा सम्मान कार्यक्रममा बोल्दै उहाँले उक्त कुरा बताउनुभएको हो । स्वास्थ्यमन्त्री पौडेलले बालबालिकालाई मौलिक र परम्परागत विषय हस्तान्तरण गर्न नसक्दा पहिचान गुम्ने खतरा बढ्दै गएको बताउनुभयो । महासङ्घका पूर्ववरिष्ठ उपाध्यक्ष डिल्लीराम गिरीले महासङ्घले विगत तीन दशकदेखि देशैभर रहेका बालबालिकाको क्षेत्रमा काम गर्दै आएको जानकारी दिँदै अन्याय र चुनौतीमा रहेका, श्रम खेप्दै आएका, बालविवाह, बालबालिका बेचबिखन, अपाङ्गता, बालमजदुरलगायतका चुनौतीसँग महासङ्घ समाधानका लागि जुघ्दै आइरहेको बताउनुभयो ।",
      "link": "https://gorkhapatraonline.com/news/158260",
      "image": "https://gorkhapatraonline.com/storage/media/278931/conversions/swasthya-original-thumb.jpg"
    },
    {
      "slug": "158259",
      "title": "राष्ट्रिय सभामा बजेटसम्बन्धी छलफल सम्पन्न",
      "timestamp": 1749254400000,
      "source": "gp",
      "content": "राष्ट्रिय सभामा आर्थिक वर्ष २०८२/८३ को राजस्व र व्ययको वार्षिक अनुमानमाथिको छलफल सम्पन्न भएको छ ।",
      "longContent": "गोरखापत्र समाचारदाताकाठमाडौँ, जेठ २४ गते । राष्ट्रिय सभामा आर्थिक वर्ष २०८२/८३ को राजस्व र व्ययको वार्षिक अनुमानमाथिको छलफल सम्पन्न भएको छ । सभाको शुक्रबारको बैठकमा १३ जना सदस्यले राजस्व र व्ययको अनुमानमाथि आफ्नो धारणा प्रस्तुत गरेपछि छलफल सम्पन्न भएको हो । राष्ट्रिय सभामा जेठ १९ गतेदेखि राजस्व र व्ययको वार्षिक अनुमानमाथिको छलफल सुरु भएको थियो । सभाका अध्यक्ष नारायणप्रसाद दाहालले छलफलका क्रममा सभाका सदस्यले उठाएका विषयबारे सम्बन्धित पक्षसँग समन्वय गरी उपप्रधानमन्त्री एवं अर्थमन्त्री विष्णुप्रसाद पौडेलले जवाफ दिने मिति जानकारी गराउन सचिवालयलाई निर्देशन दिनुभयो । सङ्घीय संसद् सचिवालयका सहायक प्रवक्ता अनन्तप्रसाद कोइरालाले सङ्घीय संसद्को दुवै सदनमा अर्थमन्त्री पौडेलले एकै दिन जवाफ दिने गरी निर्धारण हुने जानकारी दिनुभयो । छलफल सम्पन्न भएपछि शुक्रबार नै अर्थमन्त्री पौडेलले जवाफ दिने सचिवालयले तयारी गरेको थियो तर निरन्तरको अवरोधले प्रतिनिधि सभामा राजस्व र व्ययको वार्षिक अनुमानमाथिको छलफल सुरुसमेत हुन सकेको छैन । सभाको शुक्रबारको बैठकमा छलफलमा भाग लिनुभएका नेकपा (एमाले) का मुख्य सचेतक भगवती न्यौपानेले प्रभावकारी कार्यान्वयनले बजेटले लिएको प्राथमिकता र लक्ष्य पूर्ति हुने विश्वास व्यक्त गर्नुभयो । उहाँले भन्नुभयो, “अर्थमन्त्रीले बजेट स्वीकृत हुनेबित्तिकै खरिद प्रक्रिया, सम्झौता अगाडि बढाइहाल्ने विषयमा विभिन्न पक्षसँग छलफल गर्नुभएकोमा विगतमा जस्तै कार्यान्वयन प्रभावकारी नहुने जस्ता कमजोरी नदोहोरिने विश्वास जागृत भएको छ ।” नेकपा (एकीकृत समाजवादी) का घनश्याम रिजालले विदेशमा लगानी खुला गर्ने सरकारको नीतिले पुँजी पलायन गराउने जोखिम आउने दाबी गर्दै यस्ता नीति लिनुअघि विशेष सचेत हुनुपर्ने धारणा राख्नुभयो । उहाँले उत्पादन बढाउने बजेटले नीति लिए पनि कृषक र व्यापारीबिचको ‘मार्जिन’ घटाएर किसानलाई प्रोत्साहन गर्ने विषय बजेटमा नआएको टिप्पणी गर्नुभयो । नेकपा (माओवादी केन्द्र) का मुख्य सचेतक गोपीबहादुर सार्की अछामी र नेपाली कांग्रेसका जितजङ्ग बस्नेतले कर्मचारीको न्यूनतम आवश्यकता पूर्ति हुने गरी तलब वृद्धि नभएकोमा चिन्ता व्यक्त गर्नुभयो । सभाका सदस्य तारामान स्वाँरले बढी आयस्रोत भएकालाई करमा छुट दिई कम आय भएकामाथि करको भार थपेर असमानता बढाउन खोजिएको टिप्पणी गर्नुभयो । उहाँले यसले बजेटको निष्पक्षता र वित्तीय सुशासन, बजेटको समावेशिता तथा सामाजिक न्यायको सिद्धान्तलाई कमजोर पारेको बताउनुभयो । एकीकृत समाजवादीकी जयन्तीदेवी राईले कृषि उत्पादनमा बजेटले जोड दिए पनि कृषिमा औद्योगिकीकरण र कृषि उपजको बजारीकरणबारे मौन रहेको बताउनुभयो ।",
      "link": "https://gorkhapatraonline.com/news/158259",
      "image": "https://gorkhapatraonline.com/storage/media/278930/conversions/GD-KTM-_MG_9394-original-thumb.jpg"
    }
  ]
}