{
  "date": "2025-02-27T19:32:37.056Z",
  "news": [
    {
      "slug": "145040",
      "title": "नेपालगन्ज भन्सारबाट राजस्व सङ्कलन ११ प्रतिशतले वृद्धि",
      "timestamp": 1740614400000,
      "source": "gp",
      "content": "पश्चिम नेपालकै सबैभन्दा ठुलो नाका मानिने नेपालगन्ज भन्सार नाकाबाट गत वर्षको तुलनामा यस वर्ष ११ प्रतिशत भन्दा बढी राजस्व सङ्कलनमा वृद्धि भएको छ ।",
      "longContent": "सिराज खान नेपालगन्ज, फागुन १५ गते । पश्चिम नेपालकै सबैभन्दा ठुलो नाका मानिने नेपालगन्ज भन्सार नाकाबाट गत वर्षको तुलनामा यस वर्ष ११ प्रतिशत भन्दा बढी राजस्व सङ्कलनमा वृद्धि भएको छ । नेपालगन्ज भन्सार कार्यालयका सुचना अधिकारी भन्सार अधिकृत पवित्रकुमार खड्काका अनुसार यस वर्षको माघ महिनासम्म सात महिनाको अवधीमा गत आर्थिक वर्षभन्दा ११ प्रतिशतले राजस्व सङ्कलन वृद्धि भएको हो ।सुचना अधिकारी खड्काले गत आर्थिक वर्षको साउनदेखि माघसम्ममा १६ अर्ब २७ करोड ३० लाख ६१ हजार रुपियाँ राजस्व सङ्कलन गर्ने लक्ष्य रहेकोमा १० अर्ब ६२ लाख तीन हजार रुपियाँ अर्थात् लक्ष्यको ६१.४९ प्रतिशत राजस्व सङ्कलन भएको थियो । चालु आर्थिक वर्षको माघ मसान्तसम्म १५ अर्ब १५ करोड ३१ लाख ८० हजार रुपियाँ राजस्व सङ्कलन गर्ने लक्ष्य रहेकोमा १० अर्ब ९५ करोड ४१ लख ८४ हजार रुपियाँ अर्थात् लक्ष्यको ७२.२९ प्रतिशत राजस्व सङ्कलन गरिएको सूचना अधिकारी खड्काले बताउनुभयो । उहाँले चालु आर्थिक वर्षको सात महिनामा गत आर्थिक वर्षको सोही अवधीमा भन्दा ११ प्रतिशत राजस्व सङ्कलनमा वृद्धि भएको बताउनुभयो ।   नेपालगन्ज भन्सार कार्यालयका अनुसार यात्रु शाखाबाट मात्रै दैनिक साढे दुई लाख रुपियाँ राजस्व सङ्कलन हुने गरेको छ । सबैभन्दा धेरै आयल निगमबाट राजस्व सङ्कलन हुने गरेको उहाँले बताउनुभयो। चालु आवको साउनमा लक्ष्यको ७४ प्रतिशत, भदौमा लक्ष्यको ६७ प्रतिशत, असोजमा ६७ प्रतिशत, कात्तिकमा ७६ प्रतिशत, मङ्सिरमा पनि ७६ प्रतिशत, पुसमा ७१ प्रतिशत र माघमा ७५ प्रतिशत राजस्व सङ्कलन भएको नेपालगन्ज भन्सार कार्यालयका सूचना अधिकारी खड्काले बताउनुभयो । उहाँले एक आर्थिक वर्षमा असुली भएको राजस्वमा अर्को आर्थिक वर्षका लागि १० अर्ब बढी लक्ष्य तोकिनुले पनि लक्ष्य पाउन समस्या हुने गरेको बताउनुभयो । गत आर्थिक वर्षमा २८ अर्ब बढी राजस्व सङ्कलनको लक्ष्य रहेकोमा १८ अर्ब मात्रै सङ्कलन भएपनि चालु आर्थिक वर्षका लागि फेरि २७ अर्ब राजस्व सङ्कलनको लक्ष्य निर्धारण गरिएको भन्सार कार्यालयले जनाएको छ ।   सो कार्यालयका अनुसार राजस्व सङ्कलन हुने प्रमुख मालवस्तुमा प्रेटोलियम पदार्थ, शुद्ध फलाम, चामल, आलु, टायल, स्टील वायर, सुपारी, भटमासको पीना, एमएस बिलेट, अलकत्रा, फलामे पत्रु र तयारी कपडा आदि रहेका छन् । नेपालबाट जडीबुटीलगायतका वस्तु भारततर्फ निकासी हुने गरेको छ ।",
      "link": "https://gorkhapatraonline.com/news/145040",
      "image": "https://gorkhapatraonline.com/storage/media/255793/conversions/iii-original-thumb.jpg"
    },
    {
      "slug": "145031",
      "title": "अर्थमन्त्री र जापानका प्रतिनिधिबिच शिष्टाचार भेट",
      "timestamp": 1740614400000,
      "source": "gp",
      "content": "नेपाल–जापान फ्रेन्डसिप समिट २०२५ का लागि नेपाल आएका जापानका विभिन्न व्यावसायिक कम्पनीका प्रतिनिधिहरुले उपप्रधानमन्त्री एवं अर्थमन्त्री विष्णुप्रसाद पौडेलसँग शिष्टचार भेटघाट गर्नुभएको छ ।",
      "longContent": "गोरखापत्र अनलाइनकाठमाडौं, फागुन १५ गते । नेपाल–जापान फ्रेन्डसिप समिट २०२५ का लागि नेपाल आएका जापानका विभिन्न व्यावसायिक कम्पनीका प्रतिनिधिहरुले उपप्रधानमन्त्री एवं अर्थमन्त्री विष्णुप्रसाद पौडेलसँग शिष्टचार भेटघाट गर्नुभएको छ ।  भेटका अवसरमा उपप्रधानमन्त्री एवं अर्थमन्त्री पौडेलले नेपालको विकास प्राथमिकताका क्षेत्रहरूमा जापानी लगानी आकर्षित गर्ने ठुलो सम्भावना रहेको बताउनुभयो । उहाँले नेपाल–जापान फ्रेन्डसिप समिटले नेपालमा लगानीकर्ताहरुको लागि अनुकूल वातावरण रहेको सन्देश प्रवाह गर्ने र जापानी लगानीकर्तालाई नेपालमा थप लगानी गर्न उत्प्रेरित गर्ने विश्वास व्यक्त गर्नुभयो । उपप्रधानमन्त्री एवं अर्थमन्त्री पौडेलले विदेशी लगानीकर्ताका लागि जलविद्युत, पर्यटन र उत्पादनमूलक क्षेत्र पनि लगानीका लागि आकर्षक क्षेत्र रहेकाले यी क्षेत्रमा उत्साहित भएर लगानी गर्न अनुरोध गर्नुभयो । उहाँले सरकारले निजी क्षेत्रका सरोकारहरुलाई सम्बोधन गरी विभिन्न कानुनहरु अध्यादेशमार्फत संशोधन गरी लगानीका लागि अझ सहज वातावरण तयार गरेको जानकारी दिनुभयो । टोलीमा फुजिता, बेन्सेस कर्पोरेसन, डिजिटल पाइलट, टोकियो मरिन, फोर्थ भ्यालीलगायत दर्जन बढी कम्पनीका प्रतिनिधिहरुको सहभागिता रहेको थियो । समिट आजबाट काठमाडौंमा सुरु भएको छ ।",
      "link": "https://gorkhapatraonline.com/news/145031",
      "image": "https://gorkhapatraonline.com/storage/media/255757/conversions/B-1-original-thumb.jpg"
    },
    {
      "slug": "145012",
      "title": "स्रोतको चर्को चापः नयाँ बजेटको गृहकार्य तीव्र",
      "timestamp": 1740614400000,
      "source": "gp",
      "content": "स्रोतको चर्को चापका बिच सरकारले आगामी आर्थिक वर्ष २०८२/०८३ को बजेट निर्माणको तयारी तीव्र पारेको छ । अर्थ मन्त्रालयकाअनुसार वैदेशिक सहायतामा पछिल्लो समय उल्लेखनिय कटौतीदेखि राजस्व समेत प्रभावकारी रुपमा उठ्न सकिरहेको छैन ।",
      "longContent": "काठमाडौँ, फागुन १५ गते । स्रोतको चर्को चापका बिच सरकारले आगामी आर्थिक वर्ष २०८२/०८३ को बजेट निर्माणको तयारी तीव्र पारेको छ । अर्थ मन्त्रालयका अनुसार वैदेशिक सहायतामा पछिल्लो समय उल्लेखनिय कटौतीदेखि राजस्व समेत प्रभावकारी रूपमा उठ्न सकिरहेको छैन । राष्ट्रिय योजना आयोगले दिएको करिब १९ खर्ब हराहारीको सिलिङमा राखेर बजेट निर्माणको तयारीलाई सरकारी अधिकारीहरूले तीव्र पारेका छन् । यद्यपी यो बजेट सिलिङ चालु बजेटभन्दा ठुलो हो । सरकारले यो आर्थिक वर्षका लागि १८ खर्ब ६० अर्बको बजेट ल्याएको थियो । यसलाई वर्तमान अर्थमन्त्री विष्णुप्रसाद पौडेलले मध्यावधि समीक्षामार्फत करिब दुई खर्बले घटाउनुभएको थियो । चालु बजेट अहिलेसम्म सात खर्ब ९० अर्ब मात्रै खर्च भएको महालेखा नियन्त्रक कार्यालयको तथ्याङ्कले देखाउछ ।  अहिले बजेट घाटा एक खर्ब २२ अर्बमाथि पुगेको छ । सरकारले सात खर्ब ९० खर्च गर्दा फागुन १३ गतेसम्म जम्मा ६ खर्ब ६८ अर्ब आम्दानी गरेको छ । यसरी सरकारी खर्च र आम्दानीको अन्तर ठुलो मात्रमा बढ्दै जाँदा सरकारलाई आगामी बजेट बनाउन समेत चुनौतीपूर्ण बन्दै गएको हो । आगामी बजेट निर्माणको तयारीमा जुटेका अर्थ मन्त्रालयका अधिकारीहरूका अनुसार यसपटक पनि सरकारले मनशुनजन्य प्रभावमा ठुलो बजेट छुट्याउनुपर्ने स्थिति छ । अनिवार्य दायित्वअन्तगर्त पेन्सन, वृद्ध भत्ताजस्ता सामाजिक सुरक्षाका कार्यक्रम, वैदेशिक ऋणको दायित्वमा ठुलो बजेट जाँदैछ ।   लामो समयदेखि निर्माण पूरा हुन नसकेका रूपान्तरणकारी योजनादेखि राष्ट्रिय गौरवका आयोजनामा बजेटको ठुलो अंश जाँदैछ । सामाजिक सुरक्षातर्फको मात्रै हेर्ने हो भने प्रत्येक वर्ष विकास खर्चभन्दा बढी सामाजिक सुरक्षामा खर्च हुने गरेको छ । बजेटका सामाजिक सुरक्षाको हिस्सा करिब २० प्रतिशत पुगिसकेको छ । त्यसलाई बजेटले सम्बोधन गर्नुपर्नेछ । अर्थ मन्त्रालयका प्रवक्ता श्यामप्रसाद भण्डारीले योजना आयोगबाट आएको सिलिङ मन्त्रालयगत रूपमा बाँडेर बजेटको तयारीमा लागेको बताउनुभयो ।  उहाँले भन्नुभयो, ‘‘बजेटको तयारीमा लागेका छौं, योजना आयोगबाट आएको सिलिङ मन्त्रालयगत रूपमै बाँडफाँट भइसकेको छ । अब मन्त्रालयहरुले त्यही सिलिङमा रहेर आ-आफ्नो मन्त्रालयको योजना तथा कार्यक्रमहरू तयार गर्नुपर्ने हुन्छ ।’’ उहाँका अनुसार अमेरिकाले दिने अनुदान कटौती गरिरहे बजेटमा झन ठुलो स्रोतको चाप पर्नेछ । यद्यपी अर्थ मन्त्रालयले अमेरिकी त्यस्तो सहायताको विकल्प भने खोज्ने नै छ । आगामी वर्षका लागि योजना आयोगले दिएको १९ खर्ब सिलिङको बजेटका लागि वैदेशिक अनुदान २२ प्रतिशत र वैदेशिक ऋण ३० प्रतिशतले वृद्धि गर्ने लक्ष्य छ ।  पछिल्लो समय बजेट घाटा चर्किंदै गएको र बाह्य सहायता लामोसमय कटौती भए स्रोतको पूर्ति गर्नसक्ने सामर्थ्य अहिलेको नेतृत्वले राख्न नसक्ने नेपाल राष्ट्र बैँकका पूर्वकार्यकारी निर्देशक नरबहादुर थापा बताउनुहुन्छ ।  ‘‘यो नेतृत्वले वित्तीय खाडल कसरी पूर्ति गर्ने भन्नेबारे सकारात्मक सोच राखेको देखिँदैन । नेपाल अरू देशकै अनुदान, दान दातव्यमा बनेको नै त हो । जहाँ नेपालको प्रतिनिधिसभा बैठक बस्छ, त्यो त चाइनाको सहयोगमा बनेको हो । रिङरोड चाइनाले बनाइदियो, मलेरिया उन्मुलन पनि अमेरिकाले गरिदियो ।,’’ उहाँले भन्नुभयो, ‘‘सामाजिक क्षेत्रमा नेपालले धेरै ठुलो प्रगति गर्‍याे त्यो सबै वैदेशिक अनुदानबाट सम्भव भएको हो । अमेरिकी सहयोगले हाम्रा स्कुल, स्वास्थ्य केन्द्रहरू चलेका छन् । हाम्रा खोपहरूका कार्यक्रम सञ्चालन भइरहेका छन् । तर हामीहरूले बुझिरहेका छैनौं ।’’ उहाँका अनुसार नेपाललमा रहेको वित्तीय स्रोत पूर्तिका लागि पर्याप्त मात्रमा सहुलियतपूर्ण ऋण लिनुपर्छ । त्यसबाट पूर्वाधार बनाउनेदेखि जलवायु परिवर्तनबाट सिर्जित प्रकोपबाट जुध्न सक्नुपर्छ । छिमेकी मुलुक चीनसँग आवश्यक छलफल गरेर थप सहायतका लागि लर्विङ गर्नुपर्छ ।",
      "link": "https://gorkhapatraonline.com/news/145012",
      "image": "https://gorkhapatraonline.com/storage/media/255719/conversions/1722342832-zOkz0-original-thumb.jpg"
    },
    {
      "slug": "144968",
      "title": "यस्तो छ आजका लागि विदेशी मुद्राको विनिमयदर",
      "timestamp": 1740614400000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । केन्द्रीय बैङ्कका अनुसार आज अमेरिकी डलर एकको खरिददर १३९ रुपैयाँ २४ पैसा र बिक्रीदर १३९ रुपैयाँ ८४ पैसा कायम भएको छ ।",
      "longContent": "काठमाडौँ,  फागुन १५  गते ।  नेपाल राष्ट्र बैङ्कले आजका लागि विदेशी मुद्राको विनिमयदर निर्धारण गरेको छ । केन्द्रीय बैङ्कका अनुसार आज अमेरिकी डलर एकको खरिददर १३९ रुपैयाँ २४ पैसा र बिक्रीदर १३९ रुपैयाँ ८४ पैसा कायम भएको छ । आजका लागि युरोपियन युरो एकको खरिददर १४६ रुपैयाँ १३ पैसा र बिक्रीदर १४६ रुपैयाँ ७६ पैसा, युके पाउन्ड स्ट्रलिङ एकको खरिददर १७६ रुपैयाँ ०६ पैसा र बिक्रीदर १७६ रुपैयाँ ८१ पैसा, स्विस फ्र्याङ्क एकको खरिददर १५५ रुपैयाँ ४५ पैसा र बिक्रीदर १५६ रुपैयाँ १२ पैसा कायम गरिएको छ । यसैगरी, अष्ट्रेलियन डलर एकको खरिददर ८७ रुपैयाँ ९४ पैसा र बिक्रीदर ८८ रुपैयाँ ३२ पैसा, क्यानेडियन डलर एकको खरिददर ९७ रुपैयाँ ११ पैसा र बिक्रीदर ९७ रुपैयाँ ५३ पैसा, सिङ्गापुर डलर एकको खरिददर १०४ रुपैयाँ ०५ पैसा र बिक्रीदर १०४ रुपैयाँ ५० पैसा निर्धारण गरिएको छ । जापानी येन १० को खरिददर नौ रुपैयाँ ३१ पैसा र बिक्रीदर नौ रुपैयाँ ३५ पैसा, चिनियाँ युआन एकको खरिददर १९ रुपैयाँ १८ पैसा र बिक्रीदर १९ रुपैयाँ २७ पैसा, साउदी अरेबियन रियाल एकको खरिददर ३७ रुपैयाँ १३ पैसा र बिक्रीदर ३७ रुपैयाँ २९ पैसा, कतारी रियाल एकको खरिददर ३८ रुपैयाँ २० पैसा र बिक्रीदर ३८ रुपैयाँ ३६ पैसा कायम भएको बैङ्कले जनाएको छ । यस्तै, थाई भाट एकको खरिददर चार रुपैयाँ १३ पैसा र बिक्रीदर चार रुपैयाँ १५ पैसा, युएई दिराम एकको खरिददर ३७ रुपैयाँ ९१ पैसा र बिक्रीदर ३८ रुपैयाँ ०८ पैसा, मलेसियन रिङ्गेट एकको खरिददर ३१ रुपैयाँ ४४ पैसा र बिक्रीदर ३१ रुपैयाँ ५७ पैसा, साउथ कोरियन वन एक सयको खरिददर नौ रुपैयाँ ७० पैसा र बिक्रीदर नौ रुपैयाँ ७५ पैसा, स्विडिस क्रोनर एकको खरिददर १३ रुपैयाँ १२ पैसा र बिक्रीदर १३ रुपैयाँ १७ पैसा र डेनिस क्रोनर एकको खरिददर १९ रुपैयाँ  ५९ पैसा र बिक्रीदर १९ रुपैयाँ ६८ पैसा तोकिएको छ । राष्ट्र बैङ्कले हङकङ डलर एकको खरिददर १७ रुपैयाँ ९१ पैसा र बिक्रीदर १७ रुपैयाँ ९९ पैसा, कुवेती दिनार एकको खरिददर ४५१ रुपैयाँ ४० पैसा र बिक्रीदर ४५३ रुपैयाँ ३५ पैसा, बहराइन दिनार एकको खरिददर ३६९ रुपैयाँ ४१ पैसा र बिक्रीदर ३७१ रुपैयाँ, ओमनी रियाल एकको खरिददर ३६१ रुयैयाँ ६६ पैसा र बिक्रीदर ३६३ रुपैयाँ २२ पैसा रहेको छ । भारतीय रुपैयाँ एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ । राष्ट्र बैङ्कले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैङ्कको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/144968",
      "image": "https://gorkhapatraonline.com/storage/media/255641/conversions/dolor-original-thumb.jpg"
    },
    {
      "slug": "144966",
      "title": "यस्तो छ आजको तरकारी र फलफूलको थोक मूल्य",
      "timestamp": 1740614400000,
      "source": "gp",
      "content": "कालीमाटी फलफूल तथा तरकारी बजार विकास समितिले कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,   फागुन १५ गते ।  कालीमाटी फलफूल तथा तरकारी बजार विकास समितिले कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (नेपाली) प्रतिकेजी रु ५० गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २२, आलु रातो प्रतिकेजी रु ३३, आलु रातो (भारतीय) प्रतिकेजी रु ३२, प्याज सुकेको (भारतीय) प्रतिकेजी रु ७२, गाजर (लोकल) प्रतिकेजी रु ३५, गाजर (तराई) प्रतिकेजी रु ३०, बन्दा (लोकल) प्रतिकेजी रु १२, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु २५, स्थानीय काउली (ज्यापु) प्रतिकेजी रु ३०, काउली (तराई) प्रतिकेजी रु २५, मूला रातो प्रतिकेजी रु ४५, मूला सेतो (लोकल) प्रतिकेजी रु २५, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ५५, घिउ सिमी (लोकल) प्रतिकेजी रु ५५, घिउ सिमी (हाइब्रिड) प्रतिकेजी रु ५५, घिउ सिमी (राजमा) प्रतिकेजी रु ९० टाटे सिमी प्रतिकेजी रु ७०, तिते करेला प्रतिकेजी रु १००, लौका प्रतिकेजी रु ५०, परबर प्रतिकेजी रु २२०, घिरौला प्रतिकेजी रु १००, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १२, हरियो फर्सी (डल्लो) प्रतिकेजी रु १२, भिण्डी प्रतिकेजी रु ११०, सखरखण्ड प्रतिकेजी ७०, बरेला प्रतिकेजी रु ४०, पिँडालु प्रतिकेजी रु १३०, स्कूस प्रतिकेजी रु ४५, रायो साग प्रतिकेजी रु २५, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु २५, मेथीको साग प्रतिकेजी रु ६०, प्याज हरियो प्रतिकेजी रु ४०, बकुला प्रतिकेजी रु ६०, तरुल प्रतिकेजी रु ८०, च्याउ (कन्य) प्रतिकेजी रु १००, च्याउ (डल्ले) प्रतिकेजी रु ३५०, कुरिलो प्रतिकेजी रु १,८०० निर्धारण गरिएको छ ।ब्रोकाउली प्रतिकेजी रु ४५, चुकुन्दर प्रतिकेजी रु ६०, सजीवन प्रतिकेजी रु २००, रातो बन्दा प्रतिकेजी रु ६०, जिरीको साग प्रतिकेजी रु ६०, ग्याठ कोबी प्रतिकेजी रु ४०, सेलरी प्रतिकेजी रु १५०, सौफको साग प्रतिकेजी रु ६०, पार्सले प्रतिकेजी रु ३००, पुदिना प्रतिकेजी रु ३००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३५० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १८०, अनार प्रतिकेजी रु ३८०, अङ्गुर (हरियो) प्रतिकेजी रु १८०, अङ्गुर (कालो) प्रतिकेजी रु २५०, सुन्तला (भारतीय) प्रतिकेजी रु १४०, तरबुजा प्रतिकेजी रु ५०, मौसम प्रतिकेजी रु १६०, जुनार प्रतिकेजी रु १४०, भुइँकटहर प्रतिगोटा रु १८०, काँक्रो (लोकल) प्रतिकेजी रु ८०, काँक्रो (हाइब्रिड) प्रतिकेजी रु ३५, रुख कटहर प्रतिकेजी रु ११०, निबुवा प्रतिकेजी रु ७०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु १३०, खरबुजा प्रतिकेजी रु ५०, स्ट्रबेरी (भुइऐसेलु) प्रतिकेजी रु ४००, किबी प्रतिकेजी रु ४८० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु १००, खुर्सानी हरियो (माछे) प्रतिकेजी रु ६०, भेडे खुर्सानी प्रतिकेजी रु ८५, लसुन हरियो प्रतिकेजी रु ८०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु ४००, लसुन सुकेको नेपाली प्रतिकेजी रु ४००, छ्यापी सुकेको प्रतिकेजी रु १६०, छ्यापी हरियो प्रतिकेजी रु ६०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु ३८०, ताजा माछा (छडी) प्रतिकेजी रु ३००, राजा च्याउ प्रतिकेजी रु ३०० र सिताके च्याउ प्रतिकेजी रु १,००० तोकेको छ । रासस",
      "link": "https://gorkhapatraonline.com/news/144966",
      "image": "https://gorkhapatraonline.com/storage/media/255639/conversions/adrhs-original-thumb.jpg"
    },
    {
      "slug": "144959",
      "title": "ओलाङचुगोलामा बुनेको गलैँचाको माग उच्च",
      "timestamp": 1740614400000,
      "source": "gp",
      "content": "ताप्लेजुङ, फागुन १५ गते ।  ताप्लेजुङको फक्ताङलुङ गाउँपालिका–७ ओलाङचुगोला गाउँका लागि गलैँचा मुख्य आम्दानीको स्रोत बनेको छ । यहाँको परम्परागत गलैँचा उत्पादन चीनको बजारमा राम्रो मागको साथ निर्यात हुने गरेको छ । तर कोभिड–१९ महामारीका कारण नाका बन्द हुँदा यहाँको गलैँचा उत्पादन चीनसम्म पुग्न सकेको थिएन । नाका खुलेसँगै, ओलाङचुगोलामा उत्पादन भएको गलैँचा अहिले चीनका विभिन्न बजारमा निर्यात हुन थालेको उद्यमी फुप् ल्हमु श्रेष्ठले जानकारी दिनुभयो । यसले यहाँका ग्रामीण समुदायलाई थप आर्थिक अवसर प्रदान गरेको छ । ओलाङचुगोला उत्पादित गलैँचा नेपाली बजारमा पनि लोकप्रिय छ । यस क्षेत्रको गलैँचा फुङ्लिङ बजार हुँदै काठमाडौसम्म पुग्ने गर्दछ । नेपाली बजारमा यी गलैँचाको मूल्य प्रतिएकाइ रु दश हजारदेखि २५ हजारसम्म पर्ने उहाँले बताउनुभयो । उद्यमी श्रेष्ठका अनुसार  चीनका बजारमा ती नै गलैँचाको मूल्य निकै उच्च छ, जहाँ  रु १५ हजारदेखि ४५ हजारसम्ममा खरिद बिक्री गरेको छ । यो अन्तर्राष्ट्रिय बजारमा मूल्य फरक भएको कारण स्थानीय उत्पादनकर्तालाई राम्रो मुनाफा हुने गर्दछ । यसरी चीनमा निर्यात हुने गलैँचा ओलाङचुगोलामा रहेका उद्यमी र हस्तकलाकारको आर्थिक समृद्धिका लागि ठूलो अवसरको रूपमा प्रस्तुत भएको छ । नाका खुलेसँगै यो व्यापारको सञ्जाल थप फैलिएको छ  । स्थानीयस्तरमा रोजगारीको सिर्जनासमेत गरेको छ । निर्यातका अवसरले ओलाङचुगोला क्षेत्रको समृद्धिमा महत्वपूर्ण भूमिका खेल्न थालेको छ ।",
      "longContent": "ताप्लेजुङ, फागुन १५ गते ।  ताप्लेजुङको फक्ताङलुङ गाउँपालिका–७ ओलाङचुगोला गाउँका लागि गलैँचा मुख्य आम्दानीको स्रोत बनेको छ । यहाँको परम्परागत गलैँचा उत्पादन चीनको बजारमा राम्रो मागको साथ निर्यात हुने गरेको छ । तर कोभिड–१९ महामारीका कारण नाका बन्द हुँदा यहाँको गलैँचा उत्पादन चीनसम्म पुग्न सकेको थिएन । नाका खुलेसँगै, ओलाङचुगोलामा उत्पादन भएको गलैँचा अहिले चीनका विभिन्न बजारमा निर्यात हुन थालेको उद्यमी फुप् ल्हमु श्रेष्ठले जानकारी दिनुभयो । यसले यहाँका ग्रामीण समुदायलाई थप आर्थिक अवसर प्रदान गरेको छ । ओलाङचुगोला उत्पादित गलैँचा नेपाली बजारमा पनि लोकप्रिय छ । यस क्षेत्रको गलैँचा फुङ्लिङ बजार हुँदै काठमाडौसम्म पुग्ने गर्दछ । नेपाली बजारमा यी गलैँचाको मूल्य प्रतिएकाइ रु दश हजारदेखि २५ हजारसम्म पर्ने उहाँले बताउनुभयो । उद्यमी श्रेष्ठका अनुसार  चीनका बजारमा ती नै गलैँचाको मूल्य निकै उच्च छ, जहाँ  रु १५ हजारदेखि ४५ हजारसम्ममा खरिद बिक्री गरेको छ । यो अन्तर्राष्ट्रिय बजारमा मूल्य फरक भएको कारण स्थानीय उत्पादनकर्तालाई राम्रो मुनाफा हुने गर्दछ । यसरी चीनमा निर्यात हुने गलैँचा ओलाङचुगोलामा रहेका उद्यमी र हस्तकलाकारको आर्थिक समृद्धिका लागि ठूलो अवसरको रूपमा प्रस्तुत भएको छ । नाका खुलेसँगै यो व्यापारको सञ्जाल थप फैलिएको छ  । स्थानीयस्तरमा रोजगारीको सिर्जनासमेत गरेको छ । निर्यातका अवसरले ओलाङचुगोला क्षेत्रको समृद्धिमा महत्वपूर्ण भूमिका खेल्न थालेको छ ।",
      "link": "https://gorkhapatraonline.com/news/144959",
      "image": "https://gorkhapatraonline.com/storage/media/255636/conversions/SDASD-original-thumb.jpg"
    },
    {
      "slug": "144953",
      "title": "वैदेशिक रोजगारीको प्रलोभनमा अलपत्र युवाको उद्धार",
      "timestamp": 1740614400000,
      "source": "gp",
      "content": "थाइल्यान्डको बैङ्ककस्थित नेपाली दूतावासले म्यान्मार पुगेर अलपत्र परेका दुई नेपाली युवाको उद्धार गरी स्वदेश फिर्ता पठाएको छ । अ",
      "longContent": "गोरखापत्र समाचारदाता काठमाडौँ, फागुन १५ गते । थाइल्यान्डको बैङ्ककस्थित नेपाली दूतावासले म्यान्मार पुगेर अलपत्र परेका दुई नेपाली युवाको उद्धार गरी स्वदेश फिर्ता पठाएको छ । अनलाइन स्क्यामिङ कार्यमा लगाइएका नेपाली नागरिकलाई नेपाली राजदूतावासले थाइल्यान्ड सरकारको सहयोगमा म्यान्मारको मेवाडीबाट उद्धार गरेर स्वदेश फिर्ता पठाएको हो । ती युवा बैङ्ककमा आकर्षक रोजगारी र कमाइ हुने प्रलोभनमा परेर तीन महिनापहिला त्यहाँ पुगेको पाइएको छ ।“उद्धार गरिएको युवालाई म्यान्मारको मेवाडीबाट थाइल्यान्ड ल्याई नेपाल फर्काइएको छ,” बैङ्ककस्थित नेपाली दूतावासको विज्ञप्तिमा उल्लेख छ । यसअघि फागुन ९ गते पाँच नेपालीलाई सोही ठाउँबाट उद्धार गरी स्वदेश फर्काएको पनि सोही विज्ञप्तिमार्फत जानकारी गराएको छ ।  दूतावासले विज्ञप्तिमार्फत वैदेशिक रोजगारीका लागि जाँदा सरकारले तोकेका मापदण्डबमोजिम श्रम स्वीकृति लिएर मात्र जान अनुरोध गरेको छ । सामाजिक सञ्जालको आकर्षक कमाइ हुने विज्ञापनलाई विश्वास गरेर कम्बोडिया लाओस, म्यान्मार र थाइल्यान्डलगायत देशमा श्रम स्वीकृति नलिई आएका धेरै नेपाली नागरिक अलपत्र पर्ने समस्या बढेको भन्दै दूतावासले भ्रामक सूचनाप्रति सचेत हुन आग्रह गरेको हो ।सूचनामा भनिएको छ, “ती देशका ठाउँ ठाउँमा नेपाली अलपत्र परेका गुनासा धेरै आएका छन् । उहाँहरूको उद्धारका लागि कठिनाइ भएको छ । केही सम्बन्धित देशका सरकारसँग श्रम स्वीकृति लिएर मात्रै वैदेशिक रोजगारीमा आउनु पर्छ ।” दूतावासका अनुसार ती देशमा अलपत्र पर्ने नेपाली नागरिक सामाजिक सञ्जालको आकर्षक रोजगारी विज्ञापनका आधारमा लाखौँ खर्चेर भ्रमण भिसामा आएका धेरै छन् । साथै दूतावासले विज्ञप्तिमार्फत रोजगारीको प्रस्ताव स्वीकार गर्नुअघि विदेशस्थित सम्बन्धित नेपाली नियोगमार्फत विदेशी फर्म/कम्पनी/रोजगारदाताबारे पर्याप्त जानकारी लिन तथा व्यक्तिगत रूपमा ती फर्म/कम्पनी/रोजगारदाताको वेबसाइट चेकजाँच गर्न आग्रह गरेको छ । अनलाइन जुवा, कलसेन्टर–फ्रड, क्रिप्टो–करेन्सी ठगीलगायतमा संलग्न शङ्कास्पद आइटी फर्मले यी देशमा रोजगारीका अवसरको प्रलोभन देखाई युवालाई ठगी गरिरहेको र पीडितलाई गैरकानुनी रूपमा बैङ्कक हुँदै कम्बोडिया, लाओस र म्यान्मार लगी बन्दी बनाएर काम गर्न लगाउने गरेको हुँदा त्यस्तो प्रलोभनमा नपर्नसमेत दूतावासले आग्रह गरेको छ ।वैदेशिक रोजगार विभागका सूर्यबहादुर खत्रीले पछिल्लो पटक वैदेशिक रोजगारीमा बैङ्ककमा राम्रो कमाइ हुने होटेलमा काम लगाउने प्रलोभनमा पारी ठुलो रकम लिई विदेशमा पुर्‍याई अलपत्र पार्ने क्रम बढेकाले त्यस्ता गैरकानुनी कार्य नगर्न/नगराउन र यसतर्फ सचेत रहन आग्रह गर्नुभयो ।",
      "link": "https://gorkhapatraonline.com/news/144953",
      "image": "https://gorkhapatraonline.com/storage/media/255625/conversions/Baidesik20Rojgar_Z0i32tF5oW-original-thumb.jpg"
    },
    {
      "slug": "144952",
      "title": "चौबिस करोडभन्दा बढीको सुन्तला",
      "timestamp": 1740614400000,
      "source": "gp",
      "content": "गुल्मीमा यस वर्ष २४ करोड रुपियाँभन्दा बढीको सुन्तला उत्पादन भएको छ । जिल्लामा यस वर्ष २४ करोड ५० लाख रुपियाँ बराबरको सुन्तला उत्पादन भएको कृषि ज्ञान केन्द्र गुल्मीले जनाएको हो ।",
      "longContent": "गुल्मी समाचारदातागुल्मी, फागुन १५ गते । गुल्मीमा यस वर्ष २४ करोड रुपियाँभन्दा बढीको सुन्तला उत्पादन भएको छ । जिल्लामा यस वर्ष २४ करोड ५० लाख रुपियाँ बराबरको सुन्तला उत्पादन भएको कृषि ज्ञान केन्द्र गुल्मीले जनाएको हो । गत वर्षको तुलनामा यस वर्ष सुन्तलाको उत्पादनमा वृद्धि भएको हो । गत वर्ष २३ करोड रुपियाँ बराबरको सुन्तला उत्पादन भएको थियो । गत वर्ष १२ करोड रुपियाँ बराबरको सुन्तला बाहिरी जिल्लामा निर्यात भएकोमा यस वर्ष १३ करोड रुपियाँ बराबरको सुन्तला निर्यात भएको कृषि ज्ञान केन्द्र गुल्मीका प्रमुख नरेश धितालले जानकारी दिनुभयो । सुन्तलाको उत्पादन बढ्नुमा नयाँ बोटले फल दिन सुरु गर्नु, समय समयमा सुन्तलालाई उचित मलजल गरिनु, समस्या देखिएमा तुरुन्तै प्राविधिक सल्लाह लिएर त्यसको उपचारमा लाग्नु जस्ता मुख्य कारण रहेको प्रधानमन्त्री तथा कृषि आधुनिकीकरण परियोजना गुल्मीका प्रमुख गङ्गा पोख्रेलले बताउनुभयो । यस जिल्लामा ९५ प्रतिशतभन्दा बढी सुन्तलाको बगैँचा बिजु बोटका रहेका छन् । बिजु बोटका सुन्तलाले लामो समयसम्म फल दिन्छन् । यहाँका कृषकले परम्परागत रूपमा सुन्तला खेती गर्ने भएका कारण कतिपय अवस्थामा सुन्तलाका फेद र जरा कुहिने समस्या देखिने गरेको कृषकले बताएका छन् । जिल्लाका १२ पालिका अन्तर्गतका ३७ वडामा सुन्तला जात फलफूल जोन कार्यक्रम लागु भएको छ । प्रधानमन्त्री कृषि आधुनिकीकरण परियोजनामार्फत मदाने गाउँपालिकाको पुर्कोट दह र धुर्कोट गाउँपालिकाको पिपलधारा, सत्यवती गाउँपालिकाको लिम्घालगायतका ठाउँमा सुन्तला खेतीका लागि चक्लाबन्दीसमेत गरिएको छ । सुन्तला जात फलफूलको दिगो विकासका लागि कृषि ज्ञान केन्द्रले पनि सुन्तलाका विभिन्न जात पहिचान गरी तिनको व्यावसायीकरण गर्न सुरु गरेको छ । कृषि ज्ञान केन्द्र र प्रधानमन्त्री कृषि आधुनिकीकरण परियोजनामार्फत सुन्तलाको उत्पादकत्व वृद्धिका लागि बगैँचा व्यवस्थापनमा लागिएको छ । सुन्तलाको बगैँचा सुधारका साथै मलखादको व्यवस्थापन, सिँचाइ र बोट काँटछाँटलगायतका कार्यक्रम सञ्चालन गर्दै आएको प्रधानमन्त्री तथा कृषि आधुनिकीकरण परियोजनाले जनाएको छ । गुल्मीमा सुन्तलाका लागि धुर्कोट गाउँपालिकाको नयाँगाउँ, पिपलधारा, छत्रकोटको लुम्छा, शृङ्गा, रेसुङ्गा नगरपालिकाको भाडगाउँ, रुरु क्षेत्रको मुसीडाँडा, चौतारा, मुसीकोट नगरपालिकाको अर्लाङकोट, गुल्मी दरबारको गौँडाकोट, कालीगण्डकीको अर्बेनी, जयखानी, चन्द्रकोटको रेमी, सत्यवती र मदानेको भनभने मुख्य पकेट क्षेत्र मानिन्छन् ।",
      "link": "https://gorkhapatraonline.com/news/144952",
      "image": "https://gorkhapatraonline.com/storage/media/255624/conversions/gulmi-suntala-original-thumb.jpg"
    },
    {
      "slug": "144951",
      "title": "नेपाल–भारत विद्युत् आदानप्रदान महसुल निर्धारण विधिसम्मत",
      "timestamp": 1740614400000,
      "source": "gp",
      "content": "नेपाल विद्युत् प्राधिकरणले नेपाल–भारतबिचको विद्युत् आदानप्रदान सम्झौता अन्तर्गतको विद्युत् आदानप्रदान समितिले गरेको महसुल निर्धारण विधिसम्मत रहेको स्पष्ट पारेको छ ।",
      "longContent": "गोरखापत्र समाचारदाताकाठमाडौँ, फागुन १५ गते । नेपाल विद्युत् प्राधिकरणले नेपाल–भारतबिचको विद्युत् आदानप्रदान सम्झौता अन्तर्गतको विद्युत् आदानप्रदान समितिले गरेको महसुल निर्धारण विधिसम्मत रहेको स्पष्ट पारेको छ । समितिको २०८१ माघ ३० गते भारतको नयाँ दिल्लीमा सम्पन्न बैठकले २०२५ अप्रिलदेखि २०२६ मार्चसम्मका लागि १३२, ३३ र ११ के.भी. प्रसारण लाइनमार्फत आदानप्रदान गरिने विद्युत्को प्रतियुनिट दर क्रमशः ८.१०, ८.७८ र ९.४१ भारतीय रुपियाँ तय गरेको थियो । सन् १९८५ देखि कार्यान्वयनमा आएको समितिको बैठक भारतको केन्द्रीय विद्युत् प्राधिकरणको सदस्य र नेपाल विद्युत् प्राधिकरणको कार्यकारी निर्देशकको सहअध्यक्षतामा बस्ने व्यवस्था रहेको छ । सोही अनुसार नै प्राधिकरण कार्यकारी निर्देशक कुलमान घिसिङ उक्त बैठकमा सहभागी हुनुभएको थियो । सो बैठकमा घिसिङको सहभागिता र मूल्य समायोजनाका विषयमा फरकढङ्गले टीकाटिप्पणी गरेको भन्दै प्राधिकरणले विज्ञप्ति जारी गर्दै ध्यानाकर्षण भएको जनाएको छ । हरेक वर्षका लागि हुने यस्तो महसुल निर्धारणमा औसत ५.५ प्रतिशत वृद्धि हुने गरेकोमा यस पटक १.५ प्रतिशत मात्र वृद्धि गरिएको प्राधिकरणले जनाएको छ ।“हाल तय गरिएको दर अहिलेसम्मकै सबैभन्दा कम वृद्धि भएको दर हो,” विज्ञप्तिमा भनिएको छ, “आवश्यक परेमा मात्र यस सम्झौताबमोजिम सुक्खायामका महिनामा मुख्य गरी साँझ ४ बजेदेखि राति ९ बजेसम्म र भारतीय इनर्जी एक्सचेन्जबाट प्रतिस्पर्धा गरी विद्युत् आयात स्वीकृति नभएको अवधिमा मात्र आयात गरिने छ ।” हाल तय गरिएको नयाँ दर भारतीय इनर्जी एक्सचेन्जमा पिक समयमा पर्ने करिब प्रतियुनिट १० रुपियाँ भारुभन्दा सस्तो रहेको प्राधिकरणको जिकिर छ । आवश्यकता अनुसार विद्युत् आयात गर्नुपर्दा मात्र उक्त दर तिर्नुपर्ने र विद्युत् आयात नगरेका कारण तय गरिएको दर या अन्य कुनै जरिबाना तिर्नुपर्ने र लिनैपर्ने बाध्यकारी पनि व्यवस्था नगरिएको जनाइएको छ ।उक्त दर नेपाल विद्युत् प्राधिकरण सञ्चालक समितिबाट अनुमोदन र विद्युत् नियमन आयोगबाट स्वीकृति पाएपछि मात्र लागु हुने छ । यसबारेमा निर्णय गर्न दुवै निकाय सक्षम छन् । सञ्चालक समिति र नियमन आयोगबाट स्वीकृत भएपछि अप्रिल २०२५ देखि मात्र तय गरिएको नयाँ दर लागु हुने प्राधिकरणले जनाएको छ । स्वीकृत नयाँ दर प्राधिकरण सञ्चालक समिति र विद्युत् नियमन आयोगबाट स्वीकृत नभएमा सो सम्झौताबमोजिम आगामी मार्चदेखि विद्युत् आयात नै गर्न नसकिने भन्दै प्राधिकरणले संवेदनशीलता दर्शाएको छ । हाल सो सम्झौताबमोजिम दैनिक करिब १९० मेगावाट विद्युत् आयात भइरहको छ । बाँकी अन्य समयमा भारतीय इनर्जी एक्सचेन्जबाट प्रतिस्पर्धाबाट विद्युत् आयात हुँदै आएको छ ।",
      "link": "https://gorkhapatraonline.com/news/144951",
      "image": "https://gorkhapatraonline.com/storage/media/255623/conversions/bijuli-original-thumb.jpg"
    },
    {
      "slug": "144949",
      "title": "सरकारी जग्गाको माटो बिस्कुट उद्योगमा",
      "timestamp": 1740614400000,
      "source": "gp",
      "content": "बाँकेको खजुरा गाउँपालिका–७ स्थित बर्गदही गाउँनजिकै नेपाल सरकारको नाममा रहेको ऐलानी पर्ती जग्गाको माटो जथाभाबी निकालेर बिक्री भइरहेको छ ।   माटो निकालेर गहिरो खाल्डो बनेपछि स्थानीय बासिन्दाले संलग्नलाई कारबाही गरी तत्काल माटो निकाल्ने कार्य रोकिदिन माग गर्दै जिल्ला प्रशासन कार्यालय बाँके र जिल्ला प्रहरी कार्यालय बाँकेको ध्यानाकर्षण गराएका छन् ।",
      "longContent": "गोविन्द शर्माबाँके, फागुन १५ गते । बाँकेको खजुरा गाउँपालिका–७ स्थित बर्गदही गाउँनजिकै नेपाल सरकारको नाममा रहेको ऐलानी पर्ती जग्गाको माटो जथाभाबी निकालेर बिक्री भइरहेको छ । माटो निकालेर गहिरो खाल्डो बनेपछि स्थानीय बासिन्दाले संलग्नलाई कारबाही गरी तत्काल माटो निकाल्ने कार्य रोकिदिन माग गर्दै जिल्ला प्रशासन कार्यालय बाँके र जिल्ला प्रहरी कार्यालय बाँकेको ध्यानाकर्षण गराएका छन् । पूर्व वडाध्यक्ष अतिउल्ला खाँले नेपालगन्ज–गुलरिया चार लेन सडक निर्माणको समयमा समेत माटो नझिकिएको सो स्थानमा जथाभाबी माटो निकाल्दा वर्षायाममा डुबानको जोखिम बढेको बताउनुभयो ।दैनिक दुई वटा एक्साभेटर र १५/१५ वटा टिप्परको प्रयोग गरी सरकारी जग्गाको माटो निकाली नजिकै निर्माण भइरहेको बिस्कुट उद्योगमा प्रयोग गरिएको स्थानीय बासिन्दाले जनाएका छन् ।यसैबिच स्थानीय बासिन्दाले सरकारी ऐलानी जग्गाको माटो निकाल्ने कार्य तत्काल बन्द गर्न र संलग्नलाई कारबाहीको माग गर्दै अख्तियार दुरुपयोग अनुसन्धान आयोगको कार्यालय बुटवल सम्पर्क कार्यालय नेपालगन्जमा उजुरी दायर गरेका छन् । उजुरीमा सरकारी जग्गाको माटो बिक्रीवितरण गर्ने कार्यमा वडाध्यक्ष रामगोपाल यादव, इँटाभट्टा सञ्चालक नरेश यादव, असलम भाटसहित सात जनाको संलग्नता रहेकाले उनीहरूमाथि अनुसन्धान गरी कारबाही गर्न माग गरिएको छ । खजुरा गाउँपालिका–७ का वडाध्यक्ष रामगोपाल यादवले केही भूमाफियाको संलग्नतामा सरकारी जग्गाको माटो जथाभाबी निकालिएको स्वीकार गर्दै पालिका अध्यक्ष, उपाध्यक्षसहितको टोलीले स्थलगत निरीक्षण गरी माटो निकाल्ने कार्य बन्द गराएको बताउनुभयो । वडाध्यक्ष यादवले भन्नुभयो, “एक/दुई जनाले नियम अनुसार सिफारिस लिएर माटो निकालिरहँदा अन्य भूमाफिया मिसिएर जथाभाबी माटो निकालेका हुन्, अहिले सो काम पूर्ण रूपमा रोकिएको छ ।” वडाध्यक्ष यादवले आफूहरू सरकारी सम्पत्तिको संरक्षणका लागि क्रियाशील रहेको भन्दै जथाभाबी माटो निकाल्ने कार्यमा संलग्नता नरहेको दाबी गर्नुभयो ।",
      "link": "https://gorkhapatraonline.com/news/144949",
      "image": "https://gorkhapatraonline.com/storage/media/255621/conversions/mato-pic-original-thumb.jpg"
    },
    {
      "slug": "144948",
      "title": "दस वर्षमा एकतिस हजार ट्रेडमार्क",
      "timestamp": 1740614400000,
      "source": "gp",
      "content": "बौद्धिक सम्पत्ति अन्तर्गत रहेका ट्रेडमार्क र डिजाइनको दर्ता सङ्ख्या बर्सेनि बढ्दै गएको छ । पछिल्लो १० वर्षमा ३१ हजार २१६ ट्रेडमार्क दर्ता भएका छन् ।",
      "longContent": "काठमाडौँ फागुन १५ गते । बौद्धिक सम्पत्ति अन्तर्गत रहेका ट्रेडमार्क र डिजाइनको दर्ता सङ्ख्या बर्सेनि बढ्दै गएको छ । पछिल्लो १० वर्षमा ३१ हजार २१६ ट्रेडमार्क दर्ता भएका छन् । उद्योग विभागका अनुसार १० वर्षको अवधिमा छ हजार ५५५ डिजाइन दर्ता भएका छन् । सो अवधिमा सबैभन्दा कम १६ वटा प्याटेन्ट दर्ता भएका छन् । ट्रेडमार्क र डिजाइनको तुलनामा प्याटेन्ट दर्ता न्यून रहेको छ । विभागका अनुसार आर्थिक वर्ष २०७०/७१ देखि आव २०८०/८१ सम्म सबैभन्दा धेरै स्वदेशी र विदेशी गरी ३१ हजार २१६ सङ्ख्यामा ट्रेडमार्क दर्ता भएका छन् । १० वर्षमा १५ हजार ९८२ स्वदेशी र १५ हजार २३४ विदेशी टे«डमार्क दर्ता भएका छन् । कम्पनीको ब्रान्ड मूल्य बढाउन, अरू व्यवसायलाई आफ्नो व्यापारिक ब्रान्ड बनाउन चोरी रोक्नुका साथै ब्रान्डका लागि हुन सक्ने कानुनी लडाइँको जोखिम न्यूनीकरण गर्न व्यवसायीले ट्रेडमार्क दर्ता गर्ने गरेका छन् । विभागका सूचना अधिकारी अर्जुनसेन ओलीले व्यवसायीले उत्पादनको छुट्टै ब्रान्ड कायम गर्न ट्रेडमार्क दर्ता धेरै हुने गरेको जानकारी दिनुभयो । आफ्नो उत्पादनको ब्रान्ड आफूले सुरक्षित गर्नु पर्छ, अरूले दिएपछि मुद्दा मामिला झन्झट हुने गरेकाले ट्रेडमार्क दर्ता बर्सेनि बढ्दै गएको उहाँको भनाइ छ । व्यवसायीमा ट्रेडमार्क दर्ता गर्नु पर्छ भन्ने सचेतना बढेकाले पनि दर्ता सङ्ख्या बढ्दै गएको उहाँको भनाइ छ । विशेष गरी उद्योग र व्यापार क्षेत्रका वस्तु तथा सेवामा विभागले ट्रेडमार्क जारी गर्ने गरेको उहाँले जानकारी दिनुभयो । पछिल्ला पुराना फाइल क्लियर भएकाले पनि धेरै सङ्ख्यामा ट्रेडमार्क दर्ता भएको विभागले जनाएको छ । विभागका अनुसार चालु आव २०८१/८२ को सात महिनामा दुई हजार ३४ वटा ट्रेडमार्क दर्ता भएका छन् । आव २०८०/८१ मा स्वदेशी र विदेशी गरी छ हजार ५१ ट्रेडमार्क दर्ता भएका थिए । यस्तै आव २०७९/८० मा तीन हजार २५४ ट्रेडमार्क दर्ता भएकामा आव २०७८/७९ मा दुई हजार ९७९ दर्ता भएका थिए । यस्तै २०७७/७८ मा दुई हजार ४०३ ट्रेडमार्क दर्ता भएकोमा आव २०७६/७७ मा तीन हजार ६३ दर्ता भएका थिए । आव २०७५/७६ मा दुई हजार ४३१ दर्ता भएकोमा आव २०७४/७५ मा दुई हजार २७१ ट्रेडमार्क दर्ता भएका थिए । आव २०७३/७४ मा दुई हजार २८० दर्ता भएकोमा आव २०७२/७३ मा दुई हजार ३९८ टे«डमार्क दर्ता भएको विभागको तथ्याङ्क छ । यस्तै आव २०७१/७२ मा दुई हजार ७२ दर्ता भएकोमा आव २०७०/७१ मा दुई हजार चार ट्रेडमार्क दर्ता भएका थिए । यस्तै कुनै उद्यमीले उत्पादन गरेको वस्तुलाई मौलिक परिचय दिनका लागि ट्रेडमार्क बनाउने गरिन्छ । व्यवसाय वा ब्रान्डलाई चिनाउने नाम, सङ्केत, चिह्न, तस्बिर, आकार वा शब्दलाई ट्रेडमार्क भनिन्छ । डिजाइन भन्नाले कुनै प्रकारले तयार गरी बनाइएको वस्तुको छाँट रूप वा आकारलाई बुझिन्छ । यस्तै पेटेन्ट भन्नाले कुनै पदार्थ वा पदार्थ समूहको बनावट, सञ्चालन वा प्रसारको नयाँ उपाय वा तरिकासम्बन्धी वा कुनै नयाँ सिद्धान्त वा उपयोगी आविष्कार बुझिन्छ ।व्यवसायको बौद्धिक सम्पत्ति मानिने ट्रेडमार्कको महत्व र विश्वव्यापी प्रचलनबारे चेतना वृद्धिसँगै नेपालमा ट्रेडमार्क दर्ताको क्रम बढेको छ । धेरै उद्योगका एउटै ट्रेडमार्क परेका आधारमा उजुरी आएपछि विभागले कारबाही गर्ने गर्छ ।",
      "link": "https://gorkhapatraonline.com/news/144948",
      "image": "https://gorkhapatraonline.com/storage/media/255620/conversions/Udhyog-Bibhag-original-thumb.jpg"
    },
    {
      "slug": "144853",
      "title": "भेडा बाख्रा व्यावसायी गर्ने बढे",
      "timestamp": 1740528000000,
      "source": "gp",
      "content": "भेडा बाख्रा पालन व्यवसाय वृद्धि भएको छ । यो व्यवसायबाट आर्थिक आम्दानी हुन थालेपछि किसानहरू यसको व्यावसायिक पालनमा फर्कनु भएको हो ।",
      "longContent": "राजन रावतहुम्ला, फागुन १४ गते । भेडा बाख्रा पालन व्यवसाय वृद्धि भएको छ । यो व्यवसायबाट आर्थिक आम्दानी हुन थालेपछि किसानहरू यसको व्यावसायिक पालनमा फर्कनु भएको हो । सिमकोट गाउँपालिका– ८ को साँताको लिगुडे खेतमा भेडा बाख्रा पालक किसान प्रेमबहादुर मल्लले छोडी सकेको पेसालाई सुरु गरेको बताउनुभयो । १२० वटा भेडा बाख्रा भएका मल्लले यसबाट आम्दानीको श्रोतका साथै खेतीका लागि गोठे मल पनि उत्पादन हुने भएको कारण यो व्यवसायमा फर्किएको बताउनुभयो । अघिल्लो वर्ष एक सय वटा भेडा बाख्रा किनेर मल्लले यसको व्यावसायी पालन सुरु गर्नु भएको हो । यस वर्ष बिस वटा वृद्धि भएका छन् । उहाँको गाउँमा एक हजार नौ सय भेडा बाख्रा हाल पालन हुँदै आएका छन् । केही दिन अगाडि मात्र सो वडाका व्यावसायी जग्गा बुढाले एक सय भेडाबाख्रा किनेर पालन सुरु गर्नु भएको छ । त्यसैगरी सिमिकोट गाउँपालिका– ७ का जयबहादुर शाहीले पनि पछिल्लो दुई वर्षयता भेडा बाख्रा पालन व्यवसाय फस्टाई रहेको बताउनुभयो । पहिले भोटबाट नुन र औलबाट चामल ढुवानी कै लागि भेडा बाख्रा पालन हुने गरेको भए पनि अब भने प्रत्यक्ष रूपमा आर्थिक कमाइका लागि यो व्यवसाय गर्न थालिएको उहाँले बताउनुभयो । उहाँले यो व्यवसायबाट आर्थिक उपार्जन गर्न सहज भएको कारण पनि किसानहरू व्यवसयिक रूपमा पालनमा लाग्ने सङ्ख्या बढेको उहाँले बताउनुभयो । सिमिकोट गाउँपालिका पशु स्वास्थ्य शाखाका नायव पशु प्राविधिक विष्णु बुमीले गाउँपालिका भर चौध हजार ५४५ वटा भेडा बाख्रा रहेको बताउनुभयो । जब कि दुई वर्ष अगाडिसम्म नौ हजार भेडा बाख्रा उक्त गाउँपालिकामा रहेका थिए । उहाँले एक्कासि भेडाबाख्रा पालनमा किसानहरू आकर्षित हुनुमा प्रत्यक्ष रूपमा कमाइ हुने र मल पनि उत्पादन गर्न सकिने भएको कारण भेडा बाख्रा पालनमा आकर्षित भएको बताउनुभयो । अर्को कुरा शाखाले वर्षको दुई पटक गोठ गोठमा पुगेर भेडा बाख्राको उपचार गर्ने भएको कारण रोगबाट बचाउन पनि सहज भएकोले भेडा बाख्रा पाल्ने सङ्ख्या वृद्धि भई रहेको उहाँले बताउनुभयो । गाउँपालिकाले अनुदानमा पनि भेडा बाख्रा सहयोग गर्दै आएको छ । एउटा भेडाको मूल्य हुम्लामा पैँतीस हजारसम्म पर्छ भने खसीको पनि तौल हेरेर तीन हजारसम्म पर्ने गरेको छ । सिमिकोट गाउँपालिकाको वडा नम्बर ४ बाहेक अन्य सबै वडामा व्यवसायी रूपमा किसानहरू भेडा बाख्रा पालनमा लाग्न थाल्नु भएको छ ।",
      "link": "https://gorkhapatraonline.com/news/144853",
      "image": "https://gorkhapatraonline.com/storage/media/255437/conversions/a09f21ab-3277-46af-bd16-358b087aadbe-original-thumb.jpg"
    },
    {
      "slug": "144823",
      "title": "यस्तो छ आजको तरकारी र फलफूलको थोक मूल्य",
      "timestamp": 1740528000000,
      "source": "gp",
      "content": "कालीमाटी फलफूल तथा तरकारी बजार विकास समितिले कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  फागुन १४  गते ।  कालीमाटी फलफूल तथा तरकारी बजार विकास समितिले कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (नेपाली) प्रतिकेजी रु ५० गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २२, आलु रातो प्रतिकेजी रु ३४, आलु रातो (भारतीय) प्रतिकेजी रु ३२, प्याज सुकेको (भारतीय) प्रतिकेजी रु ७५, गाजर (लोकल) प्रतिकेजी रु ३५, गाजर (तराई) प्रतिकेजी रु ३०, बन्दा (लोकल) प्रतिकेजी रु १५, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु २५, स्थानीय काउली (ज्यापु) प्रतिकेजी रु ३०, काउली (तराई) प्रतिकेजी रु २५, मूला रातो प्रतिकेजी रु ४५, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु ९० टाटे सिमी प्रतिकेजी रु ६५, तिते करेला प्रतिकेजी रु १२०, लौका प्रतिकेजी रु ४५, परबर प्रतिकेजी रु २२०, घिरौला प्रतिकेजी रु ११०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १५, हरियो फर्सी (डल्लो) प्रतिकेजी रु १५, भिण्डी प्रतिकेजी रु ११०, सखरखण्ड प्रतिकेजी ७०, बरेला प्रतिकेजी रु ४५, पिँडालु प्रतिकेजी रु १३०, स्कूस प्रतिकेजी रु ४५, रायो साग प्रतिकेजी रु २५, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु २५, मेथीको साग प्रतिकेजी रु ६०, प्याज हरियो प्रतिकेजी रु ४०, बकुला प्रतिकेजी रु ६०, तरुल प्रतिकेजी रु ८०, च्याउ (कन्य) प्रतिकेजी रु १००, च्याउ (डल्ले) प्रतिकेजी रु ३५०, कुरिलो प्रतिकेजी रु १,८०० निर्धारण गरिएको छ ।ब्रोकाउली प्रतिकेजी रु ५०, चुकुन्दर प्रतिकेजी रु ७०, सजीवन प्रतिकेजी रु २२०, रातो बन्दा प्रतिकेजी रु ७०, जिरीको साग प्रतिकेजी रु ६०, ग्याठ कोबी प्रतिकेजी रु ४०, सेलरी प्रतिकेजी रु १५०, सौफको साग प्रतिकेजी रु ६०, पार्सले प्रतिकेजी रु ३००, पुदिना प्रतिकेजी रु ३००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३५० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १८०, अनार प्रतिकेजी रु ३८०, अङ्गुर (हरियो) प्रतिकेजी रु १८०, अङ्गुर (कालो) प्रतिकेजी रु २५०, सुन्तला (भारतीय) प्रतिकेजी रु १४०, तरबुजा प्रतिकेजी रु ५०, मौसम प्रतिकेजी रु १६०, जुनार प्रतिकेजी रु १४०, भुइँकटहर प्रतिगोटा रु १८०, काँक्रो (लोकल) प्रतिकेजी रु ९०, काँक्रो (हाइब्रिड) प्रतिकेजी रु ४०, रुख कटहर प्रतिकेजी रु ११०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु १२०, खरबुजा प्रतिकेजी रु ५०, स्ट्रबेरी (भुइऐसेलु) प्रतिकेजी रु ४००, किबी प्रतिकेजी रु ४८० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु १००, खुर्सानी हरियो (माछे) प्रतिकेजी रु ६०, भेडे खुर्सानी प्रतिकेजी रु ८५, लसुन हरियो प्रतिकेजी रु ८०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु ६०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु ३००, ताजा माछा (छडी) प्रतिकेजी रु ३००, राजा च्याउ प्रतिकेजी रु ३०० र सिताके च्याउ प्रतिकेजी रु १,००० तोकेको छ । रासस",
      "link": "https://gorkhapatraonline.com/news/144823",
      "image": "https://gorkhapatraonline.com/storage/media/255383/conversions/adrhs-original-thumb.jpg"
    },
    {
      "slug": "144818",
      "title": "यस्तो छ आजका लागि विदेशी मुद्राको विनिमयदर",
      "timestamp": 1740528000000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर एक सय ३९ रुपैयाँ २४ पैसा र बिक्रीदर एक सय ३९ रुपैयाँ ८४ पैसा कायम भएको छ ।",
      "longContent": "काठमाडौँ,  फागुन १४ गते ।  नेपाल राष्ट्र बैंकले आजका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलर एकको खरिददर एक सय ३९ रुपैयाँ २४ पैसा र बिक्रीदर एक सय ३९ रुपैयाँ ८४ पैसा कायम भएको छ । केन्द्रीय बैंकका अनुसार आज युरोपियन युरो एकको खरिददर एक सय ४५ रुपैयाँ ८९ पैसा र बिक्रीदर एक सय ४६ रुपैयाँ ५२ पैसा, युके पाउण्ड स्ट्रलिङ एकको खरिददर एक सय ७५ रुपैयाँ ८७ पैसा र बिक्रीदर एक सय ७६ रुपैयाँ ६३ पैसा, स्वीस फ्रयाङ्क एकको खरिददर एक सय ५५ रुपैयाँ ४५ पैसा र बिक्रीदर एक सय ५६ रुपैयाँ ११ पैसा कायम गरिएको छ ।अष्ट्रेलियन डलर एकको खरिददर ८८ रुपैयाँ १९ पैसा र बिक्रीदर ८८ रुपैयाँ ५७ पैसा, क्यानेडियन डलर एकको खरिददर ९७ रुपैयाँ ६३ पैसा र बिक्रीदर ९८ रुपैयाँ ०५ पैसा, सिङ्गापुर डलर एकको खरिददर एक सय तीन रुपैयाँ ९६ पैसा र बिक्रीदर एक सय चार रुपैयाँ ४१ पैसा निर्धारण गरिएको छ । जापानी येन १० को खरिददर नौ रुपैयाँ २९ पैसा र बिक्रीदर नौ रुपैयाँ ३३ पैसा, चिनियाँ युआन एकको खरिददर १९ रुपैयाँ १७ पैसा र बिक्रीदर १९ रुपैयाँ २५ पैसा, साउदी अरेबियन रियाल एकको खरिददर ३७ रुपैयाँ १३ पैसा र बिक्रीदर ३७ रुपैयाँ २९ पैसा, कतारी रियाल एकको खरिददर ३८ रुपैयाँ २० पैसा र बिक्रीदर ३८ रुपैयाँ ३६ पैसा कायम भएको छ । केन्द्रीय बैंकका अनुसार थाइ भाट एकको खरिददर चार रुपैयाँ १३ पैसा र बिक्रीदर चार रुपैयाँ १५ पैसा, युएई दिराम एकको खरिददर ३७ रुपैयाँ ९१ पैसा र बिक्रीदर ३८ रुपैयाँ ०८ पैसा, मलेसियन रिङ्गेट एकको खरिददर ३१ रुपैयाँ ४८ पैसा र बिक्रीदर ३१ रुपैयाँ ६२ पैसा, साउथ कोरियन वन एक सयको खरिददर नौ रुपैयाँ ७० पैसा र बिक्रीदर नौ रुपैयाँ ७५ पैसा, स्वीडिस क्रोनर एकको खरिददर १३ रुपैयाँ ०९ पैसा र बिक्रीदर १३ रुपैयाँ १५ पैसा र डेनिस क्रोनर एकको खरिददर १९ रुपैयाँ  ५६ पैसा र बिक्री दर १९ रुपैयाँ ६४ पैसा तोकिएको छ । राष्ट्र बैंकले हङकङ डलर एकको खरिददर १७ रुपैयाँ ९१ पैसा र बिक्रीदर १७ रुपैयाँ ९९ पैसा, कुवेती दिनार एकको खरिददर चार सय ५१ रुपैयाँ ३३ पैसा र बिक्रीदर चार सय ५३ रुपैयाँ २८ पैसा, बहराइन दिनार एकको खरिददर तीन सय ६९ रुपैयाँ ४४ पैसा र बिक्रीदर तीन सय ७१ रुपैयाँ ०३ पैसा, ओमनी रियाल एकको खरिददर तीन सय ६१ रुयैयाँ ६६ पैसा र बिक्रीदर तीन सय ६३ रुपैयाँ २२ पैसा रहेको छ । भारतीय रुपैयाँ एक सयको खरिददर एक सय ६० रुपैयाँ र बिक्रीदर एक सय ६० रुपैयाँ १५ पैसा तोकेको छ । राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने फरक हुनसक्ने र अद्यावधिक विनिमयदर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/144818",
      "image": "https://gorkhapatraonline.com/storage/media/255378/conversions/dolor-original-thumb.jpg"
    },
    {
      "slug": "144803",
      "title": "ग्राभिटी रोपवे बन्द",
      "timestamp": 1740528000000,
      "source": "gp",
      "content": "स्थानीय उत्पादन बजारसम्म लैजान मकवानपुरको कैलाशमा सञ्चालनमा आएको रोपवे बन्द भएको छ । रोपवेको एउटा तारछिनेपछि मर्मतको आभावमा पाँच महिनादेखि बन्द भएको हो ।",
      "longContent": "अनिल पराजुलीहेटौँडा, फागुन १४ गते । स्थानीय उत्पादन बजारसम्म लैजान मकवानपुरको कैलाशमा सञ्चालनमा आएको रोपवे बन्द भएको छ । रोपवेको एउटा तारछिनेपछि मर्मतको आभावमा पाँच महिनादेखि बन्द भएको हो । मकवानपुरको विकट कैलाश गाउँपालिका–९ मा गुरुत्वाकर्षण शक्तिबाट बिनाविद्युत् र इन्धन रोपवे सञ्चालन हुँदै आएको थियो । स्थानीय स्तरमा उत्पादित तरकारी, खाद्यान्न बजारसम्म पुर्‍याउन र बजारबाट घरायसी सामग्री गाउँमा लैजानका लागि उपयोगी हुँदै आएको थियो ।  रोपवेको एउटा तार छिनेपछि असोजदेखि बन्द भएको कैलाश घैराङका स्थानीय पूर्णसिंह गोलेले जानकारी दिनुभयो । तार छिनेसँगै रोपवेमा रहेको दुई वटा बकेटमध्ये एउटा बकेट पूर्ण क्षति भएको छ । रोपवे मर्मत गर्नेबारे उपभोक्ता समितिको एकमत नभएपछि समस्या भएको उहाँले बताउनुभयो । ११५ परिवार बसोबास गर्ने घैराङमा ग्राभिटी रोपवे स्थापना भएपछि स्थानीय तरकारी उत्पादनमा निकै उत्साहित भएका थिए । हिँडेर दुई घण्टा लाग्ने बाटोमा रोपवेमार्फत केही मिनेटमै सामान ओसारपसार गर्न सकेपछि स्थानीय निकै खुसी भएका थिए । अहिले रोपवे बन्द हुँदा समस्या भएको कैलाशका स्थानीय सुन्दर रानामगरले बताउनुभयो । हिउँदमा मात्रै गाडी पुग्ने घैराङमा दुई वर्षअघि मात्रै कच्ची सडक पुगेको छ । रोपवे सञ्चालनमा आएसँगै यहाँका स्थानीयले यहाँको उत्पादन नामटार बजारमा बिक्रीका लागि लैजाने गरेको कैलाश गाउँपालिका–९ का वडाध्यक्ष भुवनसिंह घलानले जानकारी दिनुभयो । रोपवेको तार नै छिनेपछि कसले मर्मत गर्ने भन्नेबारे अन्योल भएको छ । उपभोक्ता समितिले रोपवेमा सामान ढुवानीबापतको भाडा उठाउन ठेक्का दिएको ठेकेदारले नै भाडाको पैसा नदिएपछि समस्या भएको वडाध्यक्ष घलानले बताउनुभयो । रोपवेमा रहेको दुई वटा भारी बोक्ने क्यारीमार्फत माथिबाट र तलबाट एकैसाथ दुई वटा भारीको लोड गराएर सामान तलमाथि पु¥याउने गरिन्छ । घैराङडाँडाबाट नामटार कपचेरी स्टेसन झर्दा ९० किलोको भारी पठाउँदा तलबाट ३० किलोको भारी मात्रै माथि पुग्ने क्षमता राख्छ । घैराङडाँडाबाट मात्र एक मिनेट ५५ सेकेन्डमा नामटार कप्चेरी स्टेसनमा सामान ढुवानी हुने गर्छ । दुई घण्टा लाग्ने बाटोमा रोपवेले दुई मिनेटमै सामान ल्याइदिने र भाडा पनि निकै सस्तो थियो । प्रतिकिलो दुई रुपियाँमा सामान तलको माथि र माथिको तल ल्याउने गरेको उपभोक्ता समितिका अध्यक्ष ठाकुरसिंह रुम्बाले बताउनुभयो ।सस्पेन्सन ब्रिज डिभिजन कार्यालय काठमाडौँ र स्थानीय उपभोक्ताको गरी २५ लाख ५२ हजार रुपियाँ लागतमा १० वर्षअघि नामटारको कपचेरी र घैराङडाँडाबिचमा एक हजार २१४ मिटर लामो ग्राभिटी रोपवे स्थापना गरिएको थियो । सङ्घीय मामिला तथा स्थानीय विकास मन्त्रालयले २०७१ सालमा निर्माण गरेको नेपालकै पहिलो ग्राभिटी रोपवे आवश्यक मर्मतको काम अघि बढ्न नसक्दा बन्द अवस्थामा रहेको छ ।",
      "link": "https://gorkhapatraonline.com/news/144803",
      "image": "https://gorkhapatraonline.com/storage/media/255361/conversions/gravity-rope-way-(3)-original-thumb.jpg"
    },
    {
      "slug": "144800",
      "title": "शिवरात्रिका लागि तेत्तिस लाखको उखु",
      "timestamp": 1740528000000,
      "source": "gp",
      "content": "महाशिवरात्रिलक्षित पोखरामा करिब ३३ लाख रुपियाँ बराबरको उखु भित्रिएको छ ।",
      "longContent": "सन्तोष सुवेदीकास्की, फागुन १४ गते । महाशिवरात्रिलक्षित पोखरामा करिब ३३ लाख रुपियाँ बराबरको उखु भित्रिएको छ । गण्डकी प्रदेशकै मुख्य बजार रहेको कृषि बजार व्यवस्थापन समितिका अनुसार यस पटक ३३ सय बिटा उखु भित्रिएका छन् । यो तथ्याङ्क गत वर्षको तुलनामा कमी हो । गत वर्ष ३९ सय बिटा उखु भित्रिएको समितिका अध्यक्ष नवराज दुवाडीले जानकारी दिनुभयो । व्यवसायकेन्द्रित उखुको बजार व्यवस्थित नहुँदा हिजोआज बिरलै उखु देख्न पाइने उहाँले बताउनुभयो । कुनै समय जिल्लाका अधिकांश बजार उखुबारीले ढाकिएका हुन्थ्यो । बढ्दो बजारीकरणले यस पेसा गर्ने किसान भने सङ्कटमा छन् । शिवारात्रिको अवसरमा भने उखुको माग अत्यधिक हुने गरेको उहाँको भनाइ छ । “गत वर्ष केही बढी मात्रामा उखु आए पनि शिवरात्रिका बेला पानी पर्नाले किसान मर्कामा परे । कतिपय उखु फिर्ता गरेर समेत लैजान परो । अहिले सायद त्यही कारणले उखु कम मात्रामा भित्रिएको छ,” उहाँले भन्नुभयो । उहाँका अनुसार एक बिटामा १० देखि १५ वटा उखु राखिन्छ, जसको मूल्य आठ सयदेखि एक हजार दुई सयसम्ममा बिक्री हुने गर्छ । शिवरात्रिलक्षित धादिङ, गोरखा र तराईका केही जिल्लाबाट उखु निर्यात हुने गरेको उहाँले बताउनुभयो । कास्कीमा आएका उखुहरू पर्वत, बागलुङ, स्याङ्जासम्म जाने दुवाडीले जानकारी दिनुभयो । “यहाँ आएका उखु कास्कीका लागि पर्याप्त छन् । बाहिर जिल्ला पनि पठाइने गरेको छ,” उहाँले भन्नुभयो । शिवरात्रिमा प्रायः गरी शिवका भक्तहरूले प्रसादका रूपमा उखु चढाउने तथा उखु पड्काउने र खाने प्रचलन छ । पोखराको शान्ति वनवाटिकाको फलफूल तथा तरकारी बजारमा भेटिएका व्यवसायी गणेश तिवारीले यस वर्ष १५ मेट्रिक टन उखु खरिदबिक्री गर्न थालेको सुनाउनुभयो । उहाँले गत वर्ष मात्र उखुबाट तीन लाखको कारोबार गर्नुभएको थियो । उहाँले यस पटक धादिङबाट उखु खरिद गर्नुभएको बताउनुभयो । पोखरामा कालो ग्यामारे तथा सेतो जातको उखु पड्काउन बढी प्रयोग हुने गरेको छ । पोखरा क्षेत्रका किराना पसलदेखि फलफूल पसलमा उखु बिक्रीका लागि राखिएको छ ।कालो जातको उखु खानका लागि र सेतो जातको उखु शिवरात्रिको अवसरमा धुनी लगाउँदा पडकाउन प्रयोग गरिने भएको एक व्यवसायीले बताए । पोखरामा सामान्यतया होलसेल मूल्य कालो उखु प्रतिलार्को ५० देखि एक सय रुपियाँमा बेच्ने गरेको पाइन्छ । शिवरात्रिका अवसरमा साँझदेखि देशका विभिन्न ठाउँका शिव मन्दिर एवं चौतारा तथा चोकमा धुनी लगाउने र उखु पड्काउने तथा उखु खाने प्रचलन रहेको छ ।",
      "link": "https://gorkhapatraonline.com/news/144800",
      "image": "https://gorkhapatraonline.com/storage/media/255358/conversions/News-उखुको-कारोबार-original-thumb.jpg"
    },
    {
      "slug": "144799",
      "title": "नुनको उपभोग घटाउन सुझाव",
      "timestamp": 1740528000000,
      "source": "gp",
      "content": "नेपालीले आवश्यकताभन्दा बढी आयोडिनयुक्त नुन खाने प्रचलन घटाउनुपर्नेमा सरोकारवालाले जोड दिनुभएको छ ।",
      "longContent": "गोरखापत्र समाचारदाता काठमाडौँ, फागुन १४ गते । नेपालीले आवश्यकताभन्दा बढी आयोडिनयुक्त नुन खाने प्रचलन घटाउनुपर्नेमा सरोकारवालाले जोड दिनुभएको छ । आवश्यकताभन्दा बढी आयोडिनयुक्त नुन उपभोगले नसर्ने रोगको जोखिम बढेकाले प्रतिव्यक्ति प्रतिदिन पाँच ग्राम मात्रै आयोडिनयुक्त नुन उपभोग गर्नु पर्छ भन्ने अभियान चलाउनुपर्ने पनि सरोकारवालाको जोड छ । आयोडिन महिनाका अवसरमा राष्ट्रिय उपभोक्ता मञ्चले मङ्गलबार राजधानीमा आयोजना गरेको छलफलमा सहभागीले सो कुरामा जोड दिनुभएको हो । स्वास्थ्य तथा जनसङ्ख्या मन्त्रालय अन्तर्गतको बालपोषण शाखाका प्रमुख लीलाविक्रम थापाले नेपाली उपभोक्ताले आवश्यक पर्नेभन्दा दोब्बर मात्रामा आयोडिनयुक्त नुन खाँदा नसर्ने रोगको प्रकोप बढेको पाइएको बताउनुभयो । उहाँले अब आवश्यक मात्रामा मात्रै आयोडिनयुक्त नुन उपभोग गर्नुपर्ने अभियान चलाउनु आवश्यक छ भन्नुभयो । नेपाल स्वास्थ्य अनुसन्धान परिषद् (एनएचआरसी) को अध्ययन अनुसार नेपालमा आयोडिनयुक्त नुन उपभोग दैनिक नौदेखि १० ग्रामसम्म खाने गरेको पाइएको छ । जबकि विश्व स्वास्थ्य सङ्गठन (डब्लुएचओ) का अनुसार हरेक प्रौढ व्यक्तिलाई दैनिक पाँच ग्राम आयोडिनयुक्त नुन आवश्यक पर्छ । नेपालीले डब्लुएचओले तोकेको मापदण्डभन्दा दोब्बर आयोडिनयुक्त नुन खाने बानीले नसर्ने रोगको स्वास्थ्यमा समस्या बढेको दाबी थापाले गर्नुभयो । उहाँका अनुसार आयोडिनयुक्त नुनको बढी उपभोग गर्ने बानीले उच्च रक्तचाप, मधुमेह, थाइराइडलगायतका स्वास्थ्य समस्या आउँछन् । खाद्य, प्रविधि तथा गुण नियन्त्रण विभागका नायब महानिर्देशक शोभाकान्त रिजालले आयोडिन महिनाको अभियान अन्तर्गत गरिने कार्यक्रममा आवश्यकताभन्दा बढी नुन खाने नेपालीको बानीमा सुधार ल्याउने खालका सचेतना जगाउनुपर्ने बताउनुभयो ।प्रतिनिधि सभाको उद्योग, तथा वाणिज्य र श्रम तथा उपभोक्ता समितिका सभापति अब्दुल खानले डब्लुएचओ र अन्य देशका संस्थाले गरेका अध्ययनलाई आधार मानेर नुनको मात्रा तोकिनुभन्दा हाम्रै नागरिकमा गरेका अध्ययनका आधारमा मात्रा तोकिनुपर्ने आवश्यकता औँल्याउनुभयो । वाणिज्य, आपूर्ति तथा उपभोक्ता संरक्षण विभागका महानिर्देशक राजन पौडेलले प्रत्येक दिन शरीरलाई चाहिने नुन कति हो भन्ने विषयमा स्वयम् उपभोक्ता नै सचेत हुनुपर्ने बताउनुभयो । विसं २०१० सम्म नेपालीमा गलगाँडको निकै ठुलो समस्या थियो । २०४१/४२ तिरको अध्ययनमा ४४.२ प्रतिशत नेपालीमा यो रोग रहेको देखिएको थियो । सरकारले २०३० सालतिरै नुनमा आयोडिन मिसाएर वितरण गर्न र २०४० सालतिर सुई र ट्याब्लेटको माध्यमबाट आयोडिन दिन थाल्यो । विसं २०३९/४० देखि साल्ट टे«डिङ कर्पाेरेसनले आयोडिनयुक्त नुनलाई ‘आयो नुन’ ब्रान्डमा प्याकेजिङ गरेर बिक्रीवितरण सुरु गरेको थियो । यी प्रयासस्वरूप २०६४ सालसम्म आइपुग्दा गलगाँडको समस्या हुनेको सङ्ख्या शून्य प्रतिशतमा झरेको छ ।",
      "link": "https://gorkhapatraonline.com/news/144799",
      "image": "https://gorkhapatraonline.com/storage/media/255357/conversions/salt-original-thumb.jpg"
    },
    {
      "slug": "144796",
      "title": "घिसिङलाई सोधियो पुनः स्पष्टीकरण",
      "timestamp": 1740528000000,
      "source": "gp",
      "content": "ऊर्जा, जलस्रोत तथा सिँचाइ मन्त्रालयले नेपाल विद्युत् प्राधिकरणका कार्यकारी निर्देशक कुलमान घिसिङलाई पुनः स्पष्टीकरण सोधेको छ ।",
      "longContent": "गोरखापत्र समाचारदाताकाठमाडौँ, फागुन १४ गते । ऊर्जा, जलस्रोत तथा सिँचाइ मन्त्रालयले नेपाल विद्युत् प्राधिकरणका कार्यकारी निर्देशक कुलमान घिसिङलाई पुनः स्पष्टीकरण सोधेको छ । गत पुसमा सोधिएका दुई फरकखाले स्पष्टीकरणको चित्त बुझ्दो नआएको भन्दै अहिले तेस्रो पटक भ्रमण अनुमतिको विषयमा स्पष्टीकरण सोधिएको हो ।घिसिङलाई ऊर्जा, जलस्रोत तथा सिँचाइमन्त्री दीपक खड्काको प्रस्तावमा सोमबार बसेको मन्त्रीपरिषद् बैठकमार्फत  निर्णय गरी कार्यकारी निर्देशकबाट हटाउने चर्चा चलेको थियो । लगत्तै यसमा ऊर्जा, जलस्रोत तथा सिँचाइ राज्यमन्त्री पूर्णबहादुर तामाङको असहमति सार्वजनिक भएको थियो । ऊर्जामन्त्रीको सचिवालयका अनुसार सोमबार मन्त्रीपरिषद्को बैठकमा यो विषयले प्रवेश नपाएपछि मङ्गलबार ऊर्जामन्त्रीस्तरीय निर्णयमार्फत  मन्त्रालयले स्पष्टीकरण सोधिएको हो । यसअघि ऊर्जा मन्त्रालयले घिसिङलाई असोजमा प्राधिकरणका विभिन्न ठेक्कापट्टा तथा सरुवा विवरण माग गर्दै १५ बुँदामा जानकारी माग गरिएको थियो । गत पुस २२ मा पनि मन्त्रालयले कार्यकारी निर्देशक घिसिङलाई स्पष्टीकरण सोधेको थियो । यस पटक भने देशभित्रै तथा विदेश जाँदा कोसँग अनुमति मागिएको भन्ने विषयमा २४ घन्टे स्पष्टीकरण सोधिएको मन्त्री खड्काको सचिवालयले जनाएको छ ।",
      "link": "https://gorkhapatraonline.com/news/144796",
      "image": "https://gorkhapatraonline.com/storage/media/255354/conversions/kulman-original-thumb.jpg"
    },
    {
      "slug": "144795",
      "title": "अबदेखि भौतिक उपस्थितिबिना नै सार्वजनिक सेवा",
      "timestamp": 1740528000000,
      "source": "gp",
      "content": "सर्वसाधारणले भौतिक उपस्थितिबिना नै सार्वजनिक सेवा लिन सक्ने गरी सरकारले विद्युतीय सुशासनको ‘ब्लुप्रिन्ट’ सार्वजनिक गरेको छ ।",
      "longContent": "गोरखापत्र समाचारदाताकाठमाडौँ, फागुन १४ गते । सर्वसाधारणले भौतिक उपस्थितिबिना नै सार्वजनिक सेवा लिन सक्ने गरी सरकारले विद्युतीय सुशासनको ‘ब्लुप्रिन्ट’ सार्वजनिक गरेको छ । सुझावका लागि सार्वजनिक गरिएको ब्लुप्रिन्टले भौतिक उपस्थितिबिना नै सार्वजनिक सेवा लिन सकिने गरी डिजिटल प्रविधिको उपयोगलाई एकीकृत र पहुँचयोग्य बनाउने लक्ष्य राखेको छ । डिजिटल प्रविधिको माध्यमबाट सार्वजनिक सेवालाई कागजरहित बनाउँदै विद्यमान अवस्थामा रूपान्तरणकारी परिवर्तन ल्याउन ब्लुप्रिन्ट विद्युतीय सुशासन आयोगले जनाएको छ । प्रधानमन्त्री कार्यालय अन्तर्गतको आयोगले गत माघ १४ गते नै ब्लुप्रिन्टको मसौदा तयार गरेको थियो । उक्त मसौदा मङ्गलबार मात्रै राय सुझावका लागि सार्वजनिक गरिएको हो । यसका लागि आयोगले सात दिनको समय दिएको छ ।सार्वजनिक सेवालाई डिजिटल रूपान्तरणमार्फत अनुभूतियोग्य, चुस्त, पारदर्शी, जवाफदेही तथा प्रभावकारी बनाउनु रहेको ब्लुप्रिन्टमा उल्लेख छ । एउटै प्रकृतिका सूचना एवं व्यक्तिगत तथ्याङ्क पटक पटक पेस गर्नुपर्ने अवस्थालाई सरल बनाइने गरी ब्लुप्रिन्ट तयार गरिएको आयोगले जनाएको छ ।डिजिटल प्रणालीका लागि आवश्यक पूर्वाधार निर्माण, नीतिगत र कानुनी संरचना निर्माण, संस्थागत क्षमता विकास र विद्युतीय सुशासनसँग सम्बन्धित शासकीय नवप्रवर्तन, अनुसन्धान र विकासका कार्य सञ्चालन तथा सहजीकरण गर्नु ब्लुप्रिन्टको उद्देश्य रहेको आयोगले उल्लेख गरेको छ । ब्लुप्रिन्टमार्फत आयोगले डिजिटल रूपान्तरणका लागि विभिन्न सात वटा रणनीतिक स्तम्भ तय गरेको छ । जसमा डिजिटल शासनका लागि स्पष्ट व्यवस्थापनको कार्यढाँचा, कानुनी तथा नियामक ढाँचा, डिजिटल प्रवर्धकको नियमित विकास, डिजिटल साक्षरता र सिप विकास, डिजिटल मापदण्ड, निर्देशिका तर्जुमा तथा कार्यान्वयन, सुदृढ क्षेत्रीय तथा अन्तर्राष्ट्रिय सहयोग र नवप्रवर्तन, अनुसन्धान र विकास रहेका छन् ।ब्लुप्रिन्टमा डिजिटल मापदण्ड र निर्देशिकाको तर्जुमा तथा कार्यान्वयनमा समस्या, क्षेत्रीय तथा अन्तर्राष्ट्रिय सहयोगको सबलीकरणमा समस्या, तीन वटै तहका सरकारबिच  तथ्याङ्क आदानप्रदान तथा सार्वजनिक खरिदको विषयलाई थप पारदर्शी र प्रतिस्पर्धी बनाउन केही चुनौती रहेको उल्लेख गरिएको छ ।ब्लुप्रिन्ट अनुमोदन भएपछि आगामी तीन वर्षका विभिन्न क्रियाकलाप पनि तय गरिएको छ । जसमा विद्युतीय सुशासन ऐनको मसौदा निर्माणदेखि, सूचना प्रविधि विभागको पुनर्संरचना, तथ्याङ्क संरक्षण प्राधिकरणको स्थापना, डाटा आदानप्रदान प्लेटफर्म स्थापना, डिजिटल हस्ताक्षरलाई राष्ट्रिय परिचयपत्रसँग आबद्ध गर्ने, नागरिक सेवा केन्द्र स्थापनालगायतका योजना छन् ।",
      "link": "https://gorkhapatraonline.com/news/144795",
      "image": "https://gorkhapatraonline.com/storage/media/255353/conversions/Digital-Services-original-thumb.jpg"
    },
    {
      "slug": "144794",
      "title": "इलाममा चिया कारखानामा आगलागी हुँदा करोडौँको क्षति",
      "timestamp": 1740528000000,
      "source": "gp",
      "content": "इलामको जस्वीरेमा रहेको जस्वीरे चिया प्रशोधन उद्योगमा मङ्गलवार राती लागेको आगलागीबाट उद्योग नै ध्वस्त भएको छ । राती करिब साढे नौ बजेबाट एक्कासि आगो लागेको स्थानीयले थाह पाएका थिए ।",
      "longContent": "कोकिला ढकालइलाम, फागुन १४ गते । इलामको जस्वीरेमा रहेको जस्वीरे चिया प्रशोधन उद्योगमा मङ्गलवार राती लागेको आगलागीबाट उद्योग नै ध्वस्त भएको छ । राती करिब साढे नौ बजेबाट एक्कासि आगो लागेको स्थानीयले थाह पाएका थिए । आगलागीबाट कारखानामा रहेका चिया बनाउने मेशिन, स्टोर गरिएको चिया, जेनरेटर, जस्ता पाताले बनेको दुईतले भवन सबै नष्ट भएको छ । यो समाचार तयार गर्दा रातको ११ ः ३० बजे सम्मपनि आगो नियन्त्रणमा आउन सकेको छैन । आगो नियन्त्रणका लागि स्थानीय बासी र प्रहरीले प्रयास गरिरहेका छन् । इलाम नगरपालिकाबाट दमकल पुगेपनि भौतिक संरचना सबै क्षति भइसकेको स्थानीयबासी सटेन्द्र जबेगूले बताउनु भयो । जबेगूका अनुसार विद्युत् सर्ट भएर आगो शुरु भएको हुनसक्ने अनुमान गरिएको छ । नेपालकै ‘वेस्ट टी मेकर’ का रूपमा परिचित शरद सुब्बाले करिब दश वर्ष यता सञ्चालन गर्दै आउनु भएको थियो । ह्वाइट टी, ओलाङ, ग्रीन, गोल्डन, गोल्डेन पल लगायतका ३५ भन्दा बढी प्रकारका चिया तयार गरेर शरदले तेस्रो मुलुक निर्यात गर्दै आउनुभएको थियो । काठमाडौँमा आयोजित ‘नेपाल टी च्यालेन्ज २०२४’ मा ‘वेस्ट टी मेकर’ घोषित हुनुभएका शरदको यो कारखानाबाट उच्च गुणस्तरको करिब वार्षिक ४० हजार किलो तयारी चिया उत्पादन हुने गरेको थियो । इलाम नगरपालिका–४ स्थित जस्वीरे चिया कारखानामा भएको आगलागीबाट ध्वस्त रुप । तस्बिर ः कोकिला",
      "link": "https://gorkhapatraonline.com/news/144794",
      "image": "https://gorkhapatraonline.com/storage/media/255352/conversions/adyhssnh-original-thumb.jpg"
    },
    {
      "slug": "144792",
      "title": "आर्थिक विस्तारमा सहयोग पुग्ने अपेक्षा",
      "timestamp": 1740528000000,
      "source": "gp",
      "content": "सजगतापूर्वक लचिलो कार्यदिशालाई निरन्तरता दिँदै आर्थिक क्रियाकलाप विस्तारमा थप सहयोग पुर्‍याउने गरी चालु आर्थिक वर्ष २०८१/८२ को मौद्रिक नीतिको अर्धवार्षिक समीक्षा सार्वजनिक गरिएको छ ।",
      "longContent": "काठमाडौँ, फागुन १४ गते । सजगतापूर्वक लचिलो कार्यदिशालाई निरन्तरता दिँदै आर्थिक क्रियाकलाप विस्तारमा थप सहयोग पुर्‍याउने गरी चालु आर्थिक वर्ष २०८१/८२ को मौद्रिक नीतिको अर्धवार्षिक समीक्षा सार्वजनिक गरिएको छ ।मूल्य स्थिरता तथा बाह्य क्षेत्र स्थायित्व कायम राख्दै आर्थिक क्रियाकलाप विस्तारमा थप सहयोग पुग्न गई सरकारले लिएको आर्थिक वृद्धिको लक्ष्य हासिल गर्न सहयोग पुग्ने अपेक्षा मौद्रिक नीतिबाट गरिएको छ । नेपाल राष्ट्र बैङ्कले मौद्रिक नीतिको अर्धवार्षिक समीक्षा मङ्गलबार साँझ सार्वजनिक गरेको हो ।घटाइयो कर्जा नोक्सानी व्यवस्थाको सीमामौद्रिक नीतिको अर्धवार्षिक समीक्षामार्फत कर्जा नोक्सानी व्यवस्थाको सीमालाई घटाई १.१० प्रतिशतको कर्जा नोक्सानी व्यवस्थालाई १.० प्रतिशत कायम गरिएको छ । समीक्षामार्फत राष्ट्र बैङ्कले पुँजीकोषको सीमा बढाएको छ । ‘ननडेलिभरेबल’ फरवार्डको हकमा प्राथमिक पुँजीको विद्यमान १५ प्रतिशतको सीमा बढाई २० प्रतिशत कायम गरिएको छ । यस्तै मौद्रिक नीतिको विद्यमान नीतिगत दरलाई ५.० प्रतिशत, ब्याजदर कोरिडोर अन्तर्गतको तल्लो सीमाका रूपमा रहेको निक्षेप सङ्कलन दरलाई ३.० प्रतिशत र ब्याजदर कोरिडोर अन्तर्गतको माथिल्लो सीमाका रूपमा रहेको बैङ्क दरलाई ६.५ प्रतिशतमा यथावत् राखिएको छ । अनिवार्य नगद मौज्दात र वैधानिक तरलता अनुपात पनि यथावत् राखिएको छ । समीक्षामार्फत राष्ट्र बैङ्कले विद्युतीय सवारीसाधनको ऋण मूल्य अनुपात ६० प्रतिशत कायम गरेको छ । राष्ट्र बैङ्कले  सबै प्रकारका विद्युतीय सवारीसाधनको ऋण मूल्य अनुपात ६० प्रतिशत कायम गर्ने भएको हो ।व्यक्तिगत सवारीसाधन र सबै प्रकारका विद्युतीय सवारीसाधनको ऋण मूल्य अनुपातको सीमालाई ६० प्रतिशत कायम गरिने राष्ट्र बैङ्कले जारी गरेको मौद्रिक नीतिको अर्धवार्षिक समीक्षामा उल्लेख छ । अब लघुवित्त वित्तीय संस्थामा पनि कर्जाको ब्याजदर परिवर्तन हुने भएको छ । मौद्रिक नीतिको अर्धवार्षिक समीक्षामार्फत हालको व्यवस्था अनुसार लघुवित्त वित्तीय संस्थाले ग्राहकबाट कर्जामा १५ प्रतिशत ब्याजदर असुल गर्नुपर्ने व्यवस्था रहेकोमा त्यसलाई परिमार्जन गर्दै आधार दरसँग आबद्ध गरी ब्याजदर तय गर्न सक्ने व्यवस्था गरिएको छ । राष्ट्र बैङ्कले लघुवित्त वित्तीय संस्थाले कर्जा लिने ब्याजदर परिवर्तन गरेको हो । नयाँ कर्जाको ब्याजदर २०८२ को जेठदेखि लागु हुने छ ।लघुवित्त वित्तीय संस्थाको कर्जाको ब्याजदर २०८२ जेठदेखि आधारदरसँग आबद्ध गरी तय गर्नुपर्ने व्यवस्था गरिने मौद्रिक नीतिको अर्धवार्षिक समीक्षामा उल्लेख छ ।गभर्नर अधिकारीको अन्तिमआगामी चैतमा गभर्नरको पाँचबर्से कार्यकाल पूरा गर्न लागेका नेपाल राष्ट्र बैङ्कका गभर्नर महाप्रसाद अधिकारीको यही नै अन्तिम समीक्षा हो । चैत २५ गतेदेखि कार्यकाल सम्पन्न गर्दै गर्नुभएका गभर्नर अधिकारीको यस पटकको मौद्रिक नीतिको समीक्षा विशेष चासोका साथ हेरिएको थियो ।",
      "link": "https://gorkhapatraonline.com/news/144792",
      "image": "https://gorkhapatraonline.com/storage/media/255344/conversions/NRB_1-original-thumb.jpg"
    },
    {
      "slug": "144710",
      "title": "सुनको मूल्य बढ्यो, चाँदीको घट्यो",
      "timestamp": 1740441600000,
      "source": "gp",
      "content": "स्थानीय बजारमा सुनको मूल्य बढेको छभने चाँदीको घटेको छ । आज सुन प्रतितोला रु. पाँच सय बढेको हो ।",
      "longContent": "काठमाडौँ, फागुन  १३  गते ।  स्थानीय बजारमा सुनको मूल्य बढेको छभने चाँदीको घटेको छ । आज सुन प्रतितोला रु. पाँच सय बढेको हो । त्यसैगरी, चाँदी प्रतितोला रु. १५ घटेको छ । सोमबार प्रतितोला रु. एक लाख ७० हजार आठ सयमा किनबेच भएको सुनको सुन आज बढेर प्रतितोला रु. एक लाख ७१ हजार तीन सय कायम भएको नेपाल सुनचाँदी व्यवसायी महासङ्घले जनाएको छ ।त्यसैगरी आज चाँदी प्रतितोला रु. एक हजार नौ सय ७० मा कारोबार हुनेछ । अन्तरराष्ट्रिय बजारमा आज सुन प्रतिऔँस दुई हजार नौ सय ३७ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/144710",
      "image": "https://gorkhapatraonline.com/storage/media/255177/conversions/_gold-original-thumb.jpg"
    },
    {
      "slug": "144703",
      "title": "यस्तो छ आजको तरकारी र फलफूलको थोक मूल्य",
      "timestamp": 1740441600000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  फागुन १३ गते ।  कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (नेपाली) प्रतिकेजी रु ५० गोलभेँडा ठूलो (भारतीय) प्रतिकेजी रु ५०, गोलभेँडा सानो (तराई) प्रतिकेजी रु २२, आलु रातो प्रतिकेजी रु ३४, आलु रातो (भारतीय) प्रतिकेजी रु ३२, प्याज सुकेको (भारतीय) प्रतिकेजी रु ७५, गाजर (लोकल) प्रतिकेजी रु ३५, गाजर (तराई) प्रतिकेजी रु ३०, बन्दा (लोकल) प्रतिकेजी रु १५, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु २०, स्थानीय काउली (ज्यापु) प्रतिकेजी रु २५, काउली (तराई) प्रतिकेजी रु २०, मूला रातो प्रतिकेजी रु ४५, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु २५, भन्टा डल्लो प्रतिकेजी रु ६० कायम भएको छ ।यसैगरी, मटरकोसा प्रतिकेजी रु ६०, घिउ सिमी (लोकल) प्रतिकेजी रु ७०, घिउ सिमी (हाइब्रिड) प्रतिकेजी रु ७०, घिउ सिमी (राजमा) प्रतिकेजी रु १०० टाटे सिमी प्रतिकेजी रु ६०, तिते करेला प्रतिकेजी रु १३०, लौका प्रतिकेजी रु ५०, घिरौला प्रतिकेजी रु ११०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु १५, हरियो फर्सी (डल्लो) प्रतिकेजी रु १५, भिण्डी प्रतिकेजी रु १२०, सखरखण्ड प्रतिकेजी ७०, बरेला प्रतिकेजी रु ४५, पिँडालु प्रतिकेजी रु १३०, स्कूस प्रतिकेजी रु ४५, रायो साग प्रतिकेजी रु २०, पालुङ्गो साग प्रतिकेजी ५०, चमसुरको साग रु ५०, तोरीको साग प्रतिकेजी रु २५, मेथीको साग प्रतिकेजी रु ६०, प्याज हरियो प्रतिकेजी रु ४०, बकुला प्रतिकेजी रु ६०, तरुल प्रतिकेजी रु ८०, च्याउ (कन्य) प्रतिकेजी रु १००, च्याउ (डल्ले) प्रतिकेजी रु ३५०, कुरिलो प्रतिकेजी रु एक हजार ८०० निर्धारण गरिएको छ ।ब्रोकाउली प्रतिकेजी रु ४०, चुकुन्दर प्रतिकेजी रु ७०, रातो बन्दा प्रतिकेजी रु ७०, जिरीको साग प्रतिकेजी रु ६०, ग्याठ कोबी प्रतिकेजी रु ४०, सौफको साग प्रतिकेजी रु ६०, पुदिना प्रतिकेजी रु ३००, गान्टे मूला प्रतिकेजी रु ६०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२० र गुन्द्रुक प्रतिकेजी रु ३५० तोकेकोे छ ।समितिले स्याउ (झोले) प्रतिकेजी रु २००, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १८०, अनार प्रतिकेजी रु ३८०, अङ्गुर (हरियो) प्रतिकेजी रु १८०, अङ्गुर (कालो) प्रतिकेजी रु २५०, सुन्तला (भारतीय) प्रतिकेजी रु ११०, तरबुजा प्रतिकेजी रु ५०, मौसम प्रतिकेजी रु १५०, जुनार प्रतिकेजी रु ११०, भुइँकटहर प्रतिगोटा रु १८०, काँक्रो (लोकल) प्रतिकेजी रु १००, काँक्रो (हाइब्रिड) प्रतिकेजी रु ४०, रुख कटहर प्रतिकेजी रु ११०, नासपाती (चाइनिज) प्रतिकेजी रु २४०, मेवा (नेपाली) प्रतिकेजी रु ६०, मेवा (भारतीय) प्रतिकेजी रु १००, अम्बा प्रतिकेजी रु १४०, लप्सी प्रतिकेजी रु १२०, खरबुजा प्रतिकेजी रु ५०, स्ट्रबेरी (भुइऐसेलु) प्रतिकेजी रु ४००, किबी प्रतिकेजी रु ४८० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु १००, खुर्सानी हरियो (माछे) प्रतिकेजी रु ६०, भेडे खुर्सानी प्रतिकेजी रु ९०, लसुन हरियो प्रतिकेजी रु ७०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु ६०, ताजा माछा (रहु) प्रतिकेजी रु ४२०, ताजा माछा (बचुवा) प्रतिकेजी रु ३००, ताजा माछा (छडी) प्रतिकेजी रु ३००, राजा च्याउ प्रतिकेजी रु ३०० र सिताके च्याउ प्रतिकेजी रु १००० तोकेको छ ।  रासस",
      "link": "https://gorkhapatraonline.com/news/144703",
      "image": "https://gorkhapatraonline.com/storage/media/255159/conversions/adrhs-original-thumb.jpg"
    },
    {
      "slug": "144657",
      "title": "उल्टियो अन्डाको मूल्य",
      "timestamp": 1740441600000,
      "source": "gp",
      "content": "अन्डा उत्पादक किसान र व्यवसायीले घटाएको भाउ दुई दिनमै उल्टाएका छन् ।",
      "longContent": "गोरखापत्र समाचारदाता काठमाडौँ, फागुन १३ गते । अन्डा उत्पादक किसान र व्यवसायीले घटाएको भाउ दुई दिनमै उल्टाएका छन् । गत शुक्रबारदेखि लागु हुने गरी प्रतिक्रेट अन्डामा ३० देखि ३५ रुपियाँ घटाएका व्यवसायीले सोमबारदेखि लागु हुने गरी प्रतिक्रेटको अन्डाको भाउ ३५ देखि ४० रुपियाँसम्म बढाएका छन् । भारतको सेतो अन्डा आयातमा कडाइ गरेपछि नेपालमा उत्पादन हुने रातो अन्डाको माग बढ्न थाल्नेबित्तिकै व्यवसायीले अन्डाको भाउ पुनः बढाएका हुन् ।  नेपाल लेयर्स कुखुरापालक सङ्घका अनुसार सोमबारदेखि लागु हुने गरी अन्डाको मूल्य प्रतिक्रेट ३५ देखि ४० रुपियाँका दरले बढाइएको छ । सङ्घका अध्यक्ष विनोद पोखरेलले अन्डामा हाल बढाएको मूल्यमा बिक्री गर्दा पनि प्रतिक्रेट ७०/७५ रुपियाँ किसानलाई अझै नोक्सान रहेको दाबी गर्नुभयो ।सङ्घका अनुसार बजारमा ठुलो, मध्यम र एक्स–एल गरी तीन आकारका अन्डा आउँछन् । मध्यम अन्डा एक दिन पहिले प्रतिक्रेट ३५० रुपियाँमा बिक्री भएकोमा प्रतिक्रेट ४० रुपियाँ बढाएर ३९० रूपियाँ र ठुलो अण्डा प्रतिक्रेट ३७० रूपियाँमा बिक्री हुँदै आएकोमा प्रतिक्रेट ४० रुपियाँ बढाएर ४१० रुपियाँमा बिक्री गर्न थालिएको छ । यस्तै एक्स–एल अन्डा प्रतिक्रेट ३८५ रुपियाँमा बिक्री हुँदै आएकामा ३५ रुपियाँ बढाएर प्रतिक्रेट ४२५ रुपियाँमा बिक्री गर्न थालेको सङ्घले जनाएको छ । सङ्घका अनुसार हाल तोकिएको यो मूल्य किसानले प्राप्त गर्ने मूल्य हो । भारतबाट सेता अन्डा भित्रिने र उत्पादक तथा व्यवसायीबिच अस्वस्थ प्रतिस्पर्धा बढेकाले भाउमा उत्तारचढाव देखिएको सङ्घले जनाएको छ  । खुद्रा बजारमा उपभोक्ताका लागि प्रतिगोटा अन्डाको मूल्य भने २० रुपियाँ छ । अन्डासँगै दानाको पनि व्यापार गर्ने सीमित व्यापारीले मूल्य घटबढ बनाउँदा अन्डा उत्पादन गर्ने उत्पादक मर्कामा पर्ने गरेका छन् । सङ्घले बेला बेलामा अन्डाको मूल्य बढाउने सूचना बिचौलियासँग पुग्ने भएका कारण सस्तो मूल्यमा अन्डा लिएर होल्ड गर्ने बढाएपछि बेच्ने गरेको अन्डा उत्पादक किसानले गुनासो गर्दै आएका छन् । उपभोक्ता अधिकारकर्मी प्रेमलाल महर्जनले सङ्घका पदाधिकारी र बिचौलियाको सेटिङमा बेला बेलामा अन्डाको मूल्य तलमाथि बनाउने गरिएको बताउनुभयो । सरकारको भूमिका कमजोर देखिँदा व्यापारीले उपभोक्ता ठग्ने गरेको उहाँको भनाइ छ । सङ्घका अनुसार कृषक–थोक–सबडिस्ट्रिब्युटर–साइकलवाला–पसल गरी चार तह पार गरेपछि उपभोक्ताको भान्सामा अन्डा पुग्ने गरेको छ । अन्डाको तौल अनुसारको मूल्यभन्दा पनि पसलेले बनाएको साइजमा विश्वास गर्नुपर्ने बाध्यता उपभोक्तालाई रहेको भन्दै महर्जनले भन्नुभयो, “अन्डाको उत्पादन मिति र म्याद सकिने मिति नहुँदा उपभोक्ताले पुराना र बिक्री भएका अन्डा लिनुपर्ने बाध्यता रहेको छ । यस विषयमा नियमनकारी निकायको ध्यान जानु पर्छ ।”",
      "link": "https://gorkhapatraonline.com/news/144657",
      "image": "https://gorkhapatraonline.com/storage/media/255111/conversions/egg_dGGWPTxAw3-original-thumb.jpg"
    },
    {
      "slug": "145092",
      "title": "बजेट महाशाखाका प्रमुखको संयोजकत्वमा बजेट लेखन समिति गठन",
      "timestamp": 1740614400000,
      "source": "gp",
      "content": "समितिको संयोजकमा बजेट महाशाखा प्रमुख श्रीकृष्ण नेपाल हुनुहुन्छ। सदस्यमा वैदेशिक महाशाखा प्रमुख धनीराम शर्मा, राजस्व महाशाखा प्रमुख उत्तरकुमार खत्री, प्रशासन महाशाखा प्रमुख थानप्रसाद पंगेनी, आन्तरिक राजस्व विभागका उपमहानिर्देशक तिर्थ चिलुवाल र सहमहालेखा नियन्त्रक सुशीला अर्याल हुनुहुन्छ।",
      "longContent": "काठमाडौँ, फागुन १५ गते। आर्थिक वर्ष २०८२/०८३ को बजेट लेखनका लागि अर्थ मन्त्रालयले बजेट लेखन समिति गठन गरेको छ। समितिको संयोजकमा बजेट महाशाखा प्रमुख श्रीकृष्ण नेपाल हुनुहुन्छ। सदस्यमा वैदेशिक महाशाखा प्रमुख धनीराम शर्मा, राजस्व महाशाखा प्रमुख उत्तरकुमार खत्री, प्रशासन महाशाखा प्रमुख थानप्रसाद पंगेनी, आन्तरिक राजस्व विभागका उपमहानिर्देशक तिर्थ चिलुवाल र सहमहालेखा नियन्त्रक सुशीला अर्याल हुनुहुन्छ। बजेट लेखन समितिको बजेटको सिद्धान्त तथा प्राथमिकता निर्धारण, मन्त्रालयगत आयोजना कार्यक्रमको प्राथमिकीकरण गर्न सहजीकरण, बजेट वक्तव्यको मस्यौदा तयार गर्नुका साथै नीति तथा कार्यक्रममा सुझाव पेश गर्ने कार्य जिम्मेवारी रहेको संयोजक नेपालले जानकारी दिनुभयो।यसैबीच अर्थ मन्त्रालयले राष्ट्रिय योजनाबाट स्रोत समितिको निर्णय बमोजिम प्राप्त भएको बजेटको सीमाभित्र रहेर चालु, पूँजीगत, वित्तीय व्यवस्था तथा अन्तर सरकारी वित्त हस्तान्तरणको मन्त्रालयगत सीमा तथा प्रदेश र स्थानीय तहका लागि वित्तीय हस्तान्तरणको सीमा उपलब्ध गराएको छ। आर्थिक कार्यविधि तथा उत्तरदायित्व ऐनमा फागुन १५ गते सम्ममा आगामी आर्थिक वर्षको बजेटको सीमा तथा बजेट तर्जुमा सम्बन्धी मार्ग दर्शन पठाउने व्यवस्था छ। त्यसैगरी अर्थ मन्त्रालयले समानीकरण अनुदानको सीमा राष्ट्रिय प्राकृतिक तथा वित्त आयोगलाई उपलब्ध गराएको छ। समपुरक र विशेष अनुदानको सीमा राष्ट्रिय योजना आयोग र सशर्त अनुदानको सीमा सम्बन्धित विषयगत मन्त्रालयलाई उपलब्ध गराएको छ। राष्ट्रिय गौरवका आयोजना र मुख्य मुख्य आयोजनाका लागि बजेट एयरमार्क गरी  पठाइएको छ। बजेट मार्ग दर्शनमा बजेटको सीमाभित्र रही गुणस्तरीय आयोजना तथा क्रियाकलापमा बजेट प्रस्ताव गर्न, नयाँ आयोजना प्रस्ताव गर्दा चालु आयोजनालाई प्राथमिकीकरण गर्ने तयारी पूरा भएका एवं लगानी ढाँचा सुनिश्चित भएका आयोजनामात्र प्रस्ताव गर्ने लगायतका विषय समावेश छन्। त्यसैगरी आयोजना दोहोरो नपर्ने गरी आयोजना बैंकमा समावेश भएका प्रस्ताव मात्र समावेश गर्न पनि अनुरोध गरिएको छ।",
      "link": "https://gorkhapatraonline.com/news/145092",
      "image": "https://gorkhapatraonline.com/storage/media/255900/conversions/budget-original-thumb.jpg"
    },
    {
      "slug": "145088",
      "title": "दुर्घटनामा घाइते भएकाको मृत्यु",
      "timestamp": 1740614400000,
      "source": "gp",
      "content": "झापा बिर्तामोड नगरपालिका –२ स्थित भित्री सडकमा मोटरसाइकल दुर्घटनामा परी गम्भीर घाइते एक जनाको बिहीबार दिउँसो उपचारको क्रममा मृत्यु भएको छ ।",
      "longContent": "लीलाराज खड्का बिर्तामोड, फागुन १५ गते । झापा बिर्तामोड नगरपालिका –२ स्थित भित्री सडकमा मोटरसाइकल दुर्घटनामा परी गम्भीर घाइते एक जनाको बिहीबार दिउँसो उपचारको क्रममा मृत्यु भएको छ । कचनकवल गाउँपालिका –३ बस्ने बर्ष १९ का गोविन्द राजवंशीको उपचारका क्रममा विएण्डसी अस्पताल बिर्तामोडमा मृत्यु भएको जिल्ला प्रहरी कार्यालय झापाले जनाएको छ । मंगलबार साँझ करिव ५ बजेर ४५ मिनेटमा राजवंशी चढेको मदेश प्रदेश ०३–०२५ प ९५०१ नम्बरको मोटरसाइकल अनियन्त्रित भएर बिजुलीको पोलमा ठोक्किएर दुर्घटनामा परेको थियो । घाइते राजवंशीको उपचारको क्रममा बिहीबार अस्पतालमा मृत्यु भएको प्रहरीले जनाएको छ । यता, मोटरसाइकलको पछाडि सवार सोही स्थानमा बस्ने १८ बर्षिय अमित राजाको सोही अस्पतालमा उपचार भइरहेको प्रहरीले जनाएको छ ।",
      "link": "https://gorkhapatraonline.com/news/145088",
      "image": "https://gorkhapatraonline.com/storage/media/255894/conversions/Bike-accident-original-thumb.jpg"
    },
    {
      "slug": "145081",
      "title": "गाडीले किचेर एकको मृत्यु",
      "timestamp": 1740614400000,
      "source": "gp",
      "content": "पूर्व–पश्चिम राजमार्गअन्तर्गत सर्लाहीको हरिवनमा गाडीले किचेर एक जनाको मृत्यु भएको छ । हरिवन नगरपालिका–११, स्थित चिनी मिल जाने गेटदेखि १०० मिटर पश्चिमतर्फ हालसम्म पहिचान हुन नसकेको गाडीले किचेर मलङ्गवा नगरपालिका –५, घर भइ हरिवन नगरपालिका –४, तीनघरेस्थित ‘टाइम वार्टर’ नामक पानी फ्याक्ट्रीमा कार्यरत ४५ वर्षीय बुधेश सहनीको मृत्यु भएको हो ।",
      "longContent": "जनार्जन खत्रीसर्लाही, फागुन १५ गते । पूर्व–पश्चिम राजमार्गअन्तर्गत सर्लाहीको हरिवनमा गाडीले किचेर एक जनाको मृत्यु भएको छ । हरिवन नगरपालिका–११, स्थित चिनी मिल जाने गेटदेखि १०० मिटर पश्चिमतर्फ हालसम्म पहिचान हुन नसकेको गाडीले किचेर मलङ्गवा नगरपालिका–५, घर भइ हरिवन नगरपालिका–४, तीनघरेस्थित ‘टाइम वार्टर’ नामक पानी फ्याक्ट्रीमा कार्यरत ४५ वर्षीय बुधेश सहनीको मृत्यु भएको हो । बिहीबार बिहान २ः३० बजे इलाका प्रहरी कार्यालय हरिवनको मोवाइल गस्ती टोलीले बेवारिसे पुरुषको शव फेला पारेको थियो । ती पुरुषलाई तत्काल नमूना अस्पताल हरिवन लैजाँदा चिकित्सकले मृत घोषणा गरेको प्रहरीले जनाएको छ । सोधखोज गर्दैजाँदा बिहीबार बिहान १० बजेतिर मात्र मृतकको सनाखत भएको इलाका प्रहरी कार्यालय हरिवनका प्रहरी निरीक्षक किशोर तामाङले जानकारी दिनुुभयो । इन्स्पेक्टर तामाङले दुर्घटनामा संलग्न सवारी पत्ता लगाउन राजमार्ग क्षेत्रका सिसिटिभी फूटेजको अनुसन्धान जारी रहेको बताउनुुभएको छ । उहाँका अनुसार बुधेश सहनीलाई किच्ने सवारीको पहिचान हुने आधार प्रहरीले फेला पारिसकेको छ । घटनापछि मृतक पक्षकाले दुर्घटनामा संलग्न सवारीलाई नियन्त्रणमा लिन माग गर्दै आज दिउँसो पूर्व–पश्चिम राजमार्गअन्तर्गत तीनघरेस्थित लच्कामा टायर बालेर प्रदर्शन गरेका छन् । उनीहरूलाई सम्झाइबुुझाइ गरी मृतक सहनीको शव पोस्टमार्टमका लागि प्रादेशिक अस्पताल मलङ्गवा पठाइएको प्रहरी निरीक्षक तामाङले बताउनुुभयो ।",
      "link": "https://gorkhapatraonline.com/news/145081",
      "image": "https://gorkhapatraonline.com/storage/media/255884/conversions/dead-body-original-thumb.jpg"
    },
    {
      "slug": "145076",
      "title": "नेपाली सेनाको २६२औँ स्थापना दिवस : बेलायती सेना प्रमुखद्वारा प्रशंसा",
      "timestamp": 1740614400000,
      "source": "gp",
      "content": "बेलायती सेना प्रमुख, चिफ अफ द जनरल स्टाफ जनरल सर रोली वाकरले नेपाली सेनाको प्रशंसा गर्नुभएको छ ।",
      "longContent": "बेलायत, फागुन १५ गते । बेलायती सेना प्रमुख, चिफ अफ द जनरल स्टाफ जनरल सर रोली वाकरले नेपाली सेनाको प्रशंसा गर्नुभएको छ । लन्डनस्थित नेपाली दूतावासले नेपाली सेनाको २६२औँ स्थापना दिवसका अवसरमा बुधबार साँझ दूतावासमा आयोजना गरेको एक विशेष समारोहमा प्रमुख अतिथिको रूपमा सहभागी हुनुभएका सेना प्रमुख रोलीले, नेपाली र बेलायती सेनाबिचको दिगो सम्बन्धप्रति प्रसन्नता व्यक्त गर्दै नेपाली सेनाले देखाएको अटल समर्पण, निष्ठा र व्यावसायिकताको मुक्तकण्ठले प्रशंसा गर्नुभएको हो । उहाँले भन्नुभयो, “नेपाली सेनाको २६२औँ स्थापना दिवसमा यो रात यहाँहरुको साथमा कार्यक्रममा सहभागी हुन पाउनु मेरा लागि खुसीको पल हो, संयुक्त राष्ट्रसङ्घमा उत्कृष्ट सहभागितासहित नेपाली सेनाले पुर्‍याएको योगदान साँच्चै गर्विलो छ ।” जनरल वाकरले सो अवसरमा भविष्यमा बेलायती सेनाले नेपाली सेनालाई थप सहयोग र सहकार्य गर्ने प्रतिबद्धता जनाउनुभयो । उहाँले बेलायतमा ब्रिगेड अफ गोर्खाजले पुर्‍याएको योगदानको खुलेर प्रशंसा गर्नुभयो । कार्यक्रमलाई सम्बोधन गर्दै बेलायतका लागि नेपाली राजदूत डा.चन्द्रकुमार घिमिरेले नेपाली सेनाको गौरवशाली इतिहास र दिगो विरासतको स्मरण गर्नुभयो । उहाँले नेपालको सार्वभौमसत्ता, भौगोलिक अखण्डता र राष्ट्रिय हितको संरक्षण र प्रवद्र्धनमा नेपाली सेनाको योगदान उल्लेखनीय रहेको बताउनुभयो । उहाँले भन्नुभयो, “आपसी सहमति सहकार्य र भाइचाराको जगमा नेपाल र संयुक्त अधिराज्यबिच सम्बन्ध घनिष्ठ बनेको छ ।” राजदूत घिमिरेले नेपाली सेनाको महत्त्वपूर्ण इतिहास र बेलायती सेनासँगको लामो समयदेखिको सम्बन्ध स्मरण गर्दै बेलायत सरकारले नेपाल र नेपाली सेनालाई निरन्तर सहयोग गरेकामा प्रशंसा गर्नुभयो । स्वागत मन्तव्यका क्रममा दूतावासका सैनिक सहचारी कर्णेल अनुप शाहले इतिहासका निर्णायक क्षणहरूमा नेपाली सेनाको अटल बलिदानको स्मरण गर्दै नेपाली सेना आफ्नो व्यावसायिक धर्ममा कटिबद्ध रहेको बताउनुभयो । कर्णेल शाहले विश्व शान्ति स्थापना, वन्यजन्तु संरक्षण, प्राकृतिक प्रकोपहरूमा मानवीय सहायता, विकास निर्माण आदिमा नेपाली सेनाको योगदानसहितको श्रव्यदृश्य प्रस्तुत गर्नुभएको थियो । रासस",
      "link": "https://gorkhapatraonline.com/news/145076",
      "image": "https://gorkhapatraonline.com/storage/media/255871/conversions/UK-Army-Chief--original-thumb.jpg"
    },
    {
      "slug": "145073",
      "title": "घरमा आगलागी हुँदा आठ लाख बराबरको क्षति",
      "timestamp": 1740614400000,
      "source": "gp",
      "content": "ताप्लेजुङको आठराई त्रिवेणी गाउँपालिकामा आगलागी हुँदा आठ लाख रुपियाँ बराबरको क्षति भएको छ । आठराई त्रिवेणी गाउँपालिका–३ हाङपाङस्थित इन्द्रबहादुर निरौलाको घरमा आगलागी हुँदा आठ लाख बराबरको क्षति भएको हो ।",
      "longContent": "साहारा लिम्बू फुङलिङ, फागुन १५ गते । ताप्लेजुङको आठराई त्रिवेणी गाउँपालिकामा आगलागी हुँदा आठ लाख रुपियाँ बराबरको क्षति भएको छ । आठराई त्रिवेणी गाउँपालिका–३ हाङपाङस्थित इन्द्रबहादुर निरौलाको घरमा आगलागी हुँदा आठ लाख बराबरको क्षति भएको हो । निरौलाको ढुङ्गा, माटोले बनेको जस्ताको छानो भएको ३ तले घरमा विद्युत् सर्ट भई अचानक आगलागी हुँदा घर पूर्णरूपमा जलेर नष्ट भएको प्रहरी नायब उपरीक्षक डीएसपी रवि रावलले जानकारी दिनुभयो । उहाँका अनुसार आगलागी भएको भन्ने खबर पाउनासाथ तत्काल प्रहरी चौकी हाङपाङबाट प्रहरी टोली खटाइ स्थानीयहरूको सहयोगमा आगो नियन्त्रणमा आएको थियो ।  आगलागीबाट घरभित्र रहेको अन्नपात, भाँडाबर्तन र लत्ताकपडा गरी आठ लाख बराबरको क्षति भएको छ । यस्तै, मानवीय र चौपाया क्षति भने नभएको प्रहरीले जनाएको छ । घरधनी विगत ८–९ महिना अघिबाट मोरङको लेटाङमा बसोवास गर्दैआएको र हाल उहाँको भतिजो दिनेश निरौलाले रेखदेख गर्दैआएको बताइएको छ।",
      "link": "https://gorkhapatraonline.com/news/145073",
      "image": "https://gorkhapatraonline.com/storage/media/255867/conversions/aaglagi-2-original-thumb.jpg"
    },
    {
      "slug": "145069",
      "title": "खुख्खा पहिरोमा परी एकको मृत्यु",
      "timestamp": 1740614400000,
      "source": "gp",
      "content": "काभ्रेपलाञ्चोक जिल्लाको नमोबुद्ध नगरपालिका–१ कानाकोटमा सुख्खा पहिरो खस्दा एक जनाको ज्यान गएको छ।",
      "longContent": "केदार तिमल्सिनाबनेपा, फागुन १५ गते। काभ्रेपलाञ्चोक जिल्लाको नमोबुद्ध नगरपालिका–१ कानाकोटमा सुख्खा पहिरो खस्दा एक जनाको ज्यान गएको छ।जिल्ला प्रहरी कार्यालय काभ्रेपलाञ्चोकले बिहीबार दिउँसो ३ बजेको समयमा बृद्धाश्रमको भवन बनाउने क्रममा सुख्खा पहिरो खस्दा पर्साको सखुवापर्सेनी गाउँपालिका–३ बस्ने ३८ वर्षीय दुर्जन माझीको घटनास्थलमा नै मृत्यु भएको जनाएको हो।प्रहरीले सुख्खा पहिरो खस्दा सोही भवनको दोस्रो तल्लाको पिल्लरको रड ढलेर टाउकोमा लाग्दा भवन बनाउने काम गर्दै आएका माझीको मृत्यु भएको जनाएको छ। त्यसैगरी,  जिल्लाको भुम्लु गाउँपालिका–१ सापिङमा भिर बाट लडी एक जनाको मृत्यु भएको प्रहरीले जनाएको छ। प्रहरीले स्थानीय तीन तलेभिरबाट करिब ४० मिटर तल खसी स्थानीय ३५ वर्षीय कृष्ण गिरीको मृत्यु भएको जनाएको छ।",
      "link": "https://gorkhapatraonline.com/news/145069",
      "image": "https://gorkhapatraonline.com/storage/media/255849/conversions/dead-body-original-thumb.jpg"
    },
    {
      "slug": "145067",
      "title": "सवारी दुर्घटनामा एकको मृत्यु",
      "timestamp": 1740614400000,
      "source": "gp",
      "content": "बलेफी गाउँपालिका –४ स्थित सानीटारमा सवारी दुर्घटना हुँदा एक जनाको मृत्यु भएको छ । अरनिको राजमार्गमा बिहीबार २ः३० मा काठमाडौंबाट बलेफी गाउँपालिका –६ को ब्बाँसे जाँदैगरेको बा ५ ख ९९४० नम्बरको यात्रुबाहक बस र खाडीचौरबाट काठमाडौं आउँदै गरेको बागमती प्रदेश ०२ ०३७ ०८५७ नम्वरको मोटरसाइकल एकआपसमा ठोकिदा दुर्घटना भएको जिल्ला प्रहरी कार्यालयले जानकारी दिएको छ ।",
      "longContent": "बिदुर आचार्यचौतारा, फागुन १५ गते । बलेफी गाउँपालिका –४ स्थित सानीटारमा सवारी दुर्घटना हुँदा एक जनाको मृत्यु भएको छ । अरनिको राजमार्गमा बिहीबार २ः३० मा काठमाडौंबाट बलेफी गाउँपालिका –६ को ब्बाँसे जाँदैगरेको बा ५ ख ९९४० नम्बरको यात्रुबाहक बस र खाडीचौरबाट काठमाडौं आउँदै गरेको बागमती प्रदेश ०२ ०३७ ०८५७ नम्वरको मोटरसाइकल एकआपसमा ठोकिदा दुर्घटना भएको जिल्ला प्रहरी कार्यालयले जानकारी दिएको छ । दुर्घटनामा परी मोटरसाइकल चालक धनगढी उपमहानगरपालिकाका अन्दाजी वर्ष २३ का विकास जोशीको मृत्यु भएको छ । मोटरसाइकलमा सवार सोही ठेगानाका सुवोध धामी गम्भीर घाइते हुनुभएको छ । घाइते धामीको बाह्रबिसे स्वास्थ्य केन्द्रमा उपचार भइरहेको प्रहरीले जानकारी दिएको छ । घटनाबारे थप अनुसन्धान जारी रहेको जिल्ला प्रहरी कार्यालय सिन्धुपाल्चोकका प्रहरी नायव उपरीक्षक उमाशंकर यादवले जानकारी दिनुभयो ।",
      "link": "https://gorkhapatraonline.com/news/145067",
      "image": "https://gorkhapatraonline.com/storage/media/255845/conversions/accident-original-thumb.jpg"
    },
    {
      "slug": "145064",
      "title": "सिंहदरबार चहारेर अनुदान लिने प्रवृत्तिको अन्त्य भएको छ : कृषिमन्त्री अधिकारी",
      "timestamp": 1740614400000,
      "source": "gp",
      "content": "कृषि तथा पशुपक्षी विकासमन्त्री रामनाथ अधिकारीले किसान मन्त्रालयले किसानकै पक्षमा काम गरिरहेको बताउनुभएको छ । मन्त्री अधिकारीले सिंहदरबार चारेर अनुदान लिने विगतको प्रवृत्तिको अन्त्य भएको र आफू मन्त्रालयको नेतृत्वमा रहँदासम्म अनुदानको दुरुपयोग हुन नदिने प्रतिबद्धता व्यक्त गर्नुभयो।",
      "longContent": "काठमाडौँ, फागुन १५ गते। कृषि तथा पशुपक्षी विकासमन्त्री रामनाथ अधिकारीले किसान मन्त्रालयले किसानकै पक्षमा काम गरिरहेको बताउनुभएको छ । मन्त्री अधिकारीले सिंहदरबार चहारेर अनुदान लिने विगतको प्रवृत्तिको अन्त्य भएको र आफू मन्त्रालयको नेतृत्वमा रहँदासम्म अनुदानको दुरुपयोग हुन नदिने प्रतिबद्धता व्यक्त गर्नुभयो।युवा किसान सञ्जालले बिहीबार काठमाडौँमा आयोजना गरेको किसान सम्मान एवम् अन्तरक्रिया कार्यक्रममा मन्त्री अधिकारीले आफूले मन्त्रालयको नेतृत्व समालेको आठ महिनाको अवधिमा भएका कार्य र निर्णयहरू समग्र कृषि र किसानको पक्षमा भएको बताउनुभयो । मन्त्री अधिकारीले भन्नुभयो,‘‘अझै थुप्रै कामहरू गर्न बाँकी छ जसको सकारात्मक प्रतिफल देखिँदै जाने छ, कृषि ऐन चाँडै अघि बढाउने गरी मन्त्रालयले काम गरिरहेको छ, कृषिमार्फत हामीले चाहेको समृद्धि नयाँ ऐनमार्फत प्राप्त हुन सक्ने गरी तयार हुँदैछ । ऐन चाँडै मन्त्रीपरिषद हुँदै संसदमा पुग्दैछ । कृषिमार्फत गरिबी घटाउँदै कम्तीमा आफ्नै हैसियतमा बाँच्न सक्ने अवस्थामा पुर्‍याउने लक्ष्य ऐनले बोकेको छ ।’’ किसानलाई परिचय पत्र वितरणको कार्य यसै वर्षदेखि सुरु गर्देछौँ, प्रधानमन्त्रीबाट परिचयपत्र वितरण सुरुवात गर्ने तयारी छ उहाँले भन्नुभयो। मन्त्री अधिकारीले कृषि मन्त्रालय मार्फत विगत पाँच वर्षयता अनुदान लिएकाहरूको नाम सार्वजनिक गरिएको उल्लेख गर्दे कृषि र किसानको नाममा एक खर्ब ७ अर्व रुपियाँ वितरण भएको रहेछ, यसको उपलब्धि खोज्ने काम भएको छ भन्नुभयो ।किसानले समयमा मल र बिउ नपाउने मन्त्रालय के गरिबसेको छ भन्ने प्रश्न उठने गरेको भन्दै मन्त्री अधिकारीले ठुलो रकम रासायनिक मलमा अनुदान गएको र यसको सहज वितरणमा प्रदेश र स्थानीय तहको पनि महत्त्वपूर्ण भूमिका हुने बताउनुभयो ।",
      "link": "https://gorkhapatraonline.com/news/145064",
      "image": "https://gorkhapatraonline.com/storage/media/255858/conversions/krishi-1ffinal-original-thumb.jpg"
    },
    {
      "slug": "145061",
      "title": "हट्दै विभेद : दमाईंको शव बोकेर विश्वकर्मा मलामी",
      "timestamp": 1740614400000,
      "source": "gp",
      "content": "पञ्चेश्वरको उज्वल गाउँका विश्वकर्मा समुदाय दमाईंको शव बोकेर मलामी गएका छन्। दलितभित्र कायम रहेको जातीय विभेद हटाउन विश्वकर्मा समुदायका अगुवा दमाईंंको शव बोकेर मलामी गएका हुन्।",
      "longContent": "बैतडी, फागुन १५ गते। पञ्चेश्वरको उज्वल गाउँका विश्वकर्मा समुदाय दमाईंको शव बोकेर मलामी गएका छन्। दलितभित्र कायम रहेको जातीय विभेद हटाउन विश्वकर्मा समुदायका अगुवा दमाईंको शव बोकेर मलामी गएका हुन्। पञ्चेश्वर गाउँपालिका–४, उज्वल गाउँकी कमला दमाईंको मृत्यु भएपछि परिवारमा शव बोक्ने मानिस नहुँदा विश्वकर्मा समुदायका वड र लोहार जाति संयुक्त रूपमा मलामी गएको स्थानीय जयराम लोहारले बताउनुभयो। उज्वल गाउँमा विश्वकर्मा समुदायका ६८ परिवार भए पनि दमाईं जातिको दुई परिवारको मात्रै बसोवास रहेको उहाँले बताउनुभयो। उहाँले भन्नुभयो, “पुरानो कुसंस्कार हटाउनुपर्छ भनेर संयुक्त मलामी गएका हौं। उज्वल गाउँमा केही वर्ष अघिसम्म विश्वकर्माले दमाईंको शव बोकेर मलामी जाने चलन थिएन । अहिले त्यस्तो विभेद छैन। कुसंस्कार सबै ठाउँबाट हटाउनुपर्छ भनेर लागि परेका छौँ।” उज्वल गाउँ तत्कालीन माओवादी युद्धका बेला आधार क्षेत्र भएकाले यहाँ दलितभित्र जातीय विभेद हटिसकेको स्थानीय सहिद परिवारका युवा धर्मराम वडले बताउनुभयो। उहाँले लोकतन्त्र स्थापनापछि दमाईं र विश्वकर्माबिच काँधमै शव बोकेर मलामी जाने संस्कार बसिसकेको बताउनुभयो। श्रीमतीको मृत्युपछि शव बोकेर मलामी जान विश्वकर्मा समुदायले सहयोग गरेको मृतकका श्रीमान् गजेन्द्रले बताउनुभयो। उहाँले, आफ्नो घरमा मलामी जाने जम्मा दुई जना मात्रै भएको बताउनुभयो। गजेन्द्र नेकपा (एमाले) पञ्चेश्वर गाउँपालिका कमिटी उपसचिव समेत हुनुहुन्छ।  स्थानीय श्रीकेदार आधारभूत विद्यालय व्यवस्थापन समितिका अध्यक्षसमेत रहनु भएका गजेन्द्रले उज्वल गाउँका दलित समुदायभित्र व्यवहारमै जातीय विभेद हटिसकेको बताउनुभयो। उज्वल गाउँकी कमला दमाईंको बुधबार अपराह्न अस्पताल लैजाने क्रममा बाटोमै मृत्यु भएको थियो। बुवाको वार्षिकीमा सहभागी हुन पञ्चेश्वरबाट श्रीमान्सँगै दशरथचन्द नगरपालिका–२, मुडाप गाउँ गएकी कमलाको अचानक पेट दुःखेर बिरामी परेको उहाँका श्रीमान् गजेन्द्र दमाईंले बताउनुभयो।  फाइल तस्बिरस्थानीय मेडिकलमा जचाउन जाँदा अस्पताल जान सुझाव दिएपछि कमलालाई एम्बुलेन्समा राखेर बुधबार डडेलधुरा अस्पताल लैजाने क्रममा बाटोमै मृत्यु भएको उहाँले बताउनुभयो। श्रीमतीको बाटोमै मृत्यु भएपछि घरपरिवार शोकमा डुबेको उहाँले पीडा सुनाउनुभयो। मृतक कमलाका आठ वर्षीय छोरा छन्। मृतक दमाईंको बिहीबार पञ्चेश्वर गाउँपालिका–४, महाकाली नदी किनारको विनायक घाटमा दाहसंस्कारर गरिएको छ। दाहसंस्कारमा २८ जना मलामी सहभागी भएका थिए।  यसअघि बैतडीको सिगास गाउँपालिका–१, अङडेगाडा गाउँकी माना टेलरको शव दलितले नउठाउँदा राष्ट्रिय रूपमै त्यो घटनाले चर्चा पाएको थियो।  गाउँकै एक्लो दमाईं परिवार भएकाले मृतक ६१ वर्षीया माना टेलरको शवलाई बोकेर मलामी जान कोही तयार नहुँदा दुई दिनपछि मात्र शव उठाइएको थियो ।",
      "link": "https://gorkhapatraonline.com/news/145061",
      "image": "https://gorkhapatraonline.com/storage/media/255855/conversions/Damai-ko-Sab-bokera-Biswakarma-malami-(2)-original-thumb.jpg"
    },
    {
      "slug": "145056",
      "title": "राधा दामोदरमा तीन लाख अनुदान",
      "timestamp": 1740614400000,
      "source": "gp",
      "content": "चापाकोट नगरपालिका–६ मा रहेको पवित्र तीर्थस्थल केलादीघाटको राधा दामोदर आरोग्य आश्रममा तीन लाख अनुदान उपलब्ध गराइएको छ ।",
      "longContent": "अर्जुन काफ्ले स्याङ्जा, फागुन १५ गते । चापाकोट नगरपालिका–६ मा रहेको पवित्र तीर्थस्थल केलादीघाटको राधा दामोदर आरोग्य आश्रममा तीन लाख अनुदान उपलब्ध गराइएको छ ।\tसामाजिक विकास कार्यालय स्याङ्जाले आश्रममाा रहनु भएका ज्येष्ठ नागरिकका लागि आर्थिक सहयोग प्रदान गरेको हो । सामाजिक विकास कार्यालय स्याङ्जाका कार्यालय प्रमुख जीवन पौडेल र आश्रमका अध्यक्ष रामचन्द्र सिग्देलले अनुदान उपलब्ध गराउने सम्झौतापत्रमा हस्ताक्षर गर्नुभयो ।  अनुदान रकम ज्येष्ठ नागरिकको खाद्यान्न, औषधी उपचार, लत्ताकपडा तथा अन्य अत्यावश्यक सामग्रीमा खर्च गरिने छ । आश्रममा २२ जना ज्येष्ठ नागरिक बस्दै आउनु भएको छ ।ज्येष्ठ नागरिकलाई सहज, मर्यादित तथा सम्मानपूर्ण रूपमा जीवनयापन गर्नमा सहयोग गरी दैनिक जीवनयापनमा सहजता ल्याउन ज्येष्ठ नागरिक आश्रमलाई सञ्चालन अनुदान उपलब्ध गराइएको सामाजिक विकास कार्यालय स्याङ्जाका कार्यालय प्रमुख जीवन पौडेलले बताउनुभयो ।स्थानीय तहको सरकारले माथिल्लो तहका सरकारसँगको सहकार्यमा यस्ता सामाजिक काम गर्न तयार रहेको र स्याङ्जा सदरमुकामदेखि टाढा रहेको ज्येष्ठ नागरिक आश्रममै आएर सम्झौता गर्नु कार्यालयको अनुकरणीय कार्य रहेको वडाध्यक्ष तारा पोख्रेलले बताउनुभयो । सामाजिक विकास कार्यालयले पछिल्लो क्रममा सामाजिक क्षेत्रमा सहयोग गर्दैआएको छ । सीप हस्तान्तरणमा सक्रिय रहँदै आएको छ ।",
      "link": "https://gorkhapatraonline.com/news/145056",
      "image": "https://gorkhapatraonline.com/storage/media/255822/conversions/anudannnnnn--original-thumb.jpg"
    },
    {
      "slug": "145049",
      "title": "इलाममा पिकअप दुर्घटनामा २५ जना घाइते",
      "timestamp": 1740614400000,
      "source": "gp",
      "content": "इलामको माइ नगरपालिका–१ मा बिहीबार दिउँसो पिकअप दुर्घटना हुँदा २५ जना घाइते भएका छन्।",
      "longContent": "कोकिला ढकालइलाम, फागुन १५ गते। इलामको  माई नगरपालिका–१ मा बिहीबार दिउँसो पिकअप दुर्घटना हुँदा २५ जना घाइते भएका छन्।माई नगरपालिकाकै महमाईबाट दानाबारीतर्फ नेपाल मगर सङ्घको कार्यक्रम आउँदै गरेको प्रदेश १–०२–००२ च. ४१९२ नम्बरको पिकअप दुर्घटनामा परेको हो। घाइतेमध्ये २४ जनालाई माई अस्पतालमा प्राथमिक उपचारपछि थप उपचारका झापाको बिर्तामोडस्थित बी एन्ड सी अस्पताल पठाइएको छ स्थानीय विमल दाहालका अनुसार घाइते एक जनाको माई अस्पतालमा उपचार भइराखेको छ। घाइतेमध्ये ८ जनाको अवस्था गम्भीर छ।",
      "link": "https://gorkhapatraonline.com/news/145049",
      "image": "https://gorkhapatraonline.com/storage/media/255817/conversions/acedint-1-original-thumb.jpg"
    },
    {
      "slug": "145036",
      "title": "ट्रेड युनियन कांग्रेसको वार्षिक राष्ट्रिय परिषद् फागुन २१ र २२ मा",
      "timestamp": 1740614400000,
      "source": "gp",
      "content": "नेपाल ट्रेड युनियन कांग्रेसको वार्षिक राष्ट्रिय परिषद् यही फागुन २१ र २२ गते हुने भएको छ ।  भक्तपुरमा हुने परिषद्को उद्घाटन समारोहलाई नेपाली कांग्रेसका सभापति शेरबहादुर देउवा, नेता डा. शेखर कोइराला, महामन्त्री गगनकुमार थापालगायतले सम्बोधन गर्ने कार्यक्रम रहेको नेपाल ट्रेड युनियन कांग्रेस राष्ट्रय समितिको उपाध्यक्ष तथा प्रचार प्रसार विभागका संयोजक राधिका कुइंकेल खनालले बताउनुभएको छ ।",
      "longContent": "काठमाडौँ, फागुन १५ गते । नेपाल ट्रेड युनियन कांग्रेसको वार्षिक राष्ट्रिय परिषद् यही फागुन २१ र २२ गते हुने भएको छ । भक्तपुरमा हुने परिषद्को उद्घाटन समारोहलाई नेपाली कांग्रेसका सभापति शेरबहादुर देउवा, नेता डा. शेखर कोइराला, महामन्त्री गगनकुमार थापालगायतले सम्बोधन गर्ने कार्यक्रम रहेको नेपाल ट्रेड युनियन कांग्रेस राष्ट्रय समितिको उपाध्यक्ष तथा प्रचार प्रसार विभागका संयोजक राधिका कुइंकेल खनालले बताउनुभएको छ । परिषदको बन्द सत्रमा देशभरिका चार सयभन्दा बढीको सहभागिता रहने छ । परिषद्ले सङ्गठन विस्तार, योगदानमा आधारित सामाजिक सुरक्षा कार्यान्वयन, श्रम ऐन संशोधन र प्रभावकारी कार्यान्वयन, श्रमिक पञ्जिकरण, न्यूनतम पारिश्रमिक लागु, मर्यादित रोजगारी सिर्जना, जलवायु परिवर्तनले श्रम क्षेत्रमा पारेको प्रभाव, सामाजिक संवाद, आधिकारिक ट्रेड युनियनको निर्वाचन, आइएलओ महासन्धिहरूको अनुमोदन, सुरक्षित कार्यस्थल र ट्रेड युनियन अधिकारको ग्यारेन्टी लगायतका विषयहरूमा बृहत् छलफल गर्ने जनाइएको छ । यसैगरी, सशक्त ट्रेड युनियन आन्दोलनको कार्यदिशा निर्माण गर्ने विश्वास लिएको छ । परिषद् सफल बनाउन विभिन्न उपसमितिहरू गठन गरी काम अगाडि बढिरहेकाले तयारी अन्तिम चरणमा पुगेको परिषद् तयारी समितिका संयोजक एवम् वरिष्ठ उपाध्यक्ष तेजेन्द्रजङ्ग कार्कीले जानकारी दिनुभयो ।",
      "link": "https://gorkhapatraonline.com/news/145036",
      "image": "https://gorkhapatraonline.com/storage/media/255776/conversions/trade-union-original-thumb.jpg"
    },
    {
      "slug": "145032",
      "title": "नेपाललाई मानवअधिकार परिषद्को सदस्यमा मत दिन परराष्ट्रमन्त्रीको आग्रह",
      "timestamp": 1740614400000,
      "source": "gp",
      "content": "परराष्ट्रमन्त्री डा. आरजु राणा देउवाले संयुक्त राष्ट्रसङ्घीय मानवअधिकार परिषद्को सदस्यमा नेपाललाई मतदान गर्न विश्व समुदायलाई आग्रह गर्नुभएको छ ।",
      "longContent": "काठमाडौं, फागुन १५ गते । परराष्ट्रमन्त्री डा. आरजु राणा देउवाले संयुक्त राष्ट्रसङ्घीय मानवअधिकार परिषद्को सदस्यमा नेपाललाई मतदान गर्न विश्व समुदायलाई आग्रह गर्नुभएको छ । संयुक्त राष्ट्रसङ्घीय मानवअधिकार परिषदको ५८ औँ उच्चस्तरीय सत्रलाई सम्बोधन गर्ने क्रममा जेनेभमा रहनुभएका मन्त्री डा. देउवाले जेनेभामा रहेका विभिन्न देशका राजदूत एवम् प्रतिनिधिहरुलाई सो आग्रह गर्नुभएको हो ।मन्त्री डा. देउवाको सम्मानमा जेनेभास्थित नेपाली स्थायी नियोगद्वारा बुधबार साँझ जेनेभामा रहेका विभिन्न देशका स्थायी नियोग र विभिन्न अन्तर्राष्ट्रिय संघसंस्थाका प्रमुखहरुका लागि आयोजित स्वागत समारोहलाई सम्बोधन गर्नुहुँदै उहाँले सीमित स्रोत र साधनका बाबजुद पनि मानवअधिकारको रक्षा र प्रवर्द्धनका क्षेत्रमा नेपालले गरेका काम र प्राप्त उपलब्धिलाई हेरेर नेपाललाई मत दिन आग्रह गर्नुभएको हो । सो समारोहमा जेनेभामा रहेका एक सयभन्दा बढी देशका राष्ट्रसङ्घीय स्थायी नियोगप्रमुख तथा राजदूत र विभिन्न अन्तर्राष्ट्रिय संघसंस्थाका प्रतिनिधि उपस्थित हुनुहुन्थ्यो ।  सो समारोहलाई सम्बोधन गर्नुहुँदै उहाँले भन्नुभयो “नेपाल सरकार शान्ति, प्रजातन्त्र र मानअधिकारको पक्षमा अडिग छ । मानवअधिकारको रक्षा र प्रवर्द्धनमा हामीले विगत लामो समयदेखि काम गरिरेहका छौँ । यही प्रतिबद्धताका साथ नेपालले यस परिषदको आगामी सन् २०२७ देखि २०२९ सम्मका लागि सदस्यमा उम्मेदवारी दिएको छ । संयुक्त राष्ट्रसङ्घका सबै सदस्य राष्ट्रहरुलाई म नेपाललाई सहयोग गर्न आग्रह गर्दछु ।” मन्त्री डा. देउवाले भन्नुभयो “नेपालको वर्तमान संविधानले नागरिक स्वतन्त्रताका साथै राजनीतिक, आर्थिक, सामाजिक, सांस्कृतिकलगायतका अधिकारहरूलाई मौलिक हकका रुपमा समेटेको छ । नेपाल सरकार लोकतान्त्रिक मूल्यमान्यता, कानुनी शासन र न्यायपालिकाको स्वतन्त्रताप्रति पूर्ण रुपमा प्रतिबद्ध रही आएको छ ।”त्यस अवसरमा उहाँले नेपालले शान्ति प्रक्रियाका क्रममा पनि विश्वकै उदाहरणीय भएर काम गरेको दृष्टान्त पेश गर्दै शान्ति प्रक्रियाका बाँकी रहेका कामलाई पनि छिट्टै टुङ्ग्याउने गरी सङ्क्रमणकालीन न्यायसम्बन्धी कानुन निर्माण गरेर तदारुकताका साथ काम गरिरहेको जानकारी गराउनुभयो ।  मन्त्री डा. देउवाले पछिल्ला समयमा नेपालले बाल, महिला तथा अल्पसङ्ख्यकहरुको अधिकारका साथै समावेशिताका क्षेत्रमा उपलब्धिहरु हासिल गरेको जानकारी गराउँदै नेपालको वर्तमान सरकार सदैव राष्ट्रिय मानवअधिकार आयोगको स्वतन्त्रताका पक्षमा रही आएको पनि स्पष्ट गर्नुभयो ।यसअघि मन्त्री डा. देउवाले गत मङ्गलबार राष्ट्रसङ्घीय मानवअधिकार परिषदको उच्चस्तरीय सत्रलाई सम्बोधन गर्नुभएको थियो । जेनेभामा जारी सो सत्रमा राष्ट्रसङ्घका सदस्य राष्ट्रहरुका परराष्ट्र तथा मानवअधिकारसम्बन्धी मन्त्री एवम् मानवअधिकारका क्षेत्रमा कार्यरत व्यक्तिहरुको सहभागिता छ । मन्त्री डा. देउवा ६ सदस्यीय नेपाली प्रतिनिधिमण्डलको नेतृत्व गर्दै गत शनिबार जेनेभा पुग्नुभएको थियो । उहाँ शुक्रबार बिहान स्वदेश फर्कँदै हुनुहुन्छ ।",
      "link": "https://gorkhapatraonline.com/news/145032",
      "image": "https://gorkhapatraonline.com/storage/media/255830/conversions/00cca5b4-1c7f-4884-8e11-434746bc3fdc-original-thumb.jpg"
    },
    {
      "slug": "145025",
      "title": "सात पालिकामा आज सार्वजनिक बिदा",
      "timestamp": 1740614400000,
      "source": "gp",
      "content": "गुल्मीका सात पालिकाले आज सार्वजनिक बिदा दिएका छन् । दुई नगरपालिका र दश गाउँपालिका गरी १२ स्थानीय तहमध्ये यहाँका सात पालिकाले सार्वजनिक सूचना जारी गरी ४३ औं राष्ट्रिय मगर एकता दिवसको अवसर पारेर आज सार्वजनिक बिदा दिएका हुन् ।",
      "longContent": "रमेश विश्वकर्मागुल्मी, फागुन १५ गते । गुल्मीका सात पालिकाले आज सार्वजनिक बिदा दिएका छन् । दुई नगरपालिका र दश गाउँपालिका गरी १२ स्थानीय तहमध्ये यहाँका सात पालिकाले सार्वजनिक सूचना जारी गरी ४३ औं राष्ट्रिय मगर एकता दिवसको अवसर पारेर आज सार्वजनिक बिदा दिएका हुन् ।यस जिल्लाको रेसुङ्गा नगपालिका, कालीगण्डकी गाउँपालिका, सत्यवती गाउँपालिका, चन्द्रकोट गाउँपालिका, छत्रकोट गाउँपालिका, गुल्मी दरबार गाउँपालिका र मालिका गाउँपालिकाले राष्ट्रिय मगर दिवसको अवसरमा गाउँपालिका कार्यालय, आफू मातहतका कार्यालयहरु, स्वास्थ्य संस्था, शिक्षण संस्था लगायत सङ्घसंस्थामा बिदा दिएका छन् । राष्ट्रिय मगर दिवसको अवसरमा हुने विभिन्न मेला तथा सांस्कृतिक कार्यक्रमलाई सभ्य र भव्य रुपमा सफल बनाउन जरुरी रहेको बताइएको छ ।जिल्लाका विभिन्न स्थानमा मगर समुदायले आफ्नो मगर संस्कृति, परम्परा र गरिमा झल्काउने विविध कार्यक्रमहरु गर्ने भएका छन् । तम्घासमा नेपाल मगर महिला सङ्घ र कोब्रा युवा समूहको संयुक्त आयोजनामा मौलिक खानाहरुको साथमा विविध सांस्कृतिक कार्यक्रम गरिने बताइएको छ ।",
      "link": "https://gorkhapatraonline.com/news/145025",
      "image": "https://gorkhapatraonline.com/storage/media/255744/conversions/GULMI_MAP-original-thumb.jpg"
    },
    {
      "slug": "145015",
      "title": "राष्ट्रपतिद्वारा ग्याल्पो लोसारको शुभारम्भ",
      "timestamp": 1740614400000,
      "source": "gp",
      "content": "राष्ट्रपति रामचन्द्र पौडेलले शेर्पालगायत हिमाली, आदिवासी समुदायको नयाँ वर्ष श्यिङ मो डुल लो २१५२ ग्याल्पो ल्होसारको शुभारम्भ गर्नुभएको छ ।",
      "longContent": "काठमाडौँ, फागुन १५  गते ।  राष्ट्रपति रामचन्द्र पौडेलले शेर्पालगायत हिमाली, आदिवासी समुदायको नयाँ वर्ष श्यिङ मो डुल लो २१५२ ग्याल्पो ल्होसारको शुभारम्भ गर्नुभएको छ । राष्ट्रपति भवन शीतल निवासमा आज आयोजित एक कार्यक्रममा फेमार (शेर्पा परिकार) काटेर राष्ट्रपति पौडेलले ग्याल्पो ल्होसारको शुभारम्भ गर्नुभएको हो । सो अवसरमा राष्ट्रपति पौडेलले बहुजातीय, बहुभाषिक, बहुसांस्कृतिक विविधतायुक्त नेपाली समाजमा ग्याल्पो ल्होसारजस्ता पर्वहरूले सबै नेपालीबीच आपसी सद्भाव, सहिष्णुता र बन्धुत्वको भावना अभिवृद्धि गर्दै राष्ट्रिय एकतालाई थप सुदृढ गर्न योगदान दिने विश्वास लिएको बताउनुभयो । उहाँले नेपाल बहुजातीय, बहुभाषिक, बहुसांस्कृतिक र बहुधार्मिक देश भएको तथा यहाँ बसोबास गर्ने सबै जातजातिको आफ्नो भिन्न परम्परा, रीतिरिवाज र संस्कृति रहेको बताउनुभयो । राष्ट्रपति पौडेलले भिन्न सांस्कृतिक विविधता बोकेको नेपालमा शेर्पा समुदायको आफ्नै र विशिष्ट पहिचान रहेको उल्लेख गर्दै शेर्पा तथा हिमाली आदिवासीले नेपालको हिमाली क्षेत्रको भाषा, धर्म, कला, संस्कृति र परम्पराको निरन्तरता, संरक्षण, संवर्धन तथा विकासमा आफ्नो पहिचान कायम राख्दै पर्यटन तथा आफ्नो व्यवसायमार्फत मुलुकलाई आर्थिक रूपमा सबल बनाउन उल्लेखनीय भूमिका निर्वाह गरेको बताउनुभयो । सो अवसरमा खेम्पो लामा आचार्यले ल्होसारका बारेमा जानकारी गराउनुभएको थियो । कार्यक्रममा ल्होसारसम्बन्धी गीत तथा स्याब्रु नृत्य प्रस्तुत गरिएको थियो । रासस",
      "link": "https://gorkhapatraonline.com/news/145015",
      "image": "https://gorkhapatraonline.com/storage/media/255787/conversions/Untitled-8-original-thumb.jpg"
    },
    {
      "slug": "145009",
      "title": "सामाजिक मर्यादा ध्वस्त बनाएर घृणाको राजनीति फैलाउने कार्य नियन्त्रण हुन्छ : प्रधानमन्त्री",
      "timestamp": 1740614400000,
      "source": "gp",
      "content": "प्रधानमन्त्री केपी शर्मा ओलीले सामाजिक मर्यादाहरु ध्वस्त बनाएर घृणाको राजनीति फैलाउने र परिवारकै बिचमा पनि अविश्वास पैदा गर्ने जस्ता कामहरु नियन्त्रण गरिने बताउनुभएको छ ।",
      "longContent": "काठमाडौं, फागुन १५ गते । प्रधानमन्त्री केपी शर्मा ओलीले सामाजिक मर्यादाहरु ध्वस्त बनाएर घृणाको राजनीति फैलाउने र परिवारकै बिचमा पनि अविश्वास पैदा गर्ने जस्ता कामहरु नियन्त्रण गरिने बताउनुभएको छ ।महान्यायाधिवक्ताको कार्यालयद्वारा बिहीबार आयोजित डिजिटल अपराधसम्बन्धी अन्तर्राष्ट्रिय सम्मेलनको उद्घाटन गर्नुहुँदै प्रधानमन्त्री ओलीले मानवीय सुख र समृद्धिका लागि डिजिटल प्रविधिको प्रयोग हुनुपर्ने भएकाले अधिकारको प्रयोगका नाममा समाजलाई विकृत बनाउने छाडातन्त्रलाई रोक्न कानुन ल्याएको जनाउनुभयो ।उहाँले सरकारले सामाजिक सञ्जाल प्रयोगको अधिकारमा तलमाथि हुने गरी कुनै कानुन नबनाउने स्पष्ट गर्दै कार्यान्वयनको दस वर्ष पुगेको अवस्थाका संविधानको समीक्षा गर्दै आवश्यक संशोधन गरिने बताउनुभयो ।डिजिटल युगमा कुनै मुलुकको एक्लो प्रयासले अपराध नियन्त्रण प्रभावकारी नहुने भएकाले यसमा अन्तर्राष्ट्रिय सहयोग आदानप्रदान आवश्यक हुनेमा जोड दिनुहुँदै उहाँले डिजिटल प्रविधिकोे प्रयोग गरेर वा नगरेर अपराध हुन सक्ने र यसको अनुसन्धानका लागि विद्युतीय प्रविधि प्रयोगको सुविधाले अपराध नियन्त्रणमा अन्तर्राष्ट्रिय सहयोग आदानप्रदान सहज हुने बताउनुभयो ।प्रधानमन्त्री ओलीले विज्ञान र प्रविधिले मानिसलाई सहज र सरल बनाइ सुख सुविधा दिने भएकाले यसको दुरुपयोगका कारण सभ्य समाजका लागि अपराध नियन्त्रण चुनौतीपूर्ण बनेको उल्लेख गर्नुहुँदै लोकतन्त्रमा सबै मानव जातिले सुविधा पाउनुपर्छ भन्नेमा सरकार स्पष्ट रहेको जनाउनुभयो ।“बिसौँ शताब्दीले नयाँ नयाँ आविष्कार दिएको छ तर त्यसको दुरुपयोग पनि भएको छ । अपराधका क्षेत्रमा सङ्गठित प्रयासहरु भएका छन् । हामीले एआइ र डिजिटल प्रविधिको प्रयोग गरेर अपराध हुन नपाउने परिस्थिति निर्माण गर्नुपर्छ र अपराध भइहालेमा वस्तुनिष्ठ अनुसन्धान गरेर निष्पक्ष न्याय निरुपण गर्न सक्नुपर्छ ।”, प्रधानमन्त्री ओलीले भन्नुभयो, “अहिले डिजिटल प्रविधिको सदुपयोग मात्र भइरहेको छैन । दुरुपयोग र अपराध कर्म पनि भइरहेको छ । अपराध रोक्न र प्रभावकारी न्याय दिन यस्ता सम्मेलनले भूमिका खेल्नेछ भन्ने मैले विश्वास लिएको छु ।”प्रधानमन्त्री ओलीले समृद्ध नेपाल, सुखी नेपालीको राष्ट्रिय गन्तव्य प्राप्ति गर्न सुशासन प्राप्ति तथा जनताको सामाजिक र आर्थिक अधिकारको प्रयोग आवश्यक पर्ने तर यी कुनै पनि अधिकारको दुरुपयोग हुन नहुने बताउँदै भन्नुभयो, “विकास भएको छ तर अहिले भएको विकासमा हामी सन्तुष्ट छैनौँ । कुनै पनि बेथितिबाट हामी सुशासन र समृद्धि प्राप्त गर्न सक्दैनौँ । जनतालाई हरेक हिसाबले जैविक र आधारभूत अधिकार सम्पन्न बनाउन हामी अझ अगाडि बढ्न चाहान्छौँ । हामी पूर्ण लोकतन्त्र चाहन्छौँ । हाम्रा सबै सामाजिक प्रबन्धहरुले मानवीय सुख र सहज आपूर्तिको परिपाटी बसाउनुपर्छ । देशलाई पछाैटेपनबाट अगाडि बनाउने प्रयासलाई हामी सफल बनाएर छाड्नेछौँ ।”महान्यायाधिवक्ता रमेश बडालले आपराधिक घटनामध्ये डिजिटल प्रयोगबाट अपराध हुने क्रम बढ्दो रहेको र सामाजिक सञ्जाल दुरुपयोगका साथै डिजिटल ठगी, वित्तीय अपराध तथा डाटा सुरक्षा चुनौतीपूर्ण भएको बताउनुभयो ।कार्यक्रममा प्रधानमन्त्रीका मुख्य सल्लाहकार विष्णुप्रसाद रिमाल, सर्वाेच्च अदालतका वरिष्ठतम न्यायाधीश सपना प्रधान मल्ल, अख्तियार दुरुपयोग अनुसन्धान आयोगका प्रमुख आयुक्त प्रेमकुमार राई, अन्तर्राष्ट्रिय अभियोजकहरुको संस्थाका जेनरल कन्सुल शेनेज मुजाफ्फरलगायत सहभागी हुनुहुन्थ्यो ।",
      "link": "https://gorkhapatraonline.com/news/145009",
      "image": "https://gorkhapatraonline.com/storage/media/255716/conversions/2f3d58bd-bfca-4e4b-8fea-5bfebceab647-original-thumb.jpg"
    },
    {
      "slug": "144947",
      "title": "कानुनविपरीत सुर्तीजन्य पदार्थको प्रवर्धन, कारबाही गर्ने चेतावनी",
      "timestamp": 1740614400000,
      "source": "gp",
      "content": "सुर्तीजन्य पदार्थको विज्ञापन तथा प्रवर्धन गर्न कानुनले बन्देज लगाए पनि प्रत्येक वर्ष हुने नेपाल साहित्य महोत्सवमा भने सुर्तीजन्य कम्पनीले प्रायोजन गर्ने गरेको पाइएको छ ।",
      "longContent": "गोरखापत्र समाचारदाताकाठमाडौँ, फागुन १५ गते । सुर्तीजन्य पदार्थको विज्ञापन तथा प्रवर्धन गर्न कानुनले बन्देज लगाए पनि प्रत्येक वर्ष हुने नेपाल साहित्य महोत्सवमा भने सुर्तीजन्य कम्पनीले प्रायोजन गर्ने गरेको पाइएको छ । कानुन अनुसार कुनै पनि माध्यमबाट सुर्तीजन्य पदार्थको बिक्रीवितरण पूर्ण रूपमा बन्देज छ । फागुन १५ गते सम्पन्न हुने साहित्य महोत्सवमा सुर्तीजन्य कम्पनी सूर्य नेपाल प्रालिले प्रायोजन गरेको छ । सुर्तीजन्य कम्पनीले साहित्यिक कार्यक्रम प्रायोजन गरेपछि स्वास्थ्य तथा जनसङ्ख्या मन्त्रालयले महोत्सव, मेला तथा जात्राका नाममा हुने सुर्तीजन्य पदार्थ उत्पादकको कुनै पनि संलग्नता कानुनविपरीत हुने बताएको छ । मन्त्रालयले यसरी जुनसुकै कार्यक्रममा सुर्तीजन्य कम्पनी संलग्न भए कानुनबमोजिम कारबाही गर्ने प्रस्ट पारेको छ । उक्त साहित्यिक महोत्सवमा नेपालकै प्रमुख चुरोट उत्पादक कम्पनी सूर्य नेपाल प्रायोजक भएको समाचार सार्वजनिक भएपछि मन्त्रालयले विज्ञप्ति जारी गर्दै कारबाहीको चेतावनी दिएको हो । उक्त साहित्यिक महोत्सवको अघिल्लो वर्ष टाइटल प्रायोजन गरेको सूर्य नेपालले यस पटक ‘इभिनिङ म्युजिकल सेसन’ को प्रायोजन गरेको छ । स्वास्थ्य मन्त्रालयका प्रवक्ता डा. प्रकाश बुढाथोकीले सुर्तीजन्य पदार्थको सेवन मानव स्वास्थ्यका लागि अत्यन्त हानिकारक भएकाले कानुनविपरीत कार्य गर्नेलाई कारबाही गर्ने बताउनुभयो । सुर्तीजन्य पदार्थको सेवनले मानव जीवनको आर्थिक, सामाजिक र सांस्कृतिक क्रियाकलापमा समेत नकारात्मक असर पार्ने भएकाले सुर्तीजन्य पदार्थ नियन्त्रण तथा नियमन ऐन, २०६८; नियमावली र निर्देशिकासमेत जारी भइसकेको अवस्थामा कार्यक्रमको प्रायोजन गर्नु कानुनविपरीत भएको उहाँको भनाइ छ । कहीँ कतै उक्त ऐन, नियमावली तथा निर्देशिकामा भएका व्यवस्थाको पालना नगरेको पाइएमा मन्त्रालयको हेल्लो स्वास्थ्य कल सेन्टर १११५ मा बिहान ८ देखि बेलुका ८ बजेसम्म फोन वा ह्वाट्सएप वा भाइबर नम्बर ९८५१३३०५९२ मा सम्पर्क गर्न उहाँले आग्रह गर्नुभयो । नेपालमा सुर्तीजन्य पदार्थको सेवनबाट लाग्ने अनेकन दीर्घरोग, उत्पन्न रोगको उपचारमा हुने अर्बौं रुपियाँ खर्च र वार्षिक ३७ हजारभन्दा बढीको मृत्यु हुने तथ्याङ्क रहेको भन्दै उहाँले यसको नियन्त्रणका लागि भएका कानुनी व्यवस्थाको पालना गर्नु गराउनु सबैको दायित्व भएको बताउनुभयो । सुर्तीजन्य पदार्थ नियन्त्रण तथा नियमन गर्ने ऐन, २०६८ को दफा १० मा विज्ञापन तथा प्रायोजन गर्न नपाइनेसम्बन्धी व्यवस्था छ । उत्पादकलगायत कसैले पनि पत्रपत्रिका तथा रेडियो, टेलिभिजन, एफएम, इन्टरनेट, इमेल जस्ता विद्युतीय सञ्चार माध्यम, अन्तर्क्रिया कार्यक्रम, होर्डिङ बोर्ड, भित्तेलेखन, लोगो, सङ्केत, लेख, दृश्य, आवाज, चिह्न, व्यक्ति वा अन्य कुनै पनि माध्यमबाट सुर्तीजन्य पदार्थको विज्ञापन वा प्रवर्धन गर्न वा कुनै कार्यक्रम, समाचार वा सूचना सम्प्रेषण वा प्रायोजन गर्न पाउने छैन । यस्तै सुर्तीजन्य पदार्थ नियन्त्रण तथा नियमन निर्देशिका, २०७१ को परिच्छेद ३ दफा २२ को उपदफा ६ मा भनिएको छ, “सार्वजनिक निकायका पदाधिकारीहरूलाई सुर्ती उद्योगबाट प्रदान गरिने कुनै पनि प्रकारका सहयोग र पुरस्कार प्राप्त गर्न, सुर्ती उद्योगबाट प्रायोजित कार्यक्रममा सहभागिता, सुर्ती उद्योगको सहयोगमा वा उद्योगको आमन्त्रणमा राष्ट्रिय तथा अन्तर्राष्ट्रिय बैठक, भ्रमण, तालिम, गोष्ठी, सम्मेलन जस्ता कार्यक्रममा सहभागितासमेत कसैले स्वीकार गर्नु हुँदैन ।”",
      "link": "https://gorkhapatraonline.com/news/144947",
      "image": "https://gorkhapatraonline.com/storage/media/255619/conversions/Untitled-1-original-thumb.jpg"
    },
    {
      "slug": "144946",
      "title": "राजनीतिक दलको आयव्यय : एमाले धनी कांग्रेस घाटामा",
      "timestamp": 1740614400000,
      "source": "gp",
      "content": "राजनीतिक दलले आम्दानी र खर्चको विवरण निर्वाचन आयोगमा बुझाएका छन् । आयोगमा राजनीतिक दलले बुझाएको आर्थिक वर्ष २०८०/८१ को आम्दानी र खर्चको विवरण अनुसार नेकपा (एमाले) सबैभन्दा धनी दल रहेको छ ।",
      "longContent": "काठमाडौँ, फागुन १५ गते  । राजनीतिक दलले आम्दानी र खर्चको विवरण निर्वाचन आयोगमा बुझाएका छन् । आयोगमा राजनीतिक दलले बुझाएको आर्थिक वर्ष २०८०/८१ को आम्दानी र खर्चको विवरण अनुसार नेकपा (एमाले) सबैभन्दा धनी दल रहेको छ । संसद्को सबैभन्दा ठुलो दल नेपाली कांग्रेस निरन्तर दुई वर्षदेखि घाटामा गएको छ । नेकपा (माओवादी केन्द्र) को आम्दानी घटेको छ । राष्ट्रिय स्वतन्त्र पार्टीले आम्दानीको दोब्बर खर्च गर्दा करिब पौने दुई करोड रुपियाँले घाटामा गएको छ । राजनीतिक दलसम्बन्धी ऐन, २०७३ ले आव समाप्त भएको छ महिनाभित्र राजनीतिक दलले आयव्ययको लेखा परीक्षण गर्नुपर्ने र सोको एक महिनाभित्र निर्वाचन आयोगमा प्रतिवेदन पेस गर्नुपर्ने व्यवस्था गरेको छ । सो व्यवस्थाबमोजिम माघभित्र ८८ राजनीतिक दलले लेखा परीक्षण प्रतिवेदन बुझाएको छ । आयोगमा बुझाइएको प्रतिवेदन अनुसार नेकपा (एमाले) ले गत आवमा १४ करोड ७९ लाख पाँच हजार ८०९ रुपियाँ आम्दानी गरेको छ । आव २०७९/८० मा करिब दुई करोड ६२ लाख ८४ हजार रुपियाँले घाटामा रहेको एमालेले यस वर्ष करिब सात करोड २८ लाख रुपियाँले बचतमा गएको छ । २०७९/८० मा सो दलले आठ करोड ९७ लाख २२ हजार ६५ रुपियाँ आम्दानी गरेको थियो । एमालेले सोही आवमा सात करोड ५० लाख ३८ हजार तीन रुपियाँ खर्च गरेको छ । आव २०७९/८० मा एमालेको खर्च करिब ११ करोड ६० लाख थियो । एमालेको आम्दानीको मुख्य स्रोत कार्यकर्ताबाट सङ्कलित सदस्यता शुल्कबापतको हो । उसले सो शीर्षकमा ११ करोड ५४ लाख ३० हजार ४३७ रुपियाँ आम्दानी गरेको छ । अघिल्लो वर्ष सोही शीर्षकबाट एमालेले एक करोड २१ लाख १६ हजार ४१८ रुपियाँ आम्दानी गरेको थियो । नेकपा (एकीकृत समाजवादी) ले गत आवमा चार करोड २४ लाख ५३ हजार ६९१ रुपियाँ आम्दानी गरेको छ तर आम्दानीभन्दा उसले खर्च बढी गरेको छ । आयोगमा बुझाइएको प्रतिवेदन अनुसार उसले सोही आवमा चार करोड ५७ लाख ४० हजार रुपियाँ खर्च गरेको छ । २०७९/८० को मौज्दातबाट घाटा कट्टी गराएको एकीकृत समाजवादी हाल ९९ लाख ६१ हजार ५८३ रुपियाँले बचतमा छ । नेपाली कांग्रेस भने दुई करोड ३२ लाख ४७ हजार ५९९ रुपियाँले घाटामा गएको छ । कांग्रेसले आव २०८०/८१ मा दुई करोड ५९ लाख आठ हजार ७७५ रुपियाँ आम्दानी गरेको छ । उसको खर्च चार करोड ९१ लाख ५६ हजार ३७५ रुपियाँ छ । कांग्रेसको आम्दानीको प्रमुख स्रोत चन्दा र सहयोग छ । उसले एक करोड ७३ लाख ९४ हजार ४३९ रुपियाँ चन्दा तथा सहयोगबाट प्राप्त गरेको छ । सदस्यता, लेबी र नवीकरण शुल्कबाट कांग्रेसले करिब ७१ लाख जम्मा गरेको छ ।नेकपा (माओवादी केन्द्र) ले आव २०८०/८१ मा एक करोड ८६ लाख ५३ हजार १४६ रुपियाँ आम्दानी गरेको छ । सो दलले २०७९/८० मा तीन करोड ४८ लाख ४१ हजार ९३ रुपियाँ आम्दानी गरेको थियो । विवरणबमोजिम नेकपा (माओवादी केन्द्र) दुई हजार ४४३ रुपियाँले बचतमा छ । राष्ट्रिय स्वतन्त्र पार्टीले भने आम्दानीको दोब्बर खर्च गरेको छ । उसले आव २०८०/८१ मा तीन करोड ७९ लाख ५९ हजार ४८७ रुपियाँ आम्दानी गरेको छ । छ करोड ५० लाख १७ हजार ७८ रुपियाँ उसको खर्च हो । एक करोड ६९ लाख ३० हजार ३७६ रुपियाँले घाटामा गएको राष्ट्रिय स्वतन्त्र पार्टीले आव २०७९/८० मा करिब पाँच करोड ४८ लाख रुपियाँ आम्दानी गरेको थियो । आव २०७९/८० मा कर्जा तथा सापटीले पार्टी सञ्चालन गरेको जनमत पार्टीले यस वर्ष भने सबै सापटी र कर्जा फिर्ता गरेको छ । आव २०८०/८१ मा सो दलले एक करोड १८ लाख रुपियाँ आम्दानी गरेको छ । उसले करिब दुई करोड ९० लाख रुपियाँ सापटी तिरेको छ । राष्ट्रिय प्रजातन्त्र पार्टीको आम्दानी घटेको छ । आव २०७९/८० मा करिब आठ करोड ४९ लाख आम्दानी गरेको राप्रपाले यस वर्ष मात्र एक करोड ३८ लाख ७४ हजार रुपियाँ आम्दानी गर्न सकेको हो । कानुनले तोकेको समयसीमाभित्र ८८ दलले मात्रै आयव्ययको विवरण बुझाएका छन् । आयोगमा आव २०८०/८१ मा ११५ दल दर्ता रहेकामा २७ दलले विवरण बुझाएनन् ।",
      "link": "https://gorkhapatraonline.com/news/144946",
      "image": "https://gorkhapatraonline.com/storage/media/255676/conversions/2111-original-thumb.jpg"
    },
    {
      "slug": "144945",
      "title": "केयु : तीन सदस्य तीनतिर",
      "timestamp": 1740614400000,
      "source": "gp",
      "content": "काठमाडौँ विश्वविद्यालय (केयु) मा उपकुलपति नियुक्तिमा ढिलाइ भएको छ ।",
      "longContent": "काठमाडौँ, फागुन १५ गते । काठमाडौँ विश्वविद्यालय (केयु) मा उपकुलपति नियुक्तिमा ढिलाइ भएको छ । उपकुलपति नियुक्तिका लागि नाम सिफारिस गर्न गठित समितिले सम्भावित व्यक्तिको नाम प्रधानमन्त्री एवं कुलपति केपी शर्मा ओलीसमक्ष बेलैमा सिफारिस गर्न नसक्दा यस्तो अवस्था आएको हो । मुलुकमा सञ्चालित विश्वविद्यालयमध्ये तुलनात्मक रूपमा अब्बल मानिएको केयुमा पछिल्लो समय उपकुलपति छनोट कार्य गिजोलिँदा नकारात्मक टिप्पणी हुन थालेको छ । केयु गत माघ ६ गतेदेखि उपकुलपतिविहीन छ । तत्कालीन उपकुलपति प्राडा भोला थापाको चारबर्से कार्यकाल सकिएपछि प्रधानमन्त्री तथा विश्वविद्यालयका कुलपति ओलीले रजिस्ट्रार प्राडा अच्युत वाग्लेलाई निमित्त उपकुलपतिको जिम्मेवारी दिनुभएको छ । तर थापाको कार्यकाल सकिनुअघि नै सिफारिस समिति गठन गरिएको भए पनि हालसम्म नयाँ उपकुलपति नियुक्त हुन सकेको छैन । सन् १९९१ देखि २०१२ सम्म निरन्तर २१ वर्ष उपकुलपतिको कार्यभार समाल्नुभएका प्राडा सुरेशराज शर्माको संयोजकत्वमा गठन भएको समितिलाई यतिखेर उपकुलपतिमा कसको नाम सिफारिस गर्ने भन्ने निकै सकस भएको छ ।समितिमा सरकारका पूर्वसचिव जनार्दन नेपाल र पाटन स्वास्थ्य विज्ञान प्रतिष्ठानका पूर्वउपकुलपति डा. अर्जुन कार्की सदस्य रहनुभएको छ । समितिले मापदण्ड बनाएर गत पुस १८ गते नै उपकुलपतिका लागि आवेदन आह्वान गरेको थियो तर त्यतिखेर आवेदकका लागि तोकिएको मापदण्ड अन्यायपूर्ण रहेको दाबीसहित केही प्राध्यापकले प्रधानमन्त्री कार्यालयमा उजुरी दिएपछि दोहोर्‍याएर आवेदन आह्वान गरिएको थियो । दुई पटकको सूचनाबाट २० जनाको आवेदन स्वीकृत भएको थियो । ती आवेदकमध्येबाट समितिले फेरि १० जनाको नाम छनोट गरेर छोटो सूची प्रकाशन गरेको थियो । छोटो सूचीमा परेकाहरूका लागि फागुन २ गते कार्ययोजना तथा प्रस्तुति गर्न लगाइएको थियो भने फागुन ३ गते अन्तर्वार्तासमेत सञ्चालन भइसकेको छ । सबै प्रक्रिया पूरा भएको ११ दिन बितिसक्दा पनि उपकुलपति नियुक्ति हुन सकेको छैन । सम्भावित व्यक्तिको नाम कुलपतिसमक्ष सिफारिस नहुँदा यो विषय थप गिजोलिँदै गएको छ । यसले समग्रमा अब्बल शैक्षिक केन्द्र भनेर विश्वविद्यालयले विगतमा बनाएको पहिचानमाथि नै धक्का पुर्‍याएको छ । अहिले उपकुलपतिका लागि निवर्तमान उपकुलपति थापा, रजिस्ट्रार वाग्लेसहित अन्य प्राध्यापक पनि दौडमा हुनुहुन्छ तर समयमै नाम सिफारिस गर्न थापा र वाग्लेमध्ये कसलाई पहिलो नम्बरमा सिफारिस गर्ने भन्ने विषयले अड्काएको विश्वविद्यालय स्रोतले जनाएको छ । छनोट समितिले अन्तर्वार्ताबाट छानिएका तीन जनाको नाम कुलपतिसमक्ष पेस गर्ने र कुलपतिले तीमध्येबाट एक जनालाई उपकुलपतिमा नियुक्त गर्ने कानुनी व्यवस्था छ । स्रोतका अनुसार छनोट समितिका संयोजक शर्मा निवर्तमान उपकुलपति थापालाई नै फेरि उपकुलपति बनाउन चाहनुहुन्छ भने समितिका अर्का सदस्य नेपाल वाग्लेलाई उपकुलपति बनाउने पक्षमा हुनुहुन्छ । कार्की भने मेरिटका आधारमा योग्य व्यक्तिलाई उपकुलपति बनाउने पक्षमा हुनुहुन्छ । समितिका संयोजक शर्माले भने योग्य व्यक्तिलाई नै उपकुलपतिका लागि सिफारिस गरिने बताउँदै आउनुभएको छ तर समितिमा रहेका अन्य दुई जना र आफूबिचमा कुरा नमिल्दा समस्या आएको उहाँले बताउनुभयो । तर उहाँले पूर्वउपकुलपति भएका व्यक्तिलाई नै अहिले पनि उपकुलपति बनाउनुपर्ने अडानमा आफू रहेको स्पष्ट पार्नुभयो । बिबिसी रेडियोको नेपाली सेवासँगको अन्तर्वार्तामा शर्माले भन्नुभयो, “म संस्थापक भएकाले विश्वविद्यालयप्रति माया लागेर स्रोत जुटाउन सक्ने, नेतृत्व गर्न सक्ने व्यक्लिाई आफूले छान्न खोजेको हुँ । विश्वविद्यालय भनेको अन्य संस्था जस्तो होइन ।” कहिलेसम्म सिफारिस गर्नुहुन्छ त भन्ने प्रश्नमा शर्माले भन्नुभयो, “अब नियुक्त हुने उपकुलपतिले संस्थाको हितमा काम गर्नु पर्छ भन्ने मेरो अडान हो । मेरो अडानमा दुई जना सदस्यहरू सहमत नभए नोट अफ डिसेन्ट लेख्ने तर निर्णय चाहिँ छिट्टै गरेर कुलपतिसमक्ष बुझाउने पक्षमा म रहेको छु ।” आठ उम्मेदवारले गुहारे प्रधानमन्त्रीछनोट समितिले उपकुलपतिको नाम सिफारिस गर्न नसकेपछि उपकुलपतिकै प्रतिस्पर्धी आठ जनाले प्रधानमन्त्री एवं कुलपति केपी शर्मा ओलीलाई गुहारेका छन् । उनीहरूले कुलपतिलाई पत्र लेख्दै कार्यविधि अनुसार नाम सिफारिसका लागि सहजीकरण गरिदिन अनुरोध गरेका छन् । प्रधानमन्त्रीलाई पठाइएको पत्रमा उपकुलपतिका उम्मेदवार बालचन्द्र लुइँटेल, हरिप्रसाद न्यौपाने, कन्हैया झा, विभूति रञ्जन झा, वेदमणि दाहाल, श्यामनारायण लाभ, बिमप्रसाद श्रेष्ठ, धीरज गिरीको हस्ताक्षर रहेको छ । उपकुलपतिकै दौडमा रहनुभएका निवर्तमान उपकुलपति थापा र रजिस्ट्रार वाग्लेको भने हस्ताक्षर छैन ।डिन र एसोसिएट डिनको ध्यानाकर्षणकाठमाडौँ विश्वविद्यालयको सात वटा स्कुलका डिन र एसोसिएट डिनले उपकुलपतिको नाम मेरिटका आधारमा सिफारिस गर्न छनोट समितिलाई आग्रह गरेका छन् । बुधबार डिन र एसोसिएट डिनसहित १३ जनाले संयुक्त वक्तव्य निकालेर कार्यविधि अनुसार नाम सिफारिस गर्न आग्रह गरेका हुन् ।वक्तव्यमा भनिएको छ, “तीन जनाको नाम समयमै सिफारिस गरी तीमध्येबाट एक जना उपकुलपतिका रूपमा विश्वविद्यालयले छिट्टै पाउने आशा र भरोसामा छौं तर छनोट प्रक्रियालाई लिएर आइरहेका टिप्पणीले हाम्रो ध्यानाकर्षण भएको छ ।”समितिले स्वीकृत गरेको प्रक्रिया र मापदण्डमा आधारित भई तीन जनाको नाम यथाशीघ्र छिटो सिफारिस हुनेमा आफूहरू आशावादी रहेको पनि वक्तव्यमार्फत बताइएको छ ।",
      "link": "https://gorkhapatraonline.com/news/144945",
      "image": "https://gorkhapatraonline.com/storage/media/255618/conversions/kathmandu_university-original-thumb.jpg"
    },
    {
      "slug": "144942",
      "title": "शिव मूर्ति दर्शन गर्न आउने भक्तजनको घुइँचो",
      "timestamp": 1740528000000,
      "source": "gp",
      "content": "पोखरा महानगरपालिका वडा २२ मा रहेको धार्मिक पर्यटकीय क्षेत्र पुम्दीकोटमा शिवरात्रीको अवसरमा भक्तजनको भीड लागेको छ ।",
      "longContent": "माधवप्रसाद बरालमाछापुच्छ्रे (कास्की), फागुन १४ गते । पोखरा महानगरपालिका वडा २२ मा रहेको धार्मिक पर्यटकीय क्षेत्र पुम्दीकोटमा शिवरात्रीको अवसरमा भक्तजनको भीड लागेको छ । आन्तरिक तथा वाह्य पर्यटकको आकर्षणको केन्द्र बनेको पुम्दीकोटमा ५१ फिट अग्लो शिव मूर्ति बनाइएको छ । शिवको मूर्ति अवलोकन गर्न दिनहुँ पर्यटक त्यहाँ पुग्ने गरेका छन् । बुधबार शिवरात्री परेका कारण शिव लिङ्गमा दूध र जल चढाउनुको साथै शिवको मूर्तिकोे दर्शन गर्न भक्तजन पुगेका हुन् । शिव मूर्तिको दर्शनका लागि नेपाली र भारतीयको साथै विदेशी पर्यटक पनि त्यहाँ पुगेका थिए । बालबालिकादेखि युवा, वृद्धवृद्धाहरु विशाल शिवको मूर्ति दर्शनको साथै शिव लिङ्गमा दूध चढाउन लामवद्ध भएर बसेका थिए । पोखराको मुख्यबजार क्षेत्रबाट करिब १३ किमी दूरीमा रहेको पुम्दीकोटबाट पोखरा उपत्यकासहित अन्नपूर्ण हिमहृङखलनका साथै मनोरम दृश्य नियाल्न सकिन्छ । रमणीय स्थानमा रहेको पुम्दीकोटमा पर्यटकलाई लामो समय टिकाउन र भुलाउन अन्य पर्यटकीय पूर्वाधार निर्माणको काम भइरहेको छ । शिवको मात्र नभएर शिवको मूर्तिबाट ठिक पश्चिमतर्फ पार्वतीको मूर्तिसमेत निर्माण गरिएको छ । त्यसले पनि थप आकर्षण थपेको छ ।पर्यटकीय पूर्वाधार निर्माणका लागि आर्थिक सहयोग जुटाउन गत फागुन ७ गतेदेखि श्रीमद्भागवत महायज्ञ पनि चलिरहेको छ । महायज्ञ फागुन १५ गतेसम्म चल्नेछ । पुम्दीकोटमा कैलाशधाम निर्माण गर्ने उद्देश्य राखिएको पुम्दीकोट विकास समितिले जानकारी दिएको छ । शिवरात्री बाहेक अन्य समयमा पनि विशाल शिव मूर्तिको अवलोकन गर्न सयौंँ पर्यटक त्यहाँ पुग्ने गरेका छन् । प्राकृतिक रुपमा सुन्दर पर्यटकीय राजधानी पोखरामा मानव निर्मित पर्यटकीय पूर्वाधार आन्तरिक तथा वाह्यक पर्यटकको रोजाइमा परेका छन् ।",
      "link": "https://gorkhapatraonline.com/news/144942",
      "image": "https://gorkhapatraonline.com/storage/media/255612/conversions/pumdi-kot-1--original-thumb.jpg"
    },
    {
      "slug": "144940",
      "title": "राजदूत नेपालद्वारा स्पेनका राजासमक्ष ओहदाको प्रमाणपत्र पेस",
      "timestamp": 1740528000000,
      "source": "gp",
      "content": "स्पेनका लागि नवनियुक्त नेपाली राजदूत शनिल नेपालले स्पेनका राजा फिलिप छैटौँसमक्ष ओहोदाको प्रमाणपत्र पेस गर्नुभएको छ। मङ्गलबार म्याड्रिडस्थित राजदरबारमा आयोजित विशेष समारोहकाबीच राजदूत नेपालले राजा फिलिपसमक्ष ओहोदाको प्रमाणपत्र पेस गर्नुभएको हो।",
      "longContent": "लिस्बन (पोर्चुगल), फागुन १४ गते। स्पेनका लागि नवनियुक्त नेपाली राजदूत शनिल नेपालले स्पेनका राजा फिलिप छैटौँसमक्ष ओहोदाको प्रमाणपत्र पेस गर्नुभएको छ। मङ्गलबार म्याड्रिडस्थित राजदरबारमा आयोजित विशेष समारोहकाबीच राजदूत नेपालले राजा फिलिपसमक्ष ओहोदाको प्रमाणपत्र पेस गर्नुभएको हो। ओहोदाको प्रमाणपत्र बुझाएपछि राजदूत नेपालले राजासँग केहीसमय शिष्टाचार भेटवार्ता गर्नुभएको थियो। भेटवार्तामा दुई मुलुकबीचको द्विपक्षीय सम्बन्ध, आपसी हित र चासोसहित सहयोग अभिवृद्धिका बारेमा छलफल भएको स्पेनस्थित नेपाली दूतावासले जनाएको छ।राजदूत नेपालले राजा फिलिपसँगको भेटमा नेपालको परराष्ट्र नीतिको प्राथमिकता, विकासका योजना र कार्यक्रम तथा जलवायु परिवर्तनलाई सम्बोधन गर्ने प्रयासका बारेमा राजालाई अवगत गराउनुभयो । यसैगरी जलवायु परिवर्तनका कारण विश्वव्यापी रूपमा देखापरेका समस्या र वातावरणीय चुनौतीका सामना गर्न अन्तर्राष्ट्रियस्तरमा  सहयोग र सहकार्यमा आवश्यक रहेको उहाँले जानकारी दिनुभयो।भेटका अवसरमा राष्ट्रपति रामचन्द्र पौडेलको सन्देश सुनाउँदै राजदूत नेपालले राजा फिलिपलाई नेपाल भ्रमणका लागि आग्रह गर्नुएभएकामा राजा फिलीपले आफूले धेरै अगाडि नेपाल भ्रमण गरेको स्मरण गर्दै पुनः नेपाल भ्रमण गर्ने इच्छा व्यक्त गर्नुभएको राजदूत नेपालले राससलाई जानकारी दिनुभयो। नेपालप्रति राजाले विशेष सद्भावका साथ चासो व्यक्त गर्नुभएको र नेपालको विषयमा खुलेर कुरा गर्नुभएको उहाँले जानकारी दिनुभयो।  सो अवसरमा राजदूत नेपाललाई बधाई ज्ञापन गर्दै राजा फिलीपले सफल कार्यकालको शुभकामनासमेत दिनुभएको थियोे। त्यसैगरी राजदूत नेपालले स्पेनस्थित विदेश मन्त्रालयका दक्षिण तथा पूर्व एसिया हेर्ने उपमहानिर्देशकसँगसमेत भेटवार्ता गर्नुभएको थियो। उक्त समारोहमा राजदरबारका प्रोटोकल प्रमुख, विदेश मन्त्रालयका अधिकारी, नेपाली दूतावासका कर्मचारी र स्पेनिस सञ्चारमाध्यमका प्रतिनिधिको उपस्थिति रहेको दूतावासले जनाएको छ।नेपालले गत महिना म्याड्रिड पुगेर राजदूतको जिम्मेवारी सम्हाल्नु भएको हो। कूटनीति, राजनीति, अन्तर्राष्ट्रिय मामिला, विकास र नीति निर्माणलगायतका विषयमा विज्ञका रूपमा काम गर्दै आउनुभएका नेपाललाई राष्ट्रपति रामचन्द्र पौडेलले गत मङ्सिर २८ गते राजदूतमा नियुक्त गर्नुभएको थियो। नेपाल र स्पेनबीचमा सन् १९६८ मा दौत्य सम्बन्ध स्थापना भएको थियो। रासस",
      "link": "https://gorkhapatraonline.com/news/144940",
      "image": "https://gorkhapatraonline.com/storage/media/255609/conversions/photo2234-original-thumb.jpg"
    },
    {
      "slug": "144938",
      "title": "राष्ट्रपति पौडेलद्वारा पशुपतिनाथमा पूजाआराधना",
      "timestamp": 1740528000000,
      "source": "gp",
      "content": "महाशिवरात्रिका अवसरमा राष्ट्रपति रामचन्द्र पौडेल र उपराष्ट्रपति रामसहायप्रसाद यादवले पशुपतिनाथ मन्दिरमा पूजाआराधना एवं दर्शन गर्नुभएको छ। महाशिवरात्रिका अवसरमा राष्ट्राध्यक्षले पशुपतिनाथ मन्दिरमा पूजाआराधना एवं दर्शन गर्ने प्राचीनकालदेखिको परम्परा रही आएको छ।",
      "longContent": "काठमाडौँ, फागुन १४ गते। महाशिवरात्रिका अवसरमा राष्ट्रपति रामचन्द्र पौडेल र उपराष्ट्रपति रामसहायप्रसाद यादवले पशुपतिनाथ मन्दिरमा पूजाआराधना एवं दर्शन गर्नुभएको छ। महाशिवरात्रिका अवसरमा राष्ट्राध्यक्षले पशुपतिनाथ मन्दिरमा पूजाआराधना एवं दर्शन गर्ने प्राचीनकालदेखिको परम्परा रही आएको छ। राष्ट्रपति पौडेल र उपराष्ट्रपति यादव पशुपतिनाथ मन्दिर आउनुहुँदा संस्कृति, पर्यटन तथा नागरिक उड्डयनमन्त्री बद्रीप्रसाद पाण्डे, पशुपति क्षेत्र विकास कोषका सदस्य सचिव डा मिलनकुमार थापालगायत कोषका पदाधिकारी, कर्मचारी, महाशिवरात्रि मूल समारोह समितिका सदस्य, स्थानीय तहका जनप्रतिनिधि, भक्तजनलगायतले स्वागत गर्नुभएको थियो। पशुपतिनाथ मूल मन्दिरभित्र दर्शन विधिअनुसार परिक्रमा गर्नुभई राष्ट्रपति पौडेलले मन्दिरमा पूजाआराधना र दर्शन गर्नुभएको थियो। राष्ट्रपति पौडेललाई पशुपतिनाथका मूल अर्चक गणेश भट्टले फूल, प्रसाद लगाइदिनुभएको थियो। उहाँका साथमा प्रथम महिला सविता पौडेल पनि हुनुहुन्थ्यो।",
      "link": "https://gorkhapatraonline.com/news/144938",
      "image": "https://gorkhapatraonline.com/storage/media/255601/conversions/president-news-photo-original-thumb.jpg"
    },
    {
      "slug": "144937",
      "title": "चेपाङ भाषा–संस्कृति मासिएकोमा चिन्ता",
      "timestamp": 1740528000000,
      "source": "gp",
      "content": "सीमान्तकृत चेपाङ जातिको भाषा, परम्परा र संस्कृति नासिँदै गएको भन्दै चेपाङ अगुवाहरुले चिन्ता ब्यक्त गरेका छन् ।",
      "longContent": "शिवकुमार रिजाल काशीहेटौँडा, फागुन १४ गते । सीमान्तकृत चेपाङ जातिको भाषा, परम्परा र संस्कृति नासिँदै गएको भन्दै चेपाङ अगुवाहरुले चिन्ता ब्यक्त गरेका छन् । नेपाल चेपाङ संघ मकवानपुरको मनहरी गाउँपालिकामा बु्धवार आयोजित सातौँ जिल्ला अधिवेसनमा शुभकामना ब्यक्त गर्ने चेपाङ अगुवाहरुले यस्तो धारणा राखेका हुन् । कार्यक्रमलाई सम्बोधन गर्दै संघका केन्द्रीय अध्यक्ष तथा संविधानसभा सदस्य गोविन्दराम चेपाङले जातीय पहिचानका परम्परागत सीप, स्रोत र सामग्रीहरु हराउँदै गएको भन्दै चिन्ता ब्यक्त गर्नुभयो । उहाँले चेपाङ संग्रहालय निर्माण भएको बिषयलाई खुसी मान्न नहुने भन्दै भन्नुभयो–‘जुन चिज लोप हुँदै जान्छ, त्यो देखाउनका लागि संग्रहालय बनाइएको हो । चेपाङ समुदायको परम्परागत ज्ञान, सीप, स्रोत तथा जीवन धान्नका लागि प्रयोगमा ल्याइएका परम्परागत सामग्रीहरु जतनले राख्नुपर्छ ।’ बागमती प्रदेश सरकारका भौतिक पूर्वाधार विकास पूर्व राज्यमन्त्री सन्तबहादुर चेपाङले चेपाङ जातीय पहिचानको आन्दोलनमा राजनीति मिसिन थालेपछि कमजोर भएकाले सबैजना सचेत भएर पुनः जातीय पहिचानको आन्दोलनलाई बलियो बनाउनुपर्ने बताउनुभयो । आदिवासी जनजाति महासंघ मकवानपुरका कोषाध्यक्ष एबम् नेपाल चेपाङ संघ मकवानपुरका पूर्व अध्यक्ष खेमबहादुर चेपाङले जातीय संस्था नै बलियो नभएका कारण समग्र चेपाङ समुदाय अपहेलित भइरहनुपरेको बताउनुभयो । नेपाल चेपाङ संघका बागमती प्रदेश अध्यक्ष खुसीलाल चेपाङले चेपाङ समुदायको अधिकारका निम्ति कतिपय अबस्थामा कानुनबाट बर्जित कामहरु समेत गर्नुपरेको सुनाउँदै नारा जुलुस गरेर मात्र पनि अधिकार प्राप्ति नहुने बताउनुभयो । कार्यक्रममा मकवानपुरको राक्सिराङ, कैलाश र मनहरी गाउँपालिकाका वडाध्यक्षहरु आशिष चेपाङ, युसाई चेपाङ, हरिबहादुर चेपाङ, ठाकुरराम तितुङ, राक्सिराङ गाउँ कार्यपालिका सदस्य सिंगलाल चेपाङ, नेपाल चेपाङ संघ केन्द्रीय सदस्य बिनिता चेपाङ लगायतले शुभकामना मन्तब्य ब्यक्त गर्नुभएको थियो । कार्यक्रम संघका जिल्ला अध्यक्ष पूर्णबहादुर चेपाङको अध्यक्षतामा भएको हो ।",
      "link": "https://gorkhapatraonline.com/news/144937",
      "image": "https://gorkhapatraonline.com/storage/media/255599/conversions/Govindaram-chepang-original-thumb.jpg"
    },
    {
      "slug": "144932",
      "title": "विद्यार्थीका सिर्जनामा स्वयम्भूका सभ्यता, संस्कृति र सम्पदा",
      "timestamp": 1740528000000,
      "source": "gp",
      "content": "काठमाडौँ महानगरपालिका-१५ का ३३ विद्यालयका ६० विद्यार्थीहरु आज स्वयम्भूमा चित्र कोर्न भेला भए । उनीहरुलाई स्वयम्भू महोत्सव आयोजक समितिले ‘विश्व सम्पदा सूचीमा सूचिकृत स्वयम्भू क्षेत्र’ शीर्षकमा प्रतियोगितात्मक चित्रकलामा सहभागी गराएको थियो ।",
      "longContent": "काठमाडौँ, फागुन १४ गते । काठमाडौँ महानगरपालिका-१५ का ३३ विद्यालयका ६० विद्यार्थीहरु आज स्वयम्भूमा चित्र कोर्न भेला भए । उनीहरुलाई स्वयम्भू महोत्सव आयोजक समितिले ‘विश्व सम्पदा सूचीमा सूचिकृत स्वयम्भू क्षेत्र’ शीर्षकमा प्रतियोगितात्मक चित्रकलामा सहभागी गराएको थियो । विद्यार्थीहरुले स्वयम्भूसहित उपत्यकाका दृश्य चित्रमा उतारे । चित्रमा उनीहरुले आफ्ना भावनासमेत पोखे । स्कुले विद्यार्थीहरुले आँखाले देखिरहेको दृश्य दुरुस्त चित्रमा कोरेको देखेर आगन्तुहरुलेसमेत चाख दिएर हेरे । बोधिसत्व स्कुल स्वयम्भूका विद्यार्थी सूर्यमान तामाङले स्वयम्भूको चित्र कोर्नुभयो । कला सिर्जनामा रुचि राख्ने तामाङले स्वयम्भूमा आएर कला सिर्जना गर्न पाउँदा खुसी महसुस भएको बताउनुभयो । कामना इन्टरनेशनल स्कुलकी आरोही प्रसाईं पनि चित्र बनाउने प्रतियोगितामा भाग लिन पाउँदा खुसी हुनुभयो । उहाँले स्वयम्भूसहित धरहरालाई एउटै क्यान्भासमा उतार्नुभयो । आफ्नो चित्रकलामा धरहरा जोडेर उपत्यकाको मौलिकता देखाउन खोजेको उहाँले बताउनुभयो । उपत्यकाका सम्पदा जोगाउन कलाको भूमिका महत्त्वपूर्ण हुने उहाँको बुझाइ छ ।स्वयम्भू महोत्सवमा आयोजित उक्त चित्रकला प्रतियोगितालाई स्वर्णिम स्कुलका भगवान श्रेष्ठ र काठमाडौँ महानगरपालिका वडा नं १५ ले सहयोग गरेको हो । चित्रकला प्रतियोगितामा कक्षा ३ देखि ५ र कक्षा ६ देखि ८ गरी दुई समूहमा राखेर कला सिर्जना गराइएको थियो । प्रतियोगिताको संयोजन गर्नुभएका कलाकार दिवेश प्रधानले स्वयम्भू क्षेत्रभित्रका सभ्यता, संस्कृति र चाडपर्वलाई समावेश गर्ने गरी विषय दिएको र त्यही विषयमा विद्यार्थीले चित्र कोरेका बताउनुभयो । स्वयम्भू महोत्सव मूल आयोजक समितिका संयोजक तथा महानगरको वडा नम्बर १५ का अध्यक्ष ईश्वरमान डङ्गोलले कला संस्कृतिको जगेर्नाका लागि विद्यालयस्तरीय प्रतियोगितात्मक कला सिर्जना कार्यक्रम गरिएको बताउनुभयो । आजको प्रतियोगितामा कक्षा ६ देखि ८ का विद्यार्थीको समूहतर्फ मोर्डन नेपाल स्कुलकी ग्रिन्ता पण्डित प्रथम, यूरो स्कुलकी अश्रेया शाक्य द्वितीय र डल्लु आवासीय स्कुलका स्वनिग श्रेष्ठ तृतीय हुनुभयो । मैत्री स्कुल र शाङ्करी स्कुलका सियविन महर्जन र सौभित महर्जनले सान्त्वना स्थान प्राप्त गरे । त्यसैगरी कक्षा ३ देखि ५का विद्यार्थीतर्फ डल्लु आवासीय विद्यालयकी सरिना महर्जन प्रथम, ईश्वर आधारभूत विद्यालयकी  अनिशा परियार द्वितीय र दिव्यज्ञान माविका जष्टिन कार्की तृतीय भए । त्यसैगरी फ्यूचर स्टार स्कुल र विजेश्वर ज्ञान मन्दिर सैनिक विद्यालयका जोवा तामाङ र युनिका भुजेलले सान्त्वना स्थान प्राप्त गरे ।यसअघि महोत्सवकै अवसरमा यहाँ २० भन्दा बढी कलाकार सहभागी भएर कला कार्यशाला आयोजना गरिएको थियो । ती कार्यशालामा बनाइएका सम्पदाका कलाहरु अहिले पनि महोत्सवमा प्रदर्शन जारी छ । यही फागुन १७ गतेसम्म महोत्सव चल्ने छ । रासस",
      "link": "https://gorkhapatraonline.com/news/144932",
      "image": "https://gorkhapatraonline.com/storage/media/255592/conversions/1740563998244-(1)-original-thumb.jpg"
    }
  ]
}