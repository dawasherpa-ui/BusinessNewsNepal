{
  "date": "2025-07-28T07:32:50.422Z",
  "news": [
    {
      "slug": "165407",
      "title": "डिप बोरिङलाई विद्युत् महसुल र न्यून भोल्टेजको समस्या",
      "timestamp": 1753660800000,
      "source": "gp",
      "content": "सरकारले सुक्खाग्रस्त मधेश प्रदेशमा सिँचाइ र खानेपानी व्यवस्थापनका लागि तत्काल पाँच सय डिप बोरिङ गर्ने तयारी गरेको छ । त्यसरी डिप बोरिङ गरेर कम लागतमा सिँचाइ गर्ने र खानेपानी सुविधा उपलब्ध गराउने यसअघिको सरकारी योजना भने अव्यावहारिक विद्युत् महसुलका कारण व्यवहारमा प्रयोग हुन सकेको छैन ।",
      "longContent": "काठमाडौँ, साउन १२ गते । सरकारले सुक्खाग्रस्त मधेश प्रदेशमा सिँचाइ र खानेपानी व्यवस्थापनका लागि तत्काल पाँच सय डिप बोरिङ गर्ने तयारी गरेको छ । त्यसरी डिप बोरिङ गरेर कम लागतमा सिँचाइ गर्ने र खानेपानी सुविधा उपलब्ध गराउने यसअघिको सरकारी योजना भने अव्यावहारिक विद्युत् महसुलका कारण व्यवहारमा प्रयोग हुन सकेको छैन ।सरकारले सिँचाइका लागि उपयोग हुने विद्युत्को महसुल प्रतियुनिट दुई रुपियाँ २५ पैसा र खानेपानीको प्रयोजनका लागि चार रुपियाँ २० पैसा तोकेको छ । अति लोकप्रिय, सस्तो र सुलभ देखिने यो महसुलको साटो उपभोक्ताले प्रकारान्तरले प्रतियुनिट सात रुपियाँ तिर्नु पर्छ । व्यवहारमा भने अधिकांशतः यो ‘स्मिक’ नै ‘फ्लप’ छ ।सामुदायिक विद्युत् उपभोक्ता महासङ्घका अध्यक्ष नारायण ज्ञवालीका अनुसार सामुदायिक संस्थाले सिँचाइका लागि प्रतियुनिट दुई रुपियाँ २५ पैसा र खानेपानीको प्रयोजनका लागि चार रुपियाँ २० पैसामा बेचेको महसुल प्राधिकरणलाई प्रतियुनिट सात रुपियाँको हाराहारीमा तिर्नु पर्छ । त्यस कारण हाल तराई मधेशमा अपेक्षाकृत डिप बोरिङ हुन नसक्दा मधेशवासी केही हदसम्म अहिले धान रोप्नबाट वञ्चित भएका छन् । खानेपानीको समेत चरम अभाव खेप्न बाध्य छन् । पूर्व झापादेखि पश्चिम कञ्चनपुरसम्मको तराई मधेश क्षेत्रमा ५० वटाभन्दा बढी सामुदायिक विद्युतीकरण गर्ने संस्थाले यस्तै सङ्कटमा सेवा दिइरहेका छन् ।‘फ्लप स्मिक’ को अन्तर्कथापहाडी होस् कि तराई मधेशको छरिएको बस्ती रहेका स्थानमा विद्युतीकरण र विद्युत् आपूर्तिमा सामुदायिक संस्था संलग्न छन् । ती स्थानमा नेपाल विद्युत् प्राधिकरणले विद्युतीकरण र विद्युत् आपूर्ति गर्दा लागत बढी हुने र सञ्चालन खर्च तथा प्राविधिक चुहावट पनि बढी हुने भयो । त्यस आधारमा सरकारले समुदायलाई थोक महसुलमा विद्युत् दिने र त्यस्ता संस्थाले उपभोक्तालाई खुद्रा तहमा विद्युत् आपूर्ति गर्ने व्यवस्थासहित आह्वान गरेर २०५९ फागुनमा नेपाल विद्युत् प्राधिकरण अन्तर्गत सामुदायिक ग्रामीण विद्युतीकरण विभागको स्थापना भई सहुलियतमा विद्युत् दिने व्यवस्था गरिएको हो । हाल ५५ जिल्लामा तीन सय सङ्ख्या सामुदायिक विद्युतीय संस्थामार्फत छ लाख घरधुरीमा विद्युत् आपूर्ति भइरहेको छ । त्यसरी दिइएको विद्युत् महसुल घुमाएर महँगो हुँदा ग्रामीण क्षेत्रमा समेत विद्युत् आपूर्तिमा कठिन भएको छ । तराईमा सुक्खा र खडेरीका कारण रोपाइँ कम भइरहेका बेला विद्युत्को महसुल महँगो हुनुका साथै आवश्यक पूर्वाधार निर्माण नहुँदा पर्याप्त रोपाइँ हुन नसकेको हो ।अँध्यारोमा ग्राहकसिँचाइ र खानेपानीका लागि मात्र होइन सामुदायिक संस्थामार्फत वितरण गरिने विद्युत्को गार्हस्थ प्रयोजनका लागि पनि सरकारले २० युनिटसम्म महसुल छुट गरेको छ तर यसको प्रयोगको पनि हालत उस्तै छ । गरिब निमुखा वर्गको राहतका लागि २० युनिट विद्युत्मा ३० रुपियाँ शुल्क निर्धारण गरिएको छ तर २० बाट २१ युनिट हुनेबित्तिकै प्रतियुनिट छ रुपियाँ २५ पैसा पर्छ । त्यसैले उपभोक्ता १९ युनिट पुगेपछि बरु अँध्यारैमा बसेर मिटर चढ्न दिँदैनन्, मिटर रिड नहुन्जेल मिटर बन्द गरेर कुर्छन् । यस्तो अवस्थामा स्थानीय उद्यम विकास र कुटिर वा घरेलु उद्यम विकास हुन सक्दैन । विद्युत्को आन्तरिक खपत बढाउने सरकारी योजनामा पनि यसले समस्या पारेको छ । नेपाल विद्युत् प्राधिकरणको सामुदायिक विद्युतीकरण विभागका निर्देशक मुनिन्द्र ठाकुरले आमग्राहकले विद्युत् खपत बढाउन बाधक यस्ता कार्यक्रममा सुधार आवश्यक रहेको बताउँदै धान्न नसक्ने र नचाहने सामुदायिक उपभोक्ता संस्थाको सेवा प्राधिकरणमातहत ल्याउन थालिएको पनि चर्चा गर्नुभयो ।सामुदायिक विद्युत् उपभोक्ता राष्ट्रिय महासङ्घ नेपालको २१ औँ स्थापना दिवसका अवसरमा आइतबार आयोजित कार्यक्रममा सहभागी ऊर्जाविज्ञ तथा उपभोक्ताले यस्तो विद्युत् महसुल समायोजनको अभावले गर्दा विद्युत् आपूर्तिमा समस्या भएको र त्यसको असर कृषिलगायत अन्य विविध क्षेत्रमा परेको स्विकार्नुभयो । महासङ्घका उपाध्यक्ष जङ्गबहादुर महतोले तराईमा डिप बोरिङ गरिए पनि पुराना ट्रान्सफर्मर, पातलो र झोलिएको तार जस्ता पूर्वाधारगत समस्या र न्यून भेल्टेजका कारण पानी तान्न नै ऊर्जा नपुग्ने समस्या रहेको बताउनुभयो । उहाँले भन्नुभयो, “तराईमा धान रोप्नका लागि पानी परेको छैन, मोटर लगाएर पानी तान्न भोल्टेज पुग्दैन । यही कारण उपभोक्ता विद्युत्को सेवा नै लिन चाँहदैनन् ।” विद्युत् नियमन आयोगका अध्यक्ष रामप्रसाद धितालले पनि सिँचाइ र खानेपानीका लागि प्रयोग हुने विद्युत् महसुलको समस्या गम्भीर रहेको स्विकार्नुभयो । उहाँले विद्युत् महसुलका हाल छ वटा स्ल्याब रहेकोमा घटाउनु जरुरी रहेको बताउँदै आफूले भर्खरै मात्र प्राधिकरणका कार्यकारी निर्देशक हितेन्द्रदेव शाक्यलाई महसुलको नयाँ प्रस्ताव ल्याउन भनेको जानकारी दिनुभयो । विद्युत् खपत बढाउने वितरण प्रणालीको पूर्वाधारमा लगानी बढाउन आवश्यक रहेको उहाँको भनाइ छ ।  सो अवसरमा ऊर्जा, जलस्रोत तथा सिँचाइमन्त्री दीपक खड्काले शतप्रतिशत विद्युतीकरणमा महासङ्घको ठुलो योगदान रहेको बताउँदै समस्या समाधानमा लाग्ने आश्वासन दिनुभयो । विद्युत् उत्पादन बढाएर निर्यात गर्ने सरकारको लक्ष्य रहेकाले यसमा महासङ्घ मिलेर ठुला ठुला हाइड्रोपावर खोल्न सकिने मन्त्री खड्काको भनाइ छ । ऊर्जा, जलस्रोत तथा सिँचाइ मन्त्रालयका सचिव सुरेश आचार्यले सन् २०३५ सम्म २८ हजार पाँच सय मेगावाट विद्युत् उत्पादन गर्ने सरकारको लक्ष्य रहेकाले विद्युत् उत्पादन बढाएर निर्यात गर्न सामुदायिक संस्थासमेत लाग्नुपर्ने बताउनुभयो । नेपाल विद्युत् प्राधिरणका कार्यकारी निर्देशक हितेन्द्रदेव शाक्यले डिप बोरिङ र पम्प स्थापना गर्नका लागि सामुदायिक विद्युत्को प्रयोग बढाउनुपर्ने बताउनुभयो । पूर्वजलस्रोतमन्त्री दीपक ज्ञवालीले विद्युत्को उत्पादन र गुणस्तरीय वितरण प्रणाली सुधार गरी आन्तरिक खपत बढाउन विभिन्न पहल गर्नुपर्ने बताउनुभयो ।सामुदायिक विद्युत् उपभोक्ता राष्ट्रिय महासङ्घ नेपालका अध्यक्ष नारायण ज्ञवालीले विद्युत् महसुलदर समुदायमैत्री नहुँदा विद्युत् आपूर्तिमा समस्या भएको जानकारी दिनुभयो ।",
      "link": "https://gorkhapatraonline.com/news/165407",
      "image": "https://gorkhapatraonline.com/storage/media/291735/conversions/Khalto-original-thumb.jpg"
    },
    {
      "slug": "165406",
      "title": "‘आर्थिक सुधारका लागि सरकार प्रतिबद्ध’",
      "timestamp": 1753660800000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले मुलुकको आर्थिक अवस्था सुधारका लागि सरकार प्रतिबद्ध भएर काम गरिरहेको बताउनुभएको छ ।",
      "longContent": "बुटवल समाचारदाताबुटवल, साउन १२ गते । उपप्रधानमन्त्री तथा अर्थमन्त्री विष्णुप्रसाद पौडेलले मुलुकको आर्थिक अवस्था सुधारका लागि सरकार प्रतिबद्ध भएर काम गरिरहेको बताउनुभएको छ । तीन दिनदेखि रुपन्देहीका विभिन्न कार्यक्रममा सहभागी भएका अर्थमन्त्री पौडेलले शनिबार साँझ उद्योगी व्यवसायीसँगको छलफलमा यस्तो बताउनुभएको हो । नेकपा (एमाले) रुपन्देही अन्तर्गत उद्योग वाणिज्य तथा आपूर्ति विभागले आयोजना गरेको अन्तरसंवादमा अर्थमन्त्री पौडेलले निजी क्षेत्रका प्रतिनिधिले उठाएका विभिन्न विषयको जवाफ दिनुका साथै सुझाव सङ्कलन गर्नुभयो । सरकारले ल्याएको बजेट, मौद्रिक नीति तथा विभिन्न आर्थिक विषयका व्यावहारिक र नीतिगत समस्याबारे यहाँका निजी व्यवसायी तथा उद्योगीले सुझाव दिएका थिए । सो अवसरमा उठेका प्रश्नको जवाफ दिँदै अर्थमन्त्री पौडेलले चालु आर्थिक वर्ष २०८२/८३ को बजेटले निजी क्षेत्रका धेरै माग सम्बोधन गरेको बताउनुभयो । उहाँले गौतम बुद्ध अन्तर्राष्ट्रिय विमानस्थल सञ्चालनका लागि सरकारले आवश्यक तयारी गरेको बताउँदै यसलाई पूर्ण सञ्चालनमा ल्याएरै छाड्ने प्रतिबद्धता व्यक्त गर्नुभयो । “गौतम बुद्ध विमानस्थल निर्माण गरेर कुनै गल्ती गरिएको छैन, यसमा सबै स्पष्ट हुनु पर्छ । सञ्चालनमा अलिकति विलम्ब भयो, विमानस्थल सञ्चालन हुन नसक्नुका कारण र सञ्चालन गर्ने विकल्प पनि पत्ता लगाएका छौँ,” अर्थमन्त्री पौडेलले भन्नुभयो, “आवश्यक निर्णय गरिसकेका छौँ, त्यसले पुगेन भने पनि थप निर्णय गर्छौं । यो विमानस्थल निर्माण गरेर कसैले पनि पश्चाताप गर्नुपर्ने अवस्था आउने छैन भन्ने विश्वास दिलाउन चाहन्छु ।”रुपन्देहीमा रहेको नेपाल–भारत खुला सिमाना र अवैध कारोबार रोक्नका लागि चुनौतीपूर्ण अवस्था रहेको बताउँदै अर्थमन्त्री पौडेलले व्यवसायीले नै सहयोग गर्नुपर्नेमा जोड दिनुभयो । “खुला सिमानाको अवैध कारोबारलाई रोक्ने चुनौती छ । हामीले यो समस्याको समाधान गर्न सकिरहेका छैनौँ,” अर्थमन्त्री पौडेलले भन्नुभयो, “यसका लागि गृह मन्त्रालय, अर्थ मन्त्रालय र व्यवसायीले पनि जिम्मेवारी लिनु पर्छ ।” खुला सिमानामा हुने अवैध कारोबार रोक्नका लागि सरकार प्रयासरत रहेको बताउँदै उहाँले यसका लागि व्यवसायीले पनि संयुक्त रूपमा प्रतिबद्धता गरे मात्रै सफल हुन सकिने जिकिर गर्नुभयो । अर्थमन्त्री पौडेलले बुटवल–नारायणगढ सडक, बुटवल–गोरुसिङ्गे सडक, बुटवल राजमार्ग चौराह–गोलपार्क सडक, मोतीपुर औद्योगिक कोरिडोर, तिनाउ दानव कोरिडोर, सेमलारमा बन्ने भनिएको अत्याधुनिक कृषि उपज र थोक बजार केन्द्र, बुटवलमा स्थापना भएको अन्तर्राष्ट्रिय सम्मेलन केन्द्र तथा प्रदर्शनी केन्द्रको सञ्चालन, लुम्बिनी प्रादेशिक अस्पतालको अत्याधुनिक भवन निर्माण तथा सञ्चालन, भैरहवाको विशेष आर्थिक क्षेत्र (सेज) सञ्चालनलगायतका विषयमा उठेका चासो र चिन्ताबारे चर्चा गरेका थिए । रुपन्देहीका विभिन्न निजी क्षेत्रका तीन सयभन्दा बढी प्रतिनिधि सहभागी कार्यक्रममा उठेका प्रश्नको जवाफ दिँदै अर्थमन्त्री पौडेलले प्राप्त सुझावलाई समेत अध्ययन गरेर कार्यान्वयनका लागि पहल गर्ने बताउनुभयो ।",
      "link": "https://gorkhapatraonline.com/news/165406",
      "image": "https://gorkhapatraonline.com/storage/media/291734/conversions/Sambad-Bishnu-paudel-original-thumb.jpg"
    },
    {
      "slug": "165404",
      "title": "परिसङ्घमा उन्नाइस वटा समिति",
      "timestamp": 1753660800000,
      "source": "gp",
      "content": "नेपाल उद्योग परिसङ्घले क्षेत्रगत रूपमा काम गर्ने गरी विभिन्न १९ वटा समिति, काउन्सिल, फोरम गठन गरेको छ ।",
      "longContent": "गोरखापत्र समाचारदाताकाठमाडौँ, साउन १२ गते । नेपाल उद्योग परिसङ्घले क्षेत्रगत रूपमा काम गर्ने गरी विभिन्न १९ वटा समिति, काउन्सिल, फोरम गठन गरेको छ । परिसङ्घले गठन गरेका समितिमा उद्योग समिति, राजस्व समिति, मेक इन नेपाल स्वदेशी समिति, ग्लोबल बिजनेस तथा डायस्पोरा समिति, पूर्वाधार समिति, बैङ्किङ तथा फाइनान्स समिति, पर्यटन समिति, कृषि तथा म्याप समिति, प्रदेश तथा जिल्ला समन्वय समिति, सदस्यता समिति, उत्पत्तिको प्रमाणपत्र समिति, शिक्षा तथा सिप समिति, स्वास्थ्य परिषद् छन् ।यसै गरी रोजगारदाता परिषद्, ऊर्जा विकास परिषद्, सूचना प्रविधि परिषद्, सिइओज् फोरम, महिला नेतृत्व फोरम, स्टार्टअप तथा युवा उद्यमी मञ्च गठन गरिएको छ ।परिसङ्घले समितिका सभापति तथा उपसभापतिको चयनसमेत गरेको छ । आइतबार परिसङ्घ सचिवालयमा आयोजित कार्यक्रममा परिसङ्घका अध्यक्ष वीरेन्द्रराज पाण्डेले गठित समिति, काउन्सिल तथा फोरमका सभापति तथा उपसभापतिलाई मनोनयनपत्र प्रदान गर्नुभयो ।सो अवसरमा अध्यक्ष पाण्डेले सरकार एवं नियामक निकायलाई स्पष्ट नीतिगत सुझाव दिन, उद्यमीको प्रवर्धन गर्दै मुलुकको समग्र आर्थिक विकासका लागि समितिले जिम्मेवारीपूर्वक काम गर्ने विश्वास व्यक्त गर्नुभयो । समितिको सहयोगमा परिसङ्घले आगामी दुई वर्ष प्रभावकारी रूपमा काम गर्ने उहाँले बताउनुभयो ।",
      "link": "https://gorkhapatraonline.com/news/165404",
      "image": "https://gorkhapatraonline.com/storage/media/291731/conversions/udhyog-parisangh-original-thumb.jpg"
    },
    {
      "slug": "165403",
      "title": "एनआइसी एसियाका ग्राहकलाई छुट",
      "timestamp": 1753660800000,
      "source": "gp",
      "content": "एनआइसी एसिया बैङ्कका ग्राहकले हेयर एन्ड शान्ति युनिसेक्स सैलुनमा सेवा लिँदा विशेष छुट पाउने भएका छन् । दुई संस्थाबिच विशेष छुट उपलब्ध गराउने विषयमा सम्झौता भएको छ ।",
      "longContent": "गोरखापत्र समाचारदाताकाठमाडौँ, साउन १२ गते । एनआइसी एसिया बैङ्कका ग्राहकले हेयर एन्ड शान्ति युनिसेक्स सैलुनमा सेवा लिँदा विशेष छुट पाउने भएका छन् । दुई संस्थाबिच विशेष छुट उपलब्ध गराउने विषयमा सम्झौता भएको छ ।सम्झौतापछि बैङ्कका ग्राहकले देशका विभिन्न ठाउँमा रहेका हेयर एन्ड शान्ति युनिसेक्स सैलुनका शाखामा सेवा लिई डिजिटल भुक्तानी गर्दा १० प्रतिशत छुट प्राप्त गर्न सक्ने बैङ्कले जनाएको छ ।",
      "link": "https://gorkhapatraonline.com/news/165403",
      "image": "https://gorkhapatraonline.com/storage/media/291730/conversions/nic_asia_bank2019-12-22-07-38-55-original-thumb.jpg"
    },
    {
      "slug": "165395",
      "title": "चाप धान्न नसक्ने भयो विमानस्थल",
      "timestamp": 1753660800000,
      "source": "gp",
      "content": "हवाई सुरक्षा, सहज यात्रा र उडान सुनिश्चितताका हिसाबले त्रिभुवन अन्तर्राष्ट्रिय विमानस्थल यात्रुको चाप धान्न नसक्ने अवस्थामा पुगेको छ । वार्षिक ८० लाख यात्रु ओहोरदोहोर गर्न सक्ने क्षमताको यस विमानस्थलमा सन् २०२५ को ६ महिनामै हवाई सेवा लिने यात्रुको सङ्ख्या ४६ लाख नाघेको छ ।",
      "longContent": "गोरखापत्र समाचारदाताकाठमाडौँ, साउन १२ गते । हवाई सुरक्षा, सहज यात्रा र उडान सुनिश्चितताका हिसाबले त्रिभुवन अन्तर्राष्ट्रिय विमानस्थल यात्रुको चाप धान्न नसक्ने अवस्थामा पुगेको छ । वार्षिक ८० लाख यात्रु ओहोरदोहोर गर्न सक्ने क्षमताको यस विमानस्थलमा सन् २०२५ को ६ महिनामै हवाई सेवा लिने यात्रुको सङ्ख्या ४६ लाख नाघेको छ । नेपाल नागरिक उड्डयन प्राधिकरण कार्यालयका अनुसार सन् २०२५ को जनवरीदेखि जुन महिनासम्म ४६ लाख ५५ हजार ७८ यात्रुले हवाई सेवा लिएका छन् । सन् २०२४ को सोही अवधिमा ४६ लाख ६२ हजार ४२५ यात्रुले हवाई सेवा लिएका थिए ।  नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले भन्नुभयो, “वार्षिक ८० लाख क्षमता भएको विमानस्थलमा अहिले वार्षिक क्षमताभन्दा १० लाख बढी यात्रुको चाप थेग्नु पर्ने अवस्था छ । यो वर्ष पोहोरभन्दा केही हवाई यात्रु घटे पनि हवाई यात्रुको सङ्ख्या बर्सेनि बढ्दै गएकाले प्राधिकरणले विमानस्थलको क्षमता अभिवृद्धिको कार्यलाई तीव्रता दिएको छ । सहज हवाई यात्राका लागि अहिलेको अन्तर्राष्ट्रियतर्फको टर्मिनललाई आन्तरिक यात्रुका लागि प्रयोगमा ल्याएर प्राधिकरण नयाँ अन्तर्राष्ट्रिय टर्मिनल भवन बनाउने तयारीमा लागेको छ ।” विमानस्थलको क्षमता विस्तारले हवाई सुरक्षामा वृद्धि हुने तथा समयमै उडान नहुने, जहाजले आकाश र जमिनमा उडान अवतरणको पालो कुर्नुपर्ने अवस्थाको अन्त्य हुने उहाँले बताउनुभयो । पछिल्लो तथ्याङ्कले यो वर्ष करिब एक करोड यात्रुले विमानस्थलको प्रयोग गर्ने देखिएको जानकारी दिँदै आगामी एक दशकमा हवाई यात्रुको सङ्ख्या अहिलेको दोब्बर पुग्ने उहाँको दाबी छ ।सन् २०२५ को ६ महिनामा त्रिभुवन अन्तर्राष्ट्रिय विमानस्थल हुँदै अन्तर्राष्ट्रियतर्फ २४ लाख २३ हजार १९९ जनाले हवाई यात्रा गरेका छन् । यसै गरी आन्तरिकतर्फ २२ लाख ३१ हजार ८७९ यात्रुले हवाई सेवा लिइसकेको उहाँले जानकारी दिनुभयो । सन् २०२४ को ६ महिनामा त्रिभुवन अन्तर्राष्ट्रिय विमानस्थल हुँदै अन्तर्राष्ट्रियतर्फ २४ लाख ९० हजार ६१२ र आन्तरिकतर्फ २१ लाख ७१ हजार ८१३ जनाले हवाई यात्रा गरेका थिए । प्राधिकरणका अनुसार सन् २०२४ भरमा त्रिभुवन अन्तर्राष्ट्रिय विमानस्थल हुँदै आन्तरिक र अन्तर्राष्ट्रियतर्फ ७१ लाख २६ हजार ८३७ यात्रुले हवाई सेवा लिएका थिए । सन् २०२३ मा त्रिभुवन अन्तर्राष्ट्रिय विमानस्थल हुँदै ८६ लाख ९१ हजार यात्रुले हवाई यात्रा गरेका थिए ।पछिल्लो छ महिनामा यस विमानस्थलबाट अन्तर्राष्ट्रियतर्फ १६ हजार ६८ उडान अवतरण भएका छन्, जस अन्तर्गत आठ हजार ३३ उडान र आठ हजार ३५ अवतरण भएका हुन् । त्यस्तै गरी सोही अवधिमा आन्तरिकतर्फ ५० हजार ४१८ उडान अवतरण भएका छन् । हाल अन्तर्राष्ट्रितर्फ दैनिक एक सय हाराहारीमा उडान अवतरण हुँदै आएका छन् भने आन्तरिकतर्फ दैनिक तीनदेखि चार सयसम्म उडान अवतरण हुने गरेका छन् ।",
      "link": "https://gorkhapatraonline.com/news/165395",
      "image": "https://gorkhapatraonline.com/storage/media/291721/conversions/TIA-new-original-thumb.jpg"
    },
    {
      "slug": "165364",
      "title": "नेप्से परिसूचक १८ अङ्कले घट्दा साढे २६ अर्बको कारोबार",
      "timestamp": 1753574400000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिँदा कारोबार रकम साढे रु. २६ अर्ब नाँघेको छ।   नेप्से परिसूचक १८ दशमलव ४४ अङ्कले घटेर दुई हजार ९६४ दशमलव २० को बिन्दुमा कायम भएको हो।",
      "longContent": "काठमाडौँ, साउन ११ गते। नेपाल स्टक एक्सचेञ्ज (नेप्से) परिसूचकमा दोहोरो अङ्कको गिरावट देखिँदा कारोबार रकम साढे रु. २६ अर्ब नाघेको छ। नेप्से परिसूचक १८ दशमलव ४४ अङ्कले घटेर दुई हजार ९६४ दशमलव २० को बिन्दुमा कायम भएको हो।आज तीन सय २३ कम्पनीको पाँच करोड ८६ लाख ५३ हजार ७६२ कित्ता शेयर दुई लाख तीन हजार ६५८ पटक खरिदबिक्री हुँदा २६ अर्ब ५७ करोड ७४ लाख ३८ हजार २३७ बराबरको कारोबार भएको छ। आजको कारोबार रकम पछिल्लो करिब ११ महिनाकै उच्च हो।विकास बैंक समूह एक दशमलव २३, उत्पादन तथा प्रशोधन एक दशमलव शून्य आठ, म्युचुअल फण्ड शून्य दशमलव ३९ र व्यापार समूह एक दशमलव ४४ प्रतिशतले बढेको छ भने अरु सबै समूहको उपसूचक घटेको छ। बैंकिङ शून्य दशमलव ७१, वित्त एक दशमलव ९९, होटल तथा पर्यटन एक दशमलव ७९, जलविद्युत् एक दशमलव शून्य नौ, लगानी एक दशमलव ६६, जीवन बिमा एक दशमलव ३५, निर्जीवन बिमा शून्य दशमलव ६७ र अन्य समूह शून्य दशमलव ८६ प्रतिशतले घटेको छ।   आजको कारोबारमा समता घरेलु लघुवित्त वित्तीय संस्था लिमिटेड र ट्रेड टावर लिमिटेडको शेयर मूल्यमा सकारात्मक सर्किट लागेको छ। सबैभन्दा बढी नारायणी डेभलपमेन्ट बैंक लिमिटेडको शेयर मूल्य छ दशमलव ३४ प्रतिशतले घटेको छ।कारोबार रकमका आधारमा आज सबैभन्दा बढी शिवम् सिमेन्ट लिमिटेडको  एक अर्ब दुई करोड तीन लाख ३५ हजार ९२३ बराबरको कारोबार भएको छ। कारोबार भएका शेयर सङ्ख्याका आधारमा सबैभन्दा बढी लक्ष्मी सनराइज बैंक प्रमोटरको शेयर २१ लाख २० हजार ९१२ कित्ता किनबेच भएको छ। रासस",
      "link": "https://gorkhapatraonline.com/news/165364",
      "image": "https://gorkhapatraonline.com/storage/media/291662/conversions/Nepesa-original-thumb.jpg"
    },
    {
      "slug": "165362",
      "title": "काँक्रो खेतीबाट वार्षिक १५ लाख आम्दानी",
      "timestamp": 1753574400000,
      "source": "gp",
      "content": "नवलपुरको कावासोती–४ हसौराकी उनमाया गाहा मगरका दुई छोरा वैदेशिक रोजगारीमा छन्। उहाँका श्रीमान श्रीमती र दुई बुहारी मिलेर ८ कठ्ठा आफ्नै र १८ कठ्ठा जमिन भाडामा लिएर काक्रो खेती गरिरहनु भएको छ।",
      "longContent": "बोमलाल गिरीनवलपुर, साउन ११ गते। नवलपुरको कावासोती–४ हसौराकी उनमाया गाहा मगरका दुई छोरा वैदेशिक रोजगारीमा छन्। उहाँका श्रीमान श्रीमती र दुई बुहारी मिलेर ८ कठ्ठा आफ्नै र १८ कठ्ठा जमिन भाडामा लिएर काँक्रो खेती गरिरहनुभएको छ। काँक्रो खेतीबाट मात्र वार्षिक १२ देखि १५ लाख रुपियाँसम्म कमाइ गर्ने गरेको उहाँले बताउनुभयो। ‘‘सधैं भाउ आउँदैन, भाउ आयो भने राम्रै कमाइ हुन्छ, सबै खर्च कटाउँदा वर्षमा त्यस्तै १२ देखि १५ लाखसम्म कमाइ भइरहेको छ,’’ काँक्रो टिप्दै गरेकी उनमायाले भन्नुभयो। उहाँ  जस्तै यहाँका ६० भन्दा बढी घरले झण्डै ५० बिघा क्षेत्रफलमा काँक्रो खेती गरिरहेका छन्। कावासोती–४ कै पूर्णबहादुर सारुले करिब १२ कठ्ठा जग्गामा बर्खामा पानीकाँक्रो र हिउँदमा अन्य काँक्रोको खेती गरेर १४ लाखसम्म आम्दानी गर्ने गरेको बताउनुभयो। ‘‘अहिले पानी काँक्रो लगाएका छौं, अव यसपछि भक्तपुरे काँक्रो लगाउने हो, सारुले भन्नुभयो, ‘‘खेती गर्न गाह्रो छ, दुःख गरेर काम गर्यो भने कमाइ राम्रै हुन्छ।’’यहाँका किसानले वर्षभरि काँक्रो र यसपछि बेमौसमी तरकारी बन्दा, काउली, गोलभेँडा, लौका, करेला, घिरौँला लगाएर राम्रो आम्दानी गर्ने गरेका छन्। खेतीबाटै राम्रो कमाइ हुने भएपछि उनमायाले विदेश भएका छोरालाई पनि नेपालमै बोलाउने विचार गर्नुभएको छ। ‘‘छोराहरुले कमाइ राम्रै भए पनि विदेशमा दुःख धेरै छ भन्छन्, यति दुःख नेपालमै गर्ने हो भने यहाँ पनि कमाउन गाह्रो छैन, त्यसैले अब छोराहरलाई यतै आएर खेती गर्न भनेकी छु,’’ उहाँले भन्नुभयो। यहाँ उत्पादित तरकारी नारायणघाट, बुटवल, पोखरा, काठमाडौं लगायतका सहरमा पुग्ने गरेको छ। हसौराको माटो तथा हावापानी र तरकारी खेतीका लागि उपयुक्त जमिन भएकाले पनि किसान खेतीतर्फ आकर्षित भएको वडा नम्बर ४ का अध्यक्ष नारायण लोहनीले बताउनुभयो। यहाँ चितवन भूमिगत संयोजनात्मक जल सिँचाइ आयोजना भरतपुरले ४ देखि ६ इन्चका ६ वटा डिप बोरिङबाट सिँचाइको प्रबन्ध मिलाएपछि हसौराका किसानलाई बाह्रै महिना तरकारी खेती गर्न सहज भएको लोहनीले बताउनुभयो। कावासोती–४ कृषि पकेट क्षेत्र पनि हो। यहाँका किसानले समुह नै बनाएर बेमौसमी तरकारी खेती गर्ने गरेको अध्यक्ष लोहनीको भनाइ छ। यहाँ प्रदेश तथा सङ्घीय सरकारले कृषि लक्षित कुनै पनि सहयोग नगरेका कारण वडा र नगरपालिका आफैले कृषि सङ्कलन केन्द्र बनाउने गरी तयारी गरेको वडाध्यक्ष लोहनीले बताउनुभयो। उहाँका अनुसार वडाले कृषिमा लागत कम परोस् भनेर कृषकलाई नगद अनुदान पनि दिने गरेको छ।‘‘हामीले सुरुमा पाँच लाख रुपियाँ कृषि अनुदान राख्यौं र सोझै किसानलाई प्रतिकिलो १० रुपियाँको दरले समूहगत रुपमा सोझै नगद अनुदान दियौँ। गतवर्ष पनि हामीले मासुमा २ लाख रुपियाँ र कृषिमा २ लाख अनुदान दिएका थियौं,’’ लोहनीले भन्नुभयो, ‘‘आगामी वर्ष पनि यस्ता कार्यक्रमलाई निरन्तरता दिनेछौं।’’यहाँ अहिले व्यापारीहरु आफैँ बारीमा आएर तरकारी किनेर लैजाने गर्छन्। जसले गर्दा कृषि उपजलाई बजारसम्म लैजाने झन्झट बेहोर्नुपरेको छैन। यसले गर्दा पनि किसान परम्परागत खेतीभन्दा बेमौसमी तरकारी खेतीतर्फ आकर्षित भएका छन्।",
      "link": "https://gorkhapatraonline.com/news/165362",
      "image": "https://gorkhapatraonline.com/storage/media/291656/conversions/kishan2-original-thumb.jpg"
    },
    {
      "slug": "165298",
      "title": "चिया निर्यात ३२ प्रतिशतले बढ्यो",
      "timestamp": 1753574400000,
      "source": "gp",
      "content": "मेची भन्सार कार्यालयबाट आर्थिक वर्ष २०८१/८२ मा चिया निर्यात ३२ दशमलव ५० प्रतिशतले बढेको छ । कार्यालयको तथ्याङ्कानुसार (साउन–असार) सम्ममा रु चार अर्ब २१ करोड ३५ लाख ९२ हजारको चिया निर्यात भएको हो ।",
      "longContent": "भद्रपुर (झापा),  साउन ११ गते । मेची भन्सार कार्यालयबाट आर्थिक वर्ष २०८१/८२ मा चिया निर्यात ३२ दशमलव ५० प्रतिशतले बढेको छ । कार्यालयको तथ्याङ्कानुसार (साउन–असार) सम्ममा रु चार अर्ब २१ करोड ३५ लाख ९२ हजारको चिया निर्यात भएको हो । एक वर्षमा १५ हजार ४१६ दशमलव ७५६ मेट्रिक टन चिया निर्यात भएको मेची भन्सार कार्यालयका सूचना अधिकारी ईश्वर कुमार हुमागाईँले जानकारी दिनुभयो । आव २०८०/८१ मा रु तीन अर्ब १७ करोड ९५ लाख २७ हजार बराबरको चिया निर्यात भएको उहाँले बताउनुभयो । कार्यालयको तथ्याङ्कानुसार आव २०८१/८२ मा अलैँचीको निर्यात तीन दशमलव २० प्रतिशतले घटेको छ । उक्त एक वर्षको अवधिमा रु सात अर्ब ६७ करोड ४० लाख ३७ हजार बराबरको अलैँची निर्यात भएको छ । अघिल्लो आव २०८०/८१ को सोही अवधिमा रु सात अर्ब ९३ करोड नौ लाख ९० हजार बराबरको अलैँची निर्यात भएको सूचना अधिकारी हुमागाईँले जानकारी दिनुभयो । कार्यालयको तथ्याङ्कानुसार निर्यात हुने मुख्य वस्तुमा भेनियर सिट ७२ दशमलव ३० प्रतिशत, फलामे पाता एक दशमलव आठ प्रतिशत, प्लाइउड सात दशमलव ६० प्रतिशत र मोलासिसको निर्यातमा दुई सय ४७ दशमलव ५० प्रतिशतले वृद्धि भएको छ । त्यसैगरी सिमेन्ट क्लिङ्कर १३ प्रतिशत, अदुवा ६० दशमलव ७० प्रतिशत, अम्रिसो १४ दशमदव ९० प्रतिशत र छुर्पी निर्यातमा एक दशमलव पाँच प्रतिशतले कमी आएको छ । मेची भन्साबाट गत आव २०८१/८२ मा रु २५ अर्ब १३ करोड ९७ लाख ५० हजारको मालवस्तु निर्यात भएको छ । रासस",
      "link": "https://gorkhapatraonline.com/news/165298",
      "image": "https://gorkhapatraonline.com/storage/media/291515/conversions/chiya-original-thumb.jpg"
    },
    {
      "slug": "165275",
      "title": "समस्याग्रस्त सहकारीका ऋणीले भदौभित्र ऋण तिरे ब्याज र हर्जनामा छुट",
      "timestamp": 1753574400000,
      "source": "gp",
      "content": "आगामी भदौभित्र ऋणको साँवाब्याज भुक्तानी गरे समस्याग्रस्त सहकारी संस्थाका ऋणीले छुट पाउने भएका छन् ।",
      "longContent": "गोरखापत्र समाचारदाताकाठमाडौँ, साउन ११ गते । आगामी भदौभित्र ऋणको साँवाब्याज भुक्तानी गरे समस्याग्रस्त सहकारी संस्थाका ऋणीले छुट पाउने भएका छन् ।बागमती प्रदेश सहकारी तथा गरिबी निवारण मन्त्रालय अन्तर्गत गठित समस्याग्रस्त सहकारी व्यवस्थापन समितिको कार्यालयले जारी गरेको सूचना अनुसार समस्याग्रस्त घोषणा भएका सहकारीका ऋणीले भदौ ३१ गतेसम्म ऋणको साँवाब्याज भुक्तानी गरेमा ब्याज र हर्जना छुट पाउने भएका हुन् ।समस्याग्रस्त सहकारी संस्थाका ऋणी सदस्यले संस्था समस्याग्रस्त घोषणा हुनुभन्दा अघिल्लो दिनलाई आधार मानेर भदौ मसान्तसम्म ऋणको साँवाब्याज भुक्तानी गरेमा त्यसपछिको ब्याज र हर्जना नलाग्ने सूचनामा उल्लेख छ ।भदौ मसान्तसम्म पनि ऋणको साँवाब्याज भुक्तानी गर्न नआउने ऋणीको हकमा साँवाब्याज र हर्जना रकमसमेत गणना गरी ऋण असुली गर्ने कार्यालयले जनाएको छ । हालसम्म बागमती प्रदेश कार्यक्षेत्र भएका पाँच सहकारी संस्था समस्याग्रस्त घोषित छन् । जसमध्ये सिभिल सहकारी २०८० भदौ २१ गते, दर्शन सहकारी २०८१ कात्तिक २१ गते र नेसनल नमोबुद्ध, लालीगुँरास तथा सुमेरु सहकारी संस्था २०८१ पुस २८ गते समस्याग्रस्त घोषित भएका हुन् ।उजुरी दिन सकिनेअब सहकारी सङ्घ संस्थाको ऋण असुलीमा समस्या भए संस्थाले कर्जा असुली न्यायाधिकरणमार्फत प्रक्रिया अगाडि बढाउन सक्ने भएका छन् ।सरकारले केही समयअघि गठन गरेको कर्जा असुली न्यायाधीकरणमार्फत सहकारी सङ्घ संस्थालाई ऋण असुलीका लागि वैधानिक बाटो खुलेको हो । सङ्घ संस्थाले ऋण असुलीका लागि यथेष्ट प्रयास तथा कारबाही गर्दा समेत ऋण असुली हुन नसकेमा कर्जा असुली न्यायाधिकरणमार्फत प्रक्रिया अगाडि बढाउन सहकारी विभागले जनाएको छ ।विभागले जारी गरेको एकीकृत निर्देशन २०८२ मा संस्था स्वयम्ले ऋण असुलीको प्रयास गर्दा पनि असुली हुन नसकेको अवस्थामा ऋण असुलीका लागि न्यायाधिकरण समक्ष उजुरी दिन भनिएको छ । सहकारीबाट ऋण लिएर समयमा ऋणको साँवाब्याज भुक्तानीमा आलटाल गर्ने सदस्यलाई प्रचलित कानुन अनुसार कारबाही गरी ऋण असुली गर्न समेत विभागको निर्देशनमा उल्लेख छ । त्यसै गरी सहकारी संस्थाबाट ऋण लिएका सदस्यले ऋण लिँदाका बखतमा तोकिएको सर्तबमोजिम साँवाब्याजको किस्ता तोकिएकै समयमा तिनुपर्ने छ ।",
      "link": "https://gorkhapatraonline.com/news/165275",
      "image": "https://gorkhapatraonline.com/storage/media/291492/conversions/sahakari-original-thumb.jpg"
    },
    {
      "slug": "165274",
      "title": "तीन अर्बले बढ्यो विकास खर्च",
      "timestamp": 1753574400000,
      "source": "gp",
      "content": "बाँकेमा आर्थिक वर्ष २०८०/८१ को तुलनामा गत आव २०८१/८२ मा विकास बजेट खर्चमा करिब तीन अर्ब रुपियाँले वृद्धि भएको छ ।",
      "longContent": "नेपालगन्ज समाचारदातानेपालगन्ज, साउन ११ गते । बाँकेमा आर्थिक वर्ष २०८०/८१ को तुलनामा गत आव २०८१/८२ मा विकास बजेट खर्चमा करिब तीन अर्ब रुपियाँले वृद्धि भएको छ । कोष तथा लेखा नियन्त्रक कार्यालय बाँकेका प्रमुख कोष नियन्त्रक मोहनशरण भण्डारीका अनुसार आव २०८०/८१ मा पाँच अर्ब ३१ करोड ३४ लाख ६४ हजार ९६९ रुपियाँ विकास खर्च भएकोमा गत आव २०८१/८२ मा आठ अर्ब १२ करोड ८८ लाख ९२ हजार ३६१ रुपियाँ खर्च भएको हो ।  अघिल्लो आवको तुलनामा गत आवमा जिल्लामा विकास खर्चमा दुई अर्ब ८१ करोड ५४ लाख २७ हजार ३९२ रुपियाँले वृद्धि भएको हो । उहाँका अनुसार सङ्घ अन्तर्गतका कार्यालयले बाँकेमा गत आवमा ८५.६४ प्रतिशत पुँजीगत (विकासनिर्माण) बजेट खर्च गरेका छन् । जिल्लामा सङ्घ अन्तर्गतका कार्यालयका लागि पुँजीगततर्फ नौ अर्ब ४९ करोड २२ लाख ४६ हजार ५०० रूपियाँ विनियोजन भएकोमा आठ अर्ब १२ करोड ८८ लाख ९२ हजार ३६१ रुपियाँ खर्च भएको हो । कोष तथा लेखा नियन्त्रक कार्यालयका अनुसार अघिल्लो आव २०८०/८१ मा पुँजीगततर्फ छ अर्ब १३ करोड २९ लाख १५ हजार ७१६ रुपियाँ विनियोजन भएकोमा पाँच अर्ब ३१ करोड ३४ लाख ६४ हजार ९६९ रुपियाँ खर्च भएको थियो । बाँकेमा विकास खर्च सबैभन्दा बढी गर्ने कार्यालयमा हुलाकी सडक आयोजना, पुल योजना पश्चिम सेक्टर, सिक्टा सिँचाइ आयोजना, सडक डिभिजन कार्यालय, सङ्घीय योजना कार्यान्वयन एकाइ र सङ्घीय खानेपानी तथा ढल व्यवस्थापन कार्यालय रहेका छन् । प्रमुख कोष नियन्त्रक भण्डारीले यी कार्यालयले मात्रै आठ अर्ब ६० करोड, सात लाख ५० हजार बजेट प्राप्त गरेकोमा सात अर्ब ३८ करोड १७ लाख ३३ हजार रुपियाँ खर्च गरेको बताउनुभयो । यसै गरी बाँके जिल्लाको कुल चालु र पुँजीगत बजेट खर्च ९०.२० प्रतिशत रहेको कोष तथा लेखा नियन्त्रक कार्यालयले जनाएको छ । गत आवमा कुल चालु र पुँजीगत खर्च ९१.३७ प्रतिशत रहेको थियो । कार्यालयका अनुसार आव २०८१/८२ मा बाँकेलाई सङ्घीय सरकारले चालु र पुँजीगत गरी कुल २२ अर्ब पाँच करोड ५० लाख नौ हजार ७४१ रुपियाँ विनियोजन गरेकोमा १९ अर्ब ८९ करोड ४३ लाख ४० हजार २९८ रुपियाँ खर्च भएको छ । सोमध्ये पुँजीगततर्फ नौ अर्ब ४९ करोड २२ लाख ४६ हजार पाँच सय रुपियाँ विनियोजन भएकोमा आठ अर्ब १२ करोड ८८ लाख ९२ हजार ३६१ रुपियाँ खर्च भएको । चालुतर्फ १२ अर्ब ५६ करोड २७ लाख ६३ हजार २४१ रुपियाँ विनियोजन भएकोमा ११ अर्ब ७६ करोड ५४ लाख ४७ हजार ९३७ रुपियाँ खर्च भएको छ । आव २०८०/८१ मा बाँकेलाई सङ्घीय सरकारले चालु र पुँजीगत गरी कुल १८ अर्ब २४ करोड ७० लाख ९२ हजार ४२६ रुपियाँ विनियोजन गरेकोमा १६ अर्ब ६७ करोड ३३ लाख ३६ हजार १० रुपियाँ खर्च भएको थियो ।",
      "link": "https://gorkhapatraonline.com/news/165274",
      "image": "https://gorkhapatraonline.com/storage/media/291491/conversions/kosh-tatha-lekha-niyantrak-karryalay-banke(1)-original-thumb.jpg"
    },
    {
      "slug": "165272",
      "title": "वैदेशिक रोजगारीमा बढ्दै ठगी",
      "timestamp": 1753574400000,
      "source": "gp",
      "content": "वैदेशिक रोजगारीका नाममा हुने ठगी बढेको छ । वैदेशिक रोजगार विभागका अनुसार आर्थिक वर्ष २०८१/८२ मा १२ हजार ७९० उजुरी दर्ता भएका छन् । गत आव २०८०/८१ मा सात हजार ७६३ वटा उजुरी दर्ता भएका थिए । जुन सङ्ख्या गत आवको तुलनामा पाँच हजार २७ वटा अर्थात् करिब ४० प्रतिशतले बढी हो ।",
      "longContent": "काठमाडौँ, साउन ११ गते । वैदेशिक रोजगारीका नाममा हुने ठगी बढेको छ । वैदेशिक रोजगार विभागका अनुसार आर्थिक वर्ष २०८१/८२ मा १२ हजार ७९० उजुरी दर्ता भएका छन् । गत आव २०८०/८१ मा सात हजार ७६३ वटा उजुरी दर्ता भएका थिए । जुन सङ्ख्या गत आवको तुलनामा पाँच हजार २७ वटा अर्थात् करिब ४० प्रतिशतले बढी हो । वैदेशिक रोजगारीमा जाने अधिकांश युवा घरगाउँकै दाजुभाइ, दिदीबहिनी, आफन्त र सहरका वैदेशिक रोजगार व्यवसायी कम्पनी, ट्राभल एजेन्सी, एजुकेसन कन्सल्टेन्सीलगायतबाट ठगिने गरेका छन् । यसरी ठगीमा पर्ने सबैको तथ्याङ्क भने भेटिँदैन । विभागका अनुसार यस अवधिमा सबैभन्दा बढी उजुरी मुद्दा र अनुसन्धान शाखामा पाँच हजार ६३२ वटा उजुरी दर्ता भएका छन् । यस अवधिमा दर्ता भएका उजुरीमध्ये ५२८ वटाको मिलापत्र र २६७ वटा अदालतमा मुद्दा दायर भएको विभागले जनाएको छ । सो अवधिमा मिलापत्र गराउँदा पीडकबाट पीडितलाई क्षतिपूर्तिबापत ३२ करोड आठ लाख  ७३ हजार ४६५ रुपियाँ भराइएको विभागका महानिर्देशक कमलप्रसाद भट्टराईले जानकारी दिनुभयो । उहाँका अनुसार यस शाखामा सो अवधिमा परेका उजुरीमध्ये चार हजार ९३७ वटा उजुरी छानबिन गर्ने काम भइरहेको छ ।विभागका अनुसार सो अवधिमा विभागमा रहेको प्रहरी शाखामा पाँच हजार ३३७ वटा उजुरी दर्ता भएका छन् । जसमध्ये चार हजार ८७६ वटा उजुरी फस्र्योट भए भने १२ वटा उजुरीमा मिलापत्र गराइएको छ । जसबाट १२ लाख चार हजार पाँच सय रुपियाँ बराबरको रकम क्षतिपूर्तिबापत भराएको विभागले जनाएको छ ।  सो अवधिमा प्रहरीमा दर्ता भएका उजुरीमध्ये ४४९ वटा उजुरी फस्र्योट हुन बाँकी रहेको जनाइएको छ । त्यसै गरी सो अवधिमा विभागमा उद्धार राहत तथा समन्वय शाखामा एक हजार ८२२ वटा उजुरी परेकोमा ९७९ वटा उजुरीको फस्र्योट गरिएको छ । जसमा ५९० वटा उजुरीबाट सात करोड २० लाख आठ हजार ३५० रुपियाँ बराबरको रकम क्षतिपूर्ति भराएको छ । सो शाखाले सो अवधिमा आएका उजुरीमध्ये १२३ जनालाई आपसी सहमति गराएको छ भने ३३ वटा उजुरी तामेलीमा राखेको छ । सो शाखाले  वैदेशिक रोजगारीका क्रममा समस्यामा परेका १६९ जनालाई विभिन्न देशबाट उद्धार गरेर स्वदेश ल्याउन सफल भएको छ । विभागका महानिर्देशक भट्टराईले वैदेशिक रोजगारीका क्रममा परेका उजुरीमध्ये ठुलो सङ्ख्याका व्यक्तिगत भएकाले ती उजुरी टुङ्गो लगाउन समय लाग्ने बताउनुभयो । संस्थागत उजुरीको हकमा कारबाही गर्न पनि सहज हुने तर व्यक्तिगत उजुरीका दोषी पत्ता लगाउनै नै समय लाग्ने उहाँको भनाइ छ । विभागमा मध्यपूर्वका देश खाडी र मलेसिया जाने श्रमिकभन्दा अमेरिका, क्यानडा, पोर्चुगल, पोल्यान्ड जस्ता देश पठाइदिन्छु भन्दै लाखौँ रुपियाँ ठगी भएको उजुरी गर्न विभाग आउनेको सङ्ख्या पनि ठुलो छ । यस्तो उजुरीमा विभागले प्रमाण भएको अवस्थामा मात्रै कारबाही र क्षतिपूर्ति दिलाउने गरेकोे छ ।विभागका अनुसार आव २०८०/८१ मा सात हजार ७६३ वटा उजुरी दर्ता भएका थिए । त्यसअघि आव २०७९/८० मा वैदेशिक रोजगारीका क्रममा ठगी भएका उजुरीको सङ्ख्या तीन हजार ३५६ उजुरी दर्ता भएका थिए । तीन आवको तथ्याङ्क विश्लेषण गर्दा पछिल्लो आव २०८१/८२ मा १२ हजार ७९० उजुरी दर्ता भएका छन् । यो हेर्दा उजुरी गर्ने दर बढेको स्पष्ट हुन्छ ।  त्यसो त विभागका अनुसार आव २०८०/८१ मा वैदेशिक रोजगारीका लागि श्रम स्वीकृति लिएर विदेश जानेको सङ्ख्या सात लाख ४१ हजार रहेको छ । अघिल्लो आव २०७९/८० मा श्रम स्वीकृति लिएर बिदेसिनेको सङ्ख्या सात लाख ७१ हजार थियो । महानिर्देशक भट्टराईले विदेश जानेबेलामा सरकारले तोकेभन्दा बढी रकम तिर्ने र विदेशमा पुगेर समस्यामा परेपछि मैले यति रकम तिरेको भन्दै विभागमा उजुरी गर्न आउने युवाको सङ्ख्या धेरै भएको जानकारी गराउनुभयो । व्यक्तिगत रूपमा हुने ठगी युरोप, अमेरिका, अस्ट्रिेलियालगायतका देशमा पठाउने भन्दै पढेलेखेकै व्यक्ति पीडित हुने गरेको र रकम पनि ठुलो परिमाणको हुने गरेको उहाँको भनाइ छ ।२६७ वटा मुद्दा दायरविभागका अनुसार आव २०८१/८२ मा २६७ मुद्दा अदालतमा दायर भएका छन् । जसमा अधिकांश व्यक्तिगत ठगीविरुद्धका रहेका छन् । अदालतमा दायर भएका मुद्दाको बिगो रकम माग एक अर्ब रुपियाँ हाराहारी भएको विभागले जनाएको छ ।",
      "link": "https://gorkhapatraonline.com/news/165272",
      "image": "https://gorkhapatraonline.com/storage/media/291532/conversions/rojgari-original-thumb.jpg"
    },
    {
      "slug": "165269",
      "title": "धानचामलमै बाहिरियो चालिस अर्ब",
      "timestamp": 1753574400000,
      "source": "gp",
      "content": "मुलुकबाट एक वर्षमा धानचामल खरिदका लागि ४० अर्ब रुपियाँभन्दा बढी रकम बाहिरिएको छ । स्वदेशमै उत्पादन गर्न सक्ने पर्याप्त सम्भावना भए पनि स्थानीय उत्पादनले माग धान्न नसक्दा धानचामलका लागि ठुलो रकम बाहिरिएको हो ।",
      "longContent": "गोरखापत्र समाचारदाताकाठमाडौँ, साउन ११ गते । मुलुकबाट एक वर्षमा धानचामल खरिदका लागि ४० अर्ब रुपियाँभन्दा बढी रकम बाहिरिएको छ । स्वदेशमै उत्पादन गर्न सक्ने पर्याप्त सम्भावना भए पनि स्थानीय उत्पादनले माग धान्न नसक्दा धानचामलका लागि ठुलो रकम बाहिरिएको हो । भन्सार विभागको तथ्याङ्क अनुसार आर्थिक वर्ष २०८१/८२ मा ४० अर्ब १८ करोड रुपियाँ बराबरको धानचामल आयात भएको छ । अघिल्लो आव २०८०/८१ मा २२ अर्ब २२ करोड रुपियाँको धानचामल आयात भएको थियो । अघिल्लो आवको तुलनामा गत आवमा झन्डै दोब्बर परिमाणले आयात बढेको छ । गत आवमा भारतले चामल निर्यातमा खुकुलो गरेकाले पनि आयात बढी भएको तथ्याङ्कले देखाएको छ । गत आवमा सबैभन्दा धेरै २१ अर्ब ५२ करोड २७ लाख ८४ हजार रुपियाँ बराबरको ५३ करोड ३७ लाख १५ हजार २५९ केजी धान आयात भएको छ । अघिल्लो आवमा १२ अर्ब ९४ करोड १० लाख ८८ हजार रुपियाँ बराबरको ३२ करोड ११ लाख १९ हजार ३१३ केजी धान आयात भएको थियो । यस्तै गत आवमा १८ अर्ब ६६ करोड ५९ लाख ३१ हजार रुपियाँ बराबरको २४ करोड १५ लाख ५३ हजार ३२५ केजी चामल आयात भएको विभागको तथ्याङ्क छ । गत वर्ष सो अवधिमा नौ अर्ब २८ करोड ९८ लाख ५६ हजार रुपियाँ बराबरको आठ करोड ८७ लाख २३ हजार ५०६ केजी चामल आयात भएको थियो । यस्तै आव २०७९/८० मा  भने ३६ अर्ब ५० करोड बराबरको धानचामल आयात भएको थियो । कृषि तथा पशुपन्छी विकास मन्त्रालयका अनुसार गत आवमा ५९ लाख ५५ हजार मेट्रिक टन धान उत्पादन भएको थियो । मन्त्रालयका अनुसार मुलुकमा वार्षिक ७० लाख मेट्रिक टन धानको आवश्यक पर्ने गर्छ । स्थानीय उत्पादनले माग धान्न नसक्दा वार्षिक १० लाख मेट्रिक टन धान अपुग हुने गरेको तथ्याङ्कले देखाएको छ ।मन्त्रालयका वरिष्ठ तथ्याङ्क अधिकृत रामकृष्ण रेग्मीले भारतले धानचामल निर्यातमा खुकुलो गर्दा गत आवमा नेपालमा आयात बढेको जानकारी दिनुभयो । अघिल्लो वर्ष भारतले चामल निर्यातमा कडाइ गर्दा आयात कम भएको थियो उहाँले भन्नुभयो, “स्थानीय उत्पादनले माग धान्न नसक्दा र मसिनो बास्नादार चामलको प्रयोग धेरै हुन थालेपछि यस वर्ष दोब्बरले धानचामल आयात बढेको जानकारी दिनुभयो ।”पछिल्लो समय खेतीयोग्य जमिन पलटिङ गरी घडेरीमा प्रयोग हुँदै गएको र काम गर्ने युवा जनशक्ति वैदेशिक रोजगारीमा गएकाले माग अनुसार खाद्यान्न उत्पादन हुन सकेको छैन । प्रतिव्यक्ति प्रतिवर्ष १३३ केजी चामल आवश्यक पर्ने गर्छ । मन्त्रालयका अनुसार वार्षिक छ लाख मेट्रिक टन चामल अपुग हुने गर्छ । छिमेकी मुलुक भारत, चीन, अर्जेन्टिना, साउथ अफ्रिका, इन्डोनेसिया, मेक्सिको, थाइल्यान्ड, मलेसियालगायतका देशबाट नेपालमा खाद्यान्न आयात हुने गर्छ ।",
      "link": "https://gorkhapatraonline.com/news/165269",
      "image": "https://gorkhapatraonline.com/storage/media/291486/conversions/dhan-chamal-original-thumb.jpg"
    },
    {
      "slug": "165265",
      "title": "मधेसको खडेरीले अझ बढायो सुनकोशी–मरिण डाइभर्सन आयोजनाको  आवश्यकता",
      "timestamp": 1753574400000,
      "source": "gp",
      "content": "सुक्खाग्रस्त क्षेत्र घोषित मधेश प्रदेशमा सिँचाइ सुविधा पुर्‍याउन सकिने सुनकोशी–मरिण डाइभर्सन राष्ट्रिय बहुउद्देश्यीय आयोजनाको आवश्यकता यतिखेर पुष्टि भएको छ तर एक वर्षअघि नै आयोजनाको सुरुङ छिचोलिए पनि ठेकेदारको लापर्बाहीका कारण बाँध निर्माणले गति लिन सकेको छैन ।",
      "longContent": "काठमाडौँ, साउन ११ गते । सुक्खाग्रस्त क्षेत्र घोषित मधेश प्रदेशमा सिँचाइ सुविधा पुर्‍याउन सकिने सुनकोशी–मरिण डाइभर्सन राष्ट्रिय बहुउद्देश्यीय आयोजनाको आवश्यकता यतिखेर पुष्टि भएको छ तर एक वर्षअघि नै आयोजनाको सुरुङ छिचोलिए पनि ठेकेदारको लापर्बाहीका कारण बाँध निर्माणले गति लिन सकेको छैन ।पटेल–रमण (संयुक्त) ले बाँध निर्माणको ठेक्का लिएको हो । १४ अर्ब सात करोड ५९ लाख रुपियाँको लागतमा यो बाँध निर्माण भइरहेको छ । बाँध निर्माण सुरु भएको ३० महिनामा सात प्रतिशत मात्र काम भएको छ । निर्माण कम्पनीले पेस्की रकमस्वरूप एक अर्ब २० करोड रुपियाँ भुक्तानी लिइसकेको छ । सो आयोजना अन्तर्गत मधेश प्रदेशको बारा, रौतहट, सर्लाही, महोत्तरी र धनुषा जिल्लाको एक लाख २२ हजार हेक्टर जमिनमा सिँचाइ सेवा उपलब्ध गराउने लक्ष्य लिइएको छ । यस आयोजनाबाट तराईका करिब २० लाख जनसङ्ख्या लाभान्वित हुने प्रक्षेपण गरिएको छ । आयोजनाको पानीले बर्सैभरि सिँचाइ हुने छ र जसबाट मधेश प्रदेशका पाँच जिल्लामा उल्लेख्य रूपमा उत्पादकत्व बढ्ने र यहाँका किसानले प्रतिवर्ष १० अर्ब ३० करोड रुपियाँ आम्दानी गर्ने प्रक्षेपण गरिएको छ ।सुनकोशी–मरिण डाइभर्सन राष्ट्रिय बहुउद्देश्यीय आयोजनाका प्रमुख बद्री कार्कीले सुनकोशीको पानी तराईका जिल्लासम्म पुर्‍याउने उद्देश्यले निर्माणाधीन बाँधको काम अगाडि बढ्न नसकेको बताउनुभयो । सुनकोशी गाउँपालिकाको कानढुङ्ग्रीस्थित सुनकोशी नदीमा बाँध निर्माण भइरहेको छ । उहाँका अनुसार ठेक्का लागेको ३० महिनामा अहिलेसम्म बाँधको काम मात्र सात प्रतिशत सम्पन्न भएको छ । गत आर्थिक वर्ष (२०८१/८२) मा बाँधको काम जम्मा एक प्रतिशत मात्र भएको थियो । बाँध निर्माणलाई अगाडि बढाउन कुनै समस्या नरहेको बताउँदै उहाँले ठेकेदार कम्पनीको लापरबाहीका कारण काम अगाडि बढ्न नसकेको स्पष्ट पार्नुभयो ।अहिलेसम्म समग्र आयोजनाकै भौतिक प्रगति ३५ प्रतिशत पुगेको छ । अहिलेकै गतिमा काम गर्ने हो भने बाँध निर्माण गर्न अझै चार वर्ष समय लाग्न सक्ने उहाँको आकलन छ । आयोजनाका पूर्वप्रमुख तारा बरालले सुनकोशीको पानी तराईसम्म पुर्‍याउन बाँधलगायत धेरै संरचना निर्माण गर्न बाँकी रहेको बताउनुभयो । उहाँका अनुसार ३० मिटर अग्लो र १५८ मिटर लामो बाँध निर्माणपछि सुरुङमार्फत कमलामाई नगरपालिका कुसुमटारस्थित मरिण खोलामा सुनकोशीको पानी खसालिने छ । त्यहाँबाट मरिण खोला हुँदै पानी ब्यारेजसम्म पुग्छ । आयोजनाले सुनकोशी नदीबाट ६७ क्युमेक पानी पथान्तरण गरेर मरिण नदी हुँदै बागमती ब्यारेजमा पठाउँछ । उहाँले भन्नुभयो, “यही पानी लगेर बागमती ब्यारेजमा हालेर त्यहाँबाट बागमती नहर हुँदै सिँचाइ हुन्छ । यो आयोजना अन्तर्गत नदीको पानी नदीमार्फत नै नदीमा हालिने हो । सुनकोशीको पानी मरिण खोलामा ४४ किलोमिटर बगेर बागमतीसम्म पुग्छ ।’’ उहाँका अनुसार २०५० सालमा निर्माण भएको ब्यारेज, नहर संरचना, तिनीहरूको जीर्णोद्धार गर्न बागमती सिँचाइ आयोजनाको विस्तृत परियोजना प्रतिवेदन (डिपिआर) निर्माण भइसकेको छ । चालु आव (२०८२/८३) बाट निर्माण सुरु हुन्छ ।ठेक्का तोड्ने चेतावनीमधेश प्रदेश सरकारको ‘एक निर्वाचन क्षेत्र : एक सडक’ आयोजना अन्तर्गतका सडकको शिलान्यास गर्न गत जेठ १८ गते जनकपुर पुग्नुभएका प्रधानमन्त्री केपी शर्मा ओलीले राष्ट्रिय गौरवको सुनकोशी मरिण डाइभर्सन बहुउद्देश्यीय आयोजनाको काम निर्धारित समयमा अगाडि बढ्न नसके ठेक्का तोड्ने चेतावनी दिनुभएको थियो । उहाँले सिँचाइको आसमा रहेका मधेशका जनताले अब लामो समय जमिन बाँझो राख्न नसक्ने बताउनुभएको थियो । प्रधानमन्त्री ओलीले २०७७ फागुन २० गते यस आयोजनाको शिलान्यास गर्नुभएको थियो । २०८४ असोजसम्म यो आयोजनाको सम्पूर्ण काम सकिने लक्ष्य छ ।",
      "link": "https://gorkhapatraonline.com/news/165265",
      "image": "https://gorkhapatraonline.com/storage/media/291550/conversions/sunkoshi-original-thumb.jpg"
    },
    {
      "slug": "165158",
      "title": "नेपालगन्ज–दिल्ली उडानको पहल",
      "timestamp": 1753488000000,
      "source": "gp",
      "content": "बाँकेको निजी क्षेत्रले केही वर्षदेखि बारम्बार उठाउँदै आएको नेपालगन्ज–दिल्ली हवाई उडानको विषयमा फेरि पहल सुरु गरिएको छ । नेपालगन्ज उद्योग वाणिज्य सङ्घले प्रधानमन्त्री केपी शर्मा ओलीको भारत भ्रमणको मिति तय भएपछि नेपालगन्ज–दिल्ली हवाई उडानका सम्बन्धमा फेरि पहल सुरु गरिएको जनाएको छ ।",
      "longContent": "नेपालगन्ज समाचारदातानेपालगन्ज, साउन १० गते । बाँकेको निजी क्षेत्रले केही वर्षदेखि बारम्बार उठाउँदै आएको नेपालगन्ज–दिल्ली हवाई उडानको विषयमा फेरि पहल सुरु गरिएको छ । नेपालगन्ज उद्योग वाणिज्य सङ्घले प्रधानमन्त्री केपी शर्मा ओलीको भारत भ्रमणको मिति तय भएपछि नेपालगन्ज–दिल्ली हवाई उडानका सम्बन्धमा फेरि पहल सुरु गरिएको जनाएको छ । सङ्घका अध्यक्ष तथा नेपालगन्ज–दिल्ली उडान दबाब समूहका संयोजक टङ्क धामीले विगतमा पटक पटक कुरा उठे पनि ठोस निष्कर्षमा पुग्न नसकेको यो मुद्दालाई प्रधानमन्त्रीको निकट भविष्यमा हुन लागेको भारत भ्रमणमा प्रमुखतासाथ उठाउन अनुरोध गर्ने बताउनुभयो । उहाँले दबाब समूहको प्रतिनिधि मण्डल काठमाडौँ गएर प्रधानमन्त्रीलाई मागपत्र बुझाउँदै अनुरोध गर्ने योजना बनाइएको बताउनुभयो । नेपालगन्ज–दिल्ली उडानको दबाब बढाउन गत जेठ २३ गते भएको सर्वपक्षीय सरोकारवालाको भेलाले अध्यक्ष धामीको संयोजकत्वमा ‘नेपालगन्ज–दिल्ली उडान दबाब समूह’ गठन गरेको थियो ।नेपालगन्ज उद्योग वाणिज्य सङ्घका महासचिव भीमबहादुर रानाभाटले सोही समूहको अगुवाइमा अहिले दबाब बढाउने कार्यलाई अगाडि बढाइएको बताउनुभयो । दबाब समूहका अनुसार प्रधानमन्त्रीलाई भेटेर हस्तान्तरण गर्ने प्रतिवेदन तयार गर्न नेपाल पत्रकार महासङ्घ बाँकेका अध्यक्ष नवीन गिरीको संयोजकत्वमा अध्ययन प्रतिवेदन निर्माण समिति पनि गठन गरिएको छ । यो समितिले १० दिनभित्र नेपालगन्ज–दिल्ली उडानको आवश्यकता, औचित्य र महत्वबारे प्रतिवेदन तयार पार्ने छ । जुन प्रतिवेदन प्रधानमन्त्री ओलीलाई हस्तान्तरण गरिने छ ।नेकपा (एमाले) बाँकेका अध्यक्ष निरक गुरुङले नेपालगन्ज–दिल्ली उडानको योजनालाई सार्थक बनाउन प्रधानमन्त्रीको भारत भ्रमण अति नै महत्वपूर्ण र राम्रो अवसर भएको बताउनुभयो । नेपाली कांग्रेस बाँकेका सचिव सुधांशु कोइरालाले नेपालगन्जलाई ‘मानसरोवर गेटवे’ का रूपमा स्थापित गर्नका लागि नेपालगन्ज–दिल्ली सिधा उडान आवश्यक रहेको बताउनुभयो ।  सो उडान सुरु भएमा विशेष गरी सुदूरपश्चिम, कर्णाली र लुम्बिनी प्रदेशका करिब २५ जिल्लाका बासिन्दालाई प्रत्यक्ष लाभ पुग्ने विश्वास गरिएको छ ।",
      "link": "https://gorkhapatraonline.com/news/165158",
      "image": "https://gorkhapatraonline.com/storage/media/291292/conversions/nepalgunj-airpot-1200x560-original-thumb.jpg"
    },
    {
      "slug": "165157",
      "title": "एउटै कार्यालयमा विभिन्न फर्म,  तालाबन्दीको होडबाजीमा बैङ्क",
      "timestamp": 1753488000000,
      "source": "gp",
      "content": "एकै व्यक्तिले फरक फरक व्यावसायिक फर्मबाट एकै स्थानको स्टक देखाएर बैङ्कबाट कर्जा लिएर भुक्तानी नगरेपछि विराटनगर–७ स्थित मेगाटेक सोलुसन प्रालि रहेको कार्यालय तथा यससँग सम्बन्धित गोदाममा ताला लगाउन बैङ्कको होडबाजी चलेको छ ।",
      "longContent": "नवराज कट्टेलविराटनगर, साउन १० गते । एकै व्यक्तिले फरक फरक व्यावसायिक फर्मबाट एकै स्थानको स्टक देखाएर बैङ्कबाट कर्जा लिएर भुक्तानी नगरेपछि विराटनगर–७ स्थित मेगाटेक सोलुसन प्रालि रहेको कार्यालय तथा यससँग सम्बन्धित गोदाममा ताला लगाउन बैङ्कको होडबाजी चलेको छ । कम्प्युटर तथा इलेक्ट्रोनिक उपकरणको बिक्री गर्दै आएको मेगाटेक सोलुसन प्रालि विराटनगरका आशिष धनावत सञ्चालक रहेको व्यावसायिक फर्महरूमा बैङ्कले ताला लगाएका हुन् । विराटनगर–७, मेनरोडस्थित मेगाटेक सोलुसन प्रालिको पसल र यसको गोदाममा नबिल बैङ्कले गत बुधबार शिलबन्दी गरेको थियो । व्यवसायी धनावत परिवारले सञ्चालन गरेको विराटनगर–७ स्थित मेगाटेक, विराटनगर ३ स्थित एचडी ट्रेडिङ कन्सर्नमा नबिलले सिलबन्दी गरेको थियो । यसै गरी ग्लोबल आइएमई बैङ्कले विराटनगर–७ मा रहेको मेगाटेकमै एसियन अल्ट्रा इनर्जी प्रालिका नाममा अर्को सिलबन्दी शुक्रबार गरेको छ । विभिन्न फर्म दर्ता गरेर बैङ्कलाई एउटै स्टक देखाएर ऋण लिएको पाइएपछि तालाबन्दी गरिएको हो । नबिल बैङ्कले जारी गरेको प्रेस नोटमा मेगाटेक सोलुसन प्रालिले मौज्दात तथा अन्य सरसामग्रीसमेत ऋण उपभोग गर्दा बैङ्कका नाममा हाइपोथिकेसन तथा सुरक्षण लेखिदिएकोमा सम्बन्धित ऋण नतिरी कर्जाको सर्त बन्देजको उल्लङ्घन, बर्खिलाप गरेको उल्लेख छ । कर्जा खराब भएपछि ऋणीद्वारा चालु सम्पत्तिलाई हाइपोथिकेसन गरिन्छ । बैङ्कमा व्यवसायीले हाइपोथिकेसन सम्झौता गर्नु वास्तविक सुरक्षण नभएर कागजी सुरक्षण मात्रै मानिन्छ । बैङ्कले व्यक्ति तथा व्यवसायको गुडविल हेरेर मात्रै यस्तो कर्जा प्रवाह गर्न सहमत हुनुपर्ने हुन्छ । मेगाटेक सोलुसन प्रालिका सञ्चालक आशिष धनावतसहित श्रीमती परिधि अग्रवाल, बहिनी यशोदा धनावतसमेतका नाममा रहेको जग्गासमेत नबिलमा धितो राखेर ऋण लिइएको पाइएको छ । यसै गरी विराटनगर–२ मा रहेको श्रीहरि फुड्स प्रालिमा समेत नबिलले सिलबन्दी गरिदिएको छ । नबिल बैङ्कमा मेगाटेक, एचडी. ट्रेडिङ कन्सर्न र श्रीहरि फुड्स प्रालिको संयुक्त धितोका रूपमा जग्गा राखिएको छ । जसमा परिधि अग्रवालका नाममा रहेको मोरङ बबियाबिर्तामा रहेको कित्ता नम्बर ७०, २९९, ६९, २८२ र २८३ को क्षेत्रफल क्रमशः १–९–५–०, ०–१–०–०, ०–५–५–०, र १–६–५–० जग्गा रहेको छ । बैङ्कले चालु सम्पत्ति (मौज्दात तथा उधारो बिक्री) का आधारमा कर्जा प्रवाह गरेर उक्त सम्पत्तिलाई हाइपोथेकेसन गरेको थियो । व्यवसायको खराब कर्जा बढ्दै जाँदा बैङ्कमा चालु सम्पत्तिको हाइपोथिकेसन गर्ने प्रचलन हुन्छ । नबिल बैङ्कले गत बुधबार स्थानीय प्रशासन तथा स्थानीय तहका प्रतिनिधिको उपस्थितिमा पसल तथा गोदाममा सिलबन्दी गरेयता धनावतसँग सम्पर्क हुन सकेको छैन । नबिल बैङ्क कोशी प्रदेशका प्रमुख दीपककुमार श्रेष्ठले बैङ्कले आफ्नो कर्जा असुल्नका लागि गर्ने कानुनसम्मत यो प्रक्रिया अपनाएको बताउनुभयो । बैङ्कले व्यवसाय र व्यवसायीको गुडविल नहेरी हाइपोथिकेसन सम्झौता गरेकोप्रति आशङ्का व्यक्त गर्दा श्रेष्ठले नियमभित्रै बसेर काम गरेको बताउनुभयो । यसै गरी ग्लोबल आइएमई बैङ्क कोशी प्रदेशका प्रमुख सुलभकृष्ण जोशीले मेगाटेक सोलुसन प्रालि रहेको स्थानलाई नै कार्यालय देखाएर एसियन अल्ट्रा इनर्जी प्रालिबाट लिएको कर्जा चुत्ता नगरेपछि कानुनी प्रक्रियामार्फत नियन्त्रणमा लिने काम भएको बताउनुभयो । ग्लोबल आइएमई बैङ्कले जारी गरेको नोटमा एसियन अल्ट्रा इनर्जी प्रालिको घर, पसल, गोदाम, कार्यालय र तहाँ रहेका स्टक, सामान, काठ, फर्निचर, मेसिनरी पार्टस र विभिन्न ब्रान्डका कम्प्युटर, फोटोकपी, डेस्कटप, मनिटर र अन्य इलेक्ट्रोनिक सामान जे जस्तो अवस्थामा थिए ती सबै नियन्त्रणमा लिइएको जानकारी गराइएको छ । धनावतको यही मेगाटेकभित्र अर्को फर्ममार्फत अन्य बैङ्कबाट समेत कर्जा लिएको जानकारहरू बताउँछन् ।",
      "link": "https://gorkhapatraonline.com/news/165157",
      "image": "https://gorkhapatraonline.com/storage/media/291291/conversions/sil-(3)-original-thumb.jpg"
    },
    {
      "slug": "165155",
      "title": "नीतिगत सुधारले विदेशी लगानी स्वीकृतिमा वृद्धि",
      "timestamp": 1753488000000,
      "source": "gp",
      "content": "उद्योग, वाणिज्य तथा आपूर्तिमन्त्री दामोदर भण्डारीले नीतिगत सुधारले विदेशी लगानी स्वीकृति दर बढ्दै गएको बताउनुभएको छ ।",
      "longContent": "गोरखापत्र समाचारदाताकाठमाडौँ, साउन १० गते । उद्योग, वाणिज्य तथा आपूर्तिमन्त्री दामोदर भण्डारीले नीतिगत सुधारले विदेशी लगानी स्वीकृति दर बढ्दै गएको बताउनुभएको छ । रोजगारदाताको अन्तर्राष्ट्रिय सङ्गठनका महासचिव रोबर्टो स्वारेज सान्तोससँगको शुक्रबारको भेटमा मन्त्री भण्डारीले सरकारले व्यवसायमैत्री तथा लगानीमैत्री वातावरण निर्माणसँगै लगानी भित्र्याउन नीतिगत, कानुनी र प्रक्रियागत सुधार भइरहेकाले त्यसको परिणामस्वरूप विदेशी लगानी स्वीकृतिका दर क्रमशः वृद्धि भइरहेको मन्त्री भण्डारीले जानकारी दिनुभयो । मन्त्री भण्डारीले कोभिड महामारी तथा विश्व आपूर्ति शृङ्खलामा अवरोध हुँदाहुँदै पनि नेपालको अर्थतन्त्र पुनरुत्थानका क्रममा रहेको उल्लेख गर्दै नेपालको आर्थिक विकासमा निजी क्षेत्रको अग्रणी भूमिका रहेको विचार व्यक्त गर्नुभयो । नेपालको सन् २०२६ मा अति कम विकसित मुलुकबाट हुने स्तरोन्नति तथा दिगो विकास लक्ष्यप्राप्तिको सन्दर्भमा थप स्रोत, प्रविधि, क्षमता विकास र साझेदारी आवश्यक रहेकाले पनि नेपाली निजी क्षेत्रबिच साझेदारी प्रवर्धन हुने मन्त्री भण्डारीले अपेक्षा व्यक्त गर्नुभयो । मन्त्री भण्डारीले महासचिव सान्तोसलाई नेपालमा रहेका लगानी सम्भावनाबारे विश्वभरका लगानीकर्तामाझ सूचनाको सम्प्रेषण, नेपालका साना तथा मझौला उद्यमी व्यवसायीको क्षमता विस्तार तथा आधुनिक प्रविधिको हस्तान्तरणलगायतका क्षेत्रमा नेपालको निजी क्षेत्रसँग सहकार्य विस्तार गर्न अनुरोध गर्नुभयो । महासचिव सान्तोसले नेपालको लगानी सम्भावना तथा अति कम विकसित मुलुकबाट हुने स्तरोन्नतिले सिर्जना गरेको अवसर र चुनौतीबारे थप बुझ्ने मौका प्राप्त गरेको जानकारी गराउनुभयो । विश्वव्यापी सञ्जाल रहेको संस्थाका रूपमा रहेकाले नेपालको साना तथा मझौला उद्यमीको क्षमता विस्तारमा सहकार्यको पहल भइरहेको उहाँको भनाइ छ । भेटमा आगामी दिनमा समेत नेपालको निजी क्षेत्रसँग सहकार्यका थप सम्भावनाको खोजी गर्ने तथा नेपालमा लगानी विस्तारका लागि सूचना सम्प्रेषणमा सहकार्य गर्ने विषयमा छलफल भएको मन्त्रालयले जनाएको छ ।",
      "link": "https://gorkhapatraonline.com/news/165155",
      "image": "https://gorkhapatraonline.com/storage/media/291289/conversions/banije-mantrai-pic-original-thumb.jpg"
    },
    {
      "slug": "165154",
      "title": "सुदूरपश्चिमकै ठुलो सिउँडी फलको बगैँचा डडेलधुराको चुरेमा",
      "timestamp": 1753488000000,
      "source": "gp",
      "content": "सुदूरपश्चिम प्रदेशकै सबैभन्दा ठुलो सिउँडीफल (ड्र्यागन फ्रुट) को बगैँचा डडेलधुराको चुरे पर्वतमा स्थापना भएको छ । आलिताल गाउँपालिका–४, चुडापानीमा रहेको बाँझो जमिनमा पाँच सयभन्दा बढी बिरुवा रोपिएको छ ।",
      "longContent": "अमरगढी समाचारदाताडडेलधुरा, साउन १० गते । सुदूरपश्चिम प्रदेशकै सबैभन्दा ठुलो सिउँडीफल (ड्र्यागन फ्रुट) को बगैँचा डडेलधुराको चुरे पर्वतमा स्थापना भएको छ । आलिताल गाउँपालिका–४, चुडापानीमा रहेको बाँझो जमिनमा पाँच सयभन्दा बढी बिरुवा रोपिएको छ । स्थानीय कर्णबहादुर बोहोराले यसअघि दुई सय बिरुवाबाट यसै वडाको जालटुडामा ड्र्यागन फलको खेती थाल्नुभएको थियो । उहाँले रोपेका बिरुवाले डेढ वर्षमै फल दिन सुरु गरेपछि यस वर्ष बाँझो जमिनमा पाँच सयभन्दा बढी बिरुवा रोपिएको कृषि ज्ञान केन्द्र डडेलधुराका कार्यालय प्रमुख नरेन्द्र पनेरूले जानकारी दिनुभयो । उहाँका अनुसार गत आर्थिक वर्ष २०८१/८२ मा कृषि ज्ञान केन्द्र डडेलधुराले किसान कर्णबहादुर बोहोरालाई पाँच सय बिरुवा, थाँक्रा र मलमा सहयोग गरेको छ । पहाडी जिल्लामै ठुलो र नमुना बगैँचा स्थापना गर्ने लक्ष्यसाथ तीन लाख ६२ हजार रुपियाँ सहयोग गरेको उहाँले बताउनुभयो । बाँझो जमिनमा १० लाख रुपियाँ खर्च गरी कलश कृषि पशुपन्छी तथा नर्सरी बगैँचा स्थापना गरिएको उहाँले जानकारी दिनुभयो । ड्र्यागन फल र बिरुवा बाहिरी जिल्लामा निर्यात गर्ने मुख्य उद्देश्य रहेको कार्यालय प्रमुख पनेरूको भनाइ छ । ड्र्यागन फल नवीनतम भएको र यसलाई उपभोक्ताले खोजी खोजी खाने भएकाले नमुना बगैँचा बनाउने कृषि ज्ञान केन्द्रको योजना रहेको उहाँले बताउनुभयो । उहाँका अनुसार नमुना प्रदर्शनका लागि अमरगढी नगरपालिका, भागेश्वर गाउँपालिका र गन्यापधुरा गाउँपालिकाका करिब २० जना कृषकले खेती गरिरहेका छन् । बोहोराले अढाई वर्षपहिले रोपेका दुई सय बिरुवाले गत वर्षदेखि नै फल दिन सुरु गरेको र यस वर्ष करिब २० क्विन्टल फल्ने अनुमान गर्नुभयो ।  एउटा बोटमा एक वर्षमा २० किलो जति फल्ने उहाँको भनाइ छ । जेठदेखि कात्तिकसम्म ड्र्यागन फल्ने र एउटा बिरुवामा १८ औँ लटसम्म फल लाग्ने उहाँले बताउनुभयो । एउटा दाना पाँच सयदेखि छ सय ग्रामसम्म तौल भएको फलेको उहाँले सुनाउनुभयो । गत वर्ष प्रतिकेजी चार सय रुपियाँका दरले बेचेको बताउँदै उहाँले प्रतिकेजी एक सय रुपियाँ पाए पनि किसानलाई घाटा नहुने उल्लेख गर्नुभयो । उहाँले सी रेड जातको ड्र्यागन फ्रुट रोपेको जानकारी दिनुभयो ।",
      "link": "https://gorkhapatraonline.com/news/165154",
      "image": "https://gorkhapatraonline.com/storage/media/291288/conversions/Dang-ड्रागन-फ्रुट-डडेल्धुरा-original-thumb.jpg"
    },
    {
      "slug": "165152",
      "title": "पार्वतीलाई एक करोड पुरस्कार",
      "timestamp": 1753488000000,
      "source": "gp",
      "content": "धादिङ, गङ्गाजमुना गाउँपालिका–६ की पार्वती कार्कीले एनसेलको ‘सधैँ अन करोडपति’ योजनामा एक करोड रुपियाँको बम्पर नगद पुरस्कार जित्नुभएको छ ।",
      "longContent": "गोरखापत्र समाचारदाताकाठमाडौँ, साउन १० गते । धादिङ, गङ्गाजमुना गाउँपालिका–६ की पार्वती कार्कीले एनसेलको ‘सधैँ अन करोडपति’ योजनामा एक करोड रुपियाँको बम्पर नगद पुरस्कार जित्नुभएको छ ।२०७२ को विनाशकारी भूकम्पमा आफ्ना एक महिनाका छोरा र नयाँ बनाउँदै गरेको घर गुमाउनुभएकी उहाँले त्यसपछिको आर्थिक कठिनाइमा ऋण गरेर श्रीमान्लाई वैदेशिक रोजगारीका लागि पठाउनुभएको थियो ।अहिले उहाँका श्रीमान् बहराइनमा हुनुहुन्छ भने छोरा काठमाडौँमा प्लस टु अध्ययनरत हुनुहुन्छ ।महिला स्वास्थ्य स्वयंसेविकासमेत रहेकी कार्कीले गत असार १ देखि ३२ गतेसम्म सञ्चालन भएको एनसेलको ‘सधैँ अन करोडपति’ योजनामा भाग लिएर उक्त पुरस्कार जित्नुभएको हो ।उहाँले असारको तेस्रो साता ९९ रुपियाँको ‘बेसिक रिन्युअल’ प्याक किनेर योजनामा सहभागी हुनुभएको थियो । शुक्रबार एनसेलको केन्द्रीय कार्यालयमा आयोजित कार्यक्रममा कम्पनीका चिफ फाइनान्सियल अफिसर इनामुल कबिरले उनलाई बम्पर पुरस्कार हस्तान्तरण गर्नुभयो ।पुरस्कार ग्रहण गर्दै कार्कीले आफूले जीवनमा कहिल्यै नसोचेको रकम जितेको र यसले आफू र परिवारको भविष्य उज्यालो बनाउने विश्वास व्यक्त गर्नुभयो । उहाँले प्राप्त रकम श्रीमान्को बाँकी ऋण तिर्न, स्वास्थ्य उपचार गर्न, नेपालमै सानोतिनो उद्यम सुरु गर्न र छोराको शिक्षामा लगानी गर्ने योजना सुनाउनुभयो ।एनसेलले नेपाल दूरसञ्चार प्राधिकरणको निर्देशन अनुसार १२ हप्ताका लागि सञ्चालनमा ल्याएको योजनालाई साउन १ गते बन्द गरेको थियो । योजना अन्तर्गत कार्कीले बम्पर पुरस्कार जित्नुभएको हो भने अन्य ५० जना भाग्यशाली ग्राहकले साप्ताहिक रूपमा जनही एक लाख रुपियाँ नगद पुरस्कार प्राप्त गरेका छन् ।एनसेलले हालसम्म ३६ जनालाई पुरस्कार हस्तान्तरण गरिसकेको र बाँकी १५ जनालाई प्रमाणीकरणपछि पुरस्कार प्रदान गरिने जनाएको छ ।",
      "link": "https://gorkhapatraonline.com/news/165152",
      "image": "https://gorkhapatraonline.com/storage/media/291286/conversions/1222-original-thumb.jpg"
    },
    {
      "slug": "165148",
      "title": "असी अर्बको देवदह गुरुयोजना",
      "timestamp": 1753488000000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले लुम्बिनी बौद्ध विश्वविद्यालयको देवदह गुरुयोजना सार्वजनिक गर्नुभएको छ । लुम्बिनीमा शुक्रबार आयोजित अन्तर्राष्ट्रिय छात्रावास भवन शिलान्यास तथा देवदह गुरुयोजना सार्वजनिक समारोहमा अर्थमन्त्री पौडेलले रुपन्देहीको देवदहमा झन्डै ८० अर्ब लागतमा बन्ने पूर्वाधार गुरुयोजना सार्वजनिक गर्नुभएको हो ।",
      "longContent": "भैरहवा समाचारदाताभैरहवा, साउन १० गते । उपप्रधानमन्त्री तथा अर्थमन्त्री विष्णुप्रसाद पौडेलले लुम्बिनी बौद्ध विश्वविद्यालयको देवदह गुरुयोजना सार्वजनिक गर्नुभएको छ । लुम्बिनीमा शुक्रबार आयोजित अन्तर्राष्ट्रिय छात्रावास भवन शिलान्यास तथा देवदह गुरुयोजना सार्वजनिक समारोहमा अर्थमन्त्री पौडेलले रुपन्देहीको देवदहमा झन्डै ८० अर्ब लागतमा बन्ने पूर्वाधार गुरुयोजना सार्वजनिक गर्नुभएको हो ।सरकारले विश्वविद्यालयलाई २०७७ सालमा झन्डै ९२ बिघा जमिनको भोगाधिकार देवदहमा दिएको थियो । सोही जमिन ओगट्ने गरी बनेको गुरुयोजना कुलपति एवं प्रधानमन्त्री केपी शर्मा ओलीको अध्यक्षतामा असार ३२ गते बसेको आठाैँ सभा बैठकले स्वीकृत गरेको थियो ।सभाबाट स्वीकृत गुरुयोजना उपप्रधानमन्त्री पौडेलले सार्वजनिक गर्दै गुरुयोजनालाई पूर्णता दिन विश्वविद्यालय तदारुकतासाथ लाग्नुपर्ने बताउनुभयो । “गुरुयोजना बनाएर मात्रै हुँदैन, यसको कार्यान्वयनका लागि विश्वविद्यालयको अग्रसरता निरन्तर हुनु पर्छ,” उहाँले भन्नुभयो, “हामीहरू साथ र सहयोग गर्न सधैँ तत्पर छौँ ।”विक्रम संवत् २०५१ मा विश्वविद्यालय स्थापना गर्न माग गर्दै हस्ताक्षर सङ्कलन गरिएको क्षण स्मरण गर्दै उहाँले अहिले विश्वविद्यालयको स्वरूपमा पुगेको बताउनुभयो । उहाँले भन्नुभयो, “यो विश्वविद्यालय देशको १ नम्बर र विश्वकै शैक्षिक गन्तव्यका रूपमा स्थापित हुन सक्छ । उच्च शैक्षिक गुणस्तर कायम गरेर विद्यार्थीको रोजाइमा पु¥याउनु पर्छ ।”बौद्ध दर्शनका साथै अन्य विषयसमेत अध्यापन गराउँदा विश्वविद्यालय अझै प्रभावकारी रूपमा अघि बढेको उहाँको भनाइ छ । अर्थमन्त्री पौडेलले विश्वविद्यालयलाई लुम्बिनी र गौतम बुद्धका रूपमा ‘ब्रान्डिङ’ गर्न सहज हुने भएकाले त्यसको फाइदा उठाउँदै अन्तर्राष्ट्रियस्तरमा फैलाउन निर्देशनसमेत दिनुभयो ।सोही अवसरमा उपप्रधानमन्त्री पौडेलले लुम्बिनी विकास कोषको गुरुयोजना पूरा हुन नसकेकोमा चिन्ता व्यक्त गर्नुभयो । “बजेट भएर मात्रै पनि विकास नहुने रहेछ, राष्ट्रिय गौरवको लुम्बिनी विकास गुरुयोजना ४० वर्ष नाघ्दा पनि सकिएन । यस्ता संस्थाको नेतृत्वमा लौकिक मोहबाट माथि उठेको, संस्कृति, सम्पदाको महत्व बुझेको र ज्ञान भएको हुनुपर्दोरहेछ,” उहाँले भन्नुभयो, “उपप्रधानमन्त्री पौडेलले देशका ठुला योजना क्रमशः बन्दै गएको भन्दै त्यसको संरक्षण, सरसफाइमा हरेक नागरिक लाग्नु पर्छ ।”लुम्बिनी बौद्ध विश्वविद्यालयका उपकुलपति प्राडा सुवर्णलाल बज्राचार्यले लुम्बिनीमा शैक्षिक पर्यटक भित्र्याउनका लागि विश्वविद्यालयले प्रवर्धनात्मक कार्यक्रम बनाइरहेको बताउनुभयो । उहाँले त्रिपिटक पार्क निर्माण, देवदह शिक्षा विकास परियोजना जस्तै परियोजनाबाट प्राज्ञिकका साथै पर्यटन विकासमा टेवा पुग्ने बताउनुभयो । लुम्बिनी बौद्ध विश्वविद्यालयका रजिस्ट्रार डा. तिलकराम आचार्यले विश्वविद्यालयको स्थापनादेखि हालको विकाससम्म अर्थमन्त्री पौडेलले पु¥याउनुभएको योगदानको चर्चा गर्दै देवदह गुरुयोजना कार्यान्वयनमा पनि ठुलो सहयोग हुने विश्वास व्यक्त गर्नुभयो । उहाँले लुम्बिनी, देवदह र बुटवललाई शैक्षिक केन्द्रका रूपमा विकास गर्ने गरी विश्वविद्यालयले पूर्वाधार निर्माण गरिरहेको बताउनुभयो । विश्वविद्यालयले रुपन्देहीको खडैयामा १२ करोड ८३ लाखको लागतमा एक सय जना विद्यार्थी बस्ने क्षमताको अन्तर्राष्ट्रिय छात्रावास निर्माण गर्न लागेको छ । यो निर्माण २० महिनाभित्र सकिने अपेक्षा छ । विश्वविद्यालयमा हाल करिब दुई सय विदेशीसहित तीन हजार विद्यार्थी अध्ययनरत छन् ।",
      "link": "https://gorkhapatraonline.com/news/165148",
      "image": "https://gorkhapatraonline.com/storage/media/291281/conversions/Manojkshetri-Sainamaina-9IMG_6050copy-original-thumb.jpg"
    },
    {
      "slug": "165147",
      "title": "यातायात प्राधिकरण निष्प्रभावी",
      "timestamp": 1753488000000,
      "source": "gp",
      "content": "काठमाडौँ उपत्यकाको सार्वजनिक यातायात व्यवस्थापनका लागि तीन वर्षअघि गठन भएको सङ्घीय राजधानी सहरी क्षेत्र सार्वजनिक यातायात प्राधिकरण प्रभावहीन भएको छ । कार्यालय व्यवस्थापन, अध्ययन र योजना निर्माण भन्दै तीन वर्ष बिताएको प्राधिकरणले अहिलेसम्म कुनै काम देखाउन सकेको छैन ।",
      "longContent": "काठमाडौँ, साउन १० गते  ।  काठमाडौँ उपत्यकाको सार्वजनिक यातायात व्यवस्थापनका लागि तीन वर्षअघि गठन भएको सङ्घीय राजधानी सहरी क्षेत्र सार्वजनिक यातायात प्राधिकरण प्रभावहीन भएको छ । कार्यालय व्यवस्थापन, अध्ययन र योजना निर्माण भन्दै तीन वर्ष बिताएको प्राधिकरणले अहिलेसम्म कुनै काम देखाउन सकेको छैन । विश्व बैङ्कको सहकार्यमा सार्वजनिक यातायात व्यवस्थापनलाई पुनर्संरचना गर्न अध्ययन भइरहेको भौतिक पूर्वाधार तथा यातायात मन्त्रालयका सहसचिव एवं प्राधिकरणका प्रमुख कार्यकारी अधिकृत कुवेर नेपालीले जानकारी दिनुभयो । उहाँले भन्नुभयो, “प्राधिकरणले अहिले काठमाडौँ उपत्यकाको सार्वजनिक यातायातको व्यवस्थापन र प्रविधिमैत्री सञ्चालनको योजना बनाउन अध्ययन गरिरहेको छ ।”यस्ता योजना निर्माण र अध्ययन विगतमै यातायात व्यवस्था विभागले गरिसकेको थियो । रुट परमिटको वर्गीकरण, जिपिएस, आइएफआरसी गेट निर्माण, सवारीको अनलाइन नियमन जस्ता काम विश्व बैङ्कको सहकार्यमा विभागले अघि बढाएको थियो तर कुनै पनि काम विभागले सम्पन्न गर्न सकेन । नेपाल यातायात व्यवसायी राष्ट्रिय महासङ्घका अध्यक्ष विजयबहादुर स्वाँरले भन्नुभयो, “प्राधिकरण बन्दा हामी खुसी थियौँ तर अहिलेसम्म कुनै काम गरेको देखिएन । कता अलमलियो थाहै भएन । प्राधिकरणले काम गरे धेरै सहज हुन्थ्यो, प्राधिकरण गठन हाम्रो माग हो ।” प्राधिकरण सहरी यातायातलाई व्यवस्थित बनाउन गठन भएको थियो । उपत्यकाको यातायातलाई प्रविधिमैत्री बनाएर प्रभावकारी रूपमा सञ्चालन गर्नुका साथै सडकको व्यवस्थापन गर्ने गरी प्राधिकरण गठन भएको हो । हाल प्राधिकरणले योजना मात्रै बनाइरहेको छ । प्रमुख नेपालीले भन्नुभयो, “अहिले हामी अध्ययन र योजना निर्माणमै छौँ । असोजमा अध्ययन सकिएपछि हामी कार्यान्वयनमा जान्छौँ ।” प्राधिकरणका अनुसार काठमाडौँ महानगरपालिकाभित्र तीन सय वटा बसस्टप निर्माण गरिने योजना छ । सडक मात्र निर्माण भएको तर बसस्टप कम हुँदा यात्रुलाई सास्ती हुनुका साथै ट्राफिक व्यवस्थापनमा समस्या हुने गरेको भन्दै बसस्टप निर्माण गर्ने योजना निर्माण गरिएको बताइन्छ ।  प्राधिकरणको नियमावली मन्त्रीपरिषद्मा पेस भएको छ । प्राधिकरणले गरिरहेको अध्ययनमा सडक निर्माण भइरहेको तर बसस्टप र शौचालयको अभाव देखिएको छ । नेपालीले भन्नुभयो, “सडकमा सार्वजनिक शौचालयको अभाव छ । चक्रपथमा पनि समस्या छ । आवश्यकता अनुसार शौचालय राख्ने काम पनि प्राधिकरणले गर्ने हो ।” सार्वजनिक यातायात व्यवस्थापनका लागि रुटको प्राथमिकीकरण पनि प्राधिकरणले गर्ने योजना छ । ठुला, मझौला र साना गाडीको वर्गीकरण गरी रुट निर्धारण गरिने छ । सबै गाडी एउटै रुटमा सञ्चालन गर्दा भद्रगोल भएको प्रमुख नेपालीको भनाइ छ । साथै कार्यालय समयमा सञ्चालन हुने गाडीलाई पनि रुट अनुसार सञ्चालन गर्ने गरी योजना निर्माण भएको छ । प्रमुख नेपालीका अनुसार सार्वजनिक यातायातमा डिजिटल प्रविधि लागु गरिने, जिपिएस जडानलाई अनिवार्य गर्ने, उपत्यकाको सार्वजनिक यातायातको नियमन र अनुगमन अनलाइनबाटै गर्ने गरी योजना बनाइएको छ । साथै २० वर्ष पुराना सवारीसाधनलाई पत्रु गरी व्यवस्थापन गरिने योजना छ । सहरी क्षेत्र सार्वजनिक यातायात (व्यवस्थापन) प्राधिकरण ऐन–२०७९’ ले उपत्यकाको सार्वजनिक यातायात सुधारमा काम गर्ने गरी परिषद् र प्राधिकरणको प्रावधान गरेको थियो । सूचना प्रविधिमा आधारित नगदविहीन (क्यासलेस) एकीकृत यातायात प्रणाली विकास गर्ने, वास्तविक समयमा आधारित सूचना प्रणाली विकास गर्ने तथा विकास गरिएका प्रणाली कार्यान्वयनमा ल्याउनु प्राधिकरणको मुख्य काम रहेको छ ।",
      "link": "https://gorkhapatraonline.com/news/165147",
      "image": "https://gorkhapatraonline.com/storage/media/291280/conversions/jam_kabita-original-thumb.jpg"
    },
    {
      "slug": "165129",
      "title": "एनसेल करोडपति बनिन पार्वती कार्की",
      "timestamp": 1753401600000,
      "source": "gp",
      "content": "एनसेलले गरेको लक्की ड्र मा धादिङ, गंगाजमुना गाउँपालिका–६ बांगेपिपल, बसेराकी पार्वती कार्की करोडपति बन्नुभएको छ । उहाँले असार १ देखि ३२ गतेसम्म सञ्चालन भएको एनसेलको ‘सधैँ  करोडपति’ योजनामा एक करोड रुपैयाँको बम्पर नगद पुरस्कार जित्नुभएको हो ।",
      "longContent": "काठमाडौँ, साउन ९ गते । एनसेलले गरेको लक्की ड्र मा धादिङ, गंगाजमुना गाउँपालिका–६ बांगेपिपल, बसेराकी पार्वती कार्की करोडपति बन्नुभएको छ । उहाँले असार १ देखि ३२ गतेसम्म सञ्चालन भएको एनसेलको ‘सधैँ  करोडपति’ योजनामा एक करोड रुपैयाँको बम्पर नगद पुरस्कार जित्नुभएको हो । उहाँले आठ वर्षअघि एनसेलको सीम किन्नुभएकी उहाँले फेरी असारको तेस्रो साता ९९ रुपियाँमा ‘बेसिक रिन्युअल’ प्याकको सीम किन्नुभएको थियो । विसं २०७२ सालको भूकम्पमा  धनसारमा सुतिरहेको एक महिना दुई दिनको कान्छो छोरा गुमाउनुभएकी उहाँले भूकम्पले छोरासँगै घर पनि गुमाउनुभएको थियो । श्रीमानलाई वैदेशिक रोजगारी हुनुहुन्छ भने उहाँ गाउँमा खेती किसानी गर्ने र बाँकी समय महिला स्वास्थ्य स्वयंसेविका पनि हुनुहुन्छ । एनसेलका चिफ फाइनान्सियल अफिसर इनामुल कबिरले एनलेलको केन्द्रीय कार्यालयमा शुक्रवार आयोजित एक कार्यक्रममा कार्कीलाई बम्पर उपहारअन्तर्गतको एक करोड रुपैयाँ हस्तान्तरण गर्नुभयो । बम्पर पुरस्कार बुझ्दै कार्कीले आफूले जीवनमा कहिल्यै नसोचेको उपहार प्राप्त गरेको बताउनुभयो । “मैले जीवनमा कैयौँ दुखहरू भोगेकी छु, तर कहिल्यै हार नमानी कर्म गर्दै परिवारलाई अगाडि बढाउँदै आएकी थिएँ, मेरो सोच र मैले गरेको सङ्घर्षको परिणाम स्वरूप यो पुरस्कार प्राप्त भएको हो भन्ने लाग्छ, यसका लागि म एनसेल परिवारलाई विशेष धन्यवाद दिन्छु”, उहाँले भन्नुभयो । एनसेलले ल्याएको उक्त योजनामा कार्कीले बम्पर नगद पुरस्कार जितेकी हुन् भने अन्य ५० जना भाग्यशाली ग्राहकहरूले साप्ताहिक पुरस्कार स्वरूप जनही एक लाख रुपैयाँ नगद पुरस्कार जितेका छन् । एनसेलले नेपाल दूरसञ्चार प्राधिकरणको निर्देशन बमोजिम १२ हप्ताका लागि सञ्चालनमा ल्याएको यो योजना पाँचौ हप्ताको बिचमा नै साउन १ गतेबाट बन्द गरेको थियो । “सधैँ अन करोडपति अभियानअन्तर्गत यो बम्पर पुरस्कार प्रदान गर्दै हाम्रो प्रतिबद्धता पूरा गर्न पाउँदा हामीलाई अत्यन्तै खुसी लागेको छ,” एनसेलका चिफ फाइनान्सियल अफिसर इनामुल कबिरले भन्नुभयो । “सम्पूर्ण एनसेल परिवारको तर्फबाट म पार्वती कार्कीलाई हार्दिक बधाई दिन चाहन्छु । उहाँको कथा आशाको कथा हो । यसले हाम्रो वचनप्रति रहेको अटल प्रतिबद्धतालाई पनि प्रतिबिम्बित गर्दछ । उहाँको यात्रामा भागिदार हुन पाउँदा हामी हर्षित छौँ । उहाँले यो पुरस्कार रकमलाई आफ्नै व्यवसाय सुरु गर्ने सपना साकार पार्न प्रयोग गर्नुहुनेछ भन्नेमा म विश्वस्त छु । उहाँको श्रीमान् फर्किएपछि हामी धादिङ जाने योजनामा छौँ।”उपभोक्ताहरूको हितलाई ध्यानमा राखी सञ्चालन अवधिभित्रमा यस योजनामा सहभागिता जनाएका ग्राहकवर्गलाई कम्पनीले प्रतिबद्धता जनाए बमोजिम विजेता घोषणा गरी पुरस्कृत गरेको हो । कार्कीसहित ३६ जनालाई नगद पुरस्कार हस्तान्तरण गरिसकिएको र बाँकी १५ जना एक लाख रुपैयाँ जित्ने ग्राहकहरूलाई पनि प्रमाणीकरणको प्रक्रिया पुर्याइ पुरस्कार प्रदान गरिने एनसेलले जनाएको छ ।",
      "link": "https://gorkhapatraonline.com/news/165129",
      "image": "https://gorkhapatraonline.com/storage/media/291260/conversions/PR2-original-thumb.jpg"
    },
    {
      "slug": "165067",
      "title": "कौसीमा ड्र्यागन फल",
      "timestamp": 1753401600000,
      "source": "gp",
      "content": "नवलपरासी पूर्व (नवलपुरको)  कावासोती–९ निवासी सीता जिसी राउतले कौसीमा ड्र्यागन फ्रुट (सिउँडी फल) खेती गरेर मनग्गे आम्दानी लिन सफल हुनुभएको छ । तीन वटा बिरुवाबाट सुरुवात गरेको ड्र्यागन फलको कौसी खेती अहिले १३५ वटा गमलामा विस्तार भएको छ । बारीमा पनि विस्तार गरेर ४२४ वटा पिल्लरमा बोट लगाउनुभएको छ ।",
      "longContent": "मध्यविन्दु समाचारदातामध्यविन्दु, साउन ९ गते । नवलपरासी पूर्व (नवलपुरको)  कावासोती–९ निवासी सीता जिसी राउतले कौसीमा ड्र्यागन फ्रुट (सिउँडी फल) खेती गरेर मनग्गे आम्दानी लिन सफल हुनुभएको छ । तीन वटा बिरुवाबाट सुरुवात गरेको ड्र्यागन फलको कौसी खेती अहिले १३५ वटा गमलामा विस्तार भएको छ । बारीमा पनि विस्तार गरेर ४२४ वटा पिल्लरमा बोट लगाउनुभएको छ ।घरमै खानका लागि भनी चार वर्ष पहिले सुरु गरेको खेती अहिले व्यावसायिक रूपमा गर्न थाल्नुभएको हो । विगत तीन वर्षदेखि उहाँले व्यावसायिक रूपमै कौसीमा ड्र्यागन फलको खेती गर्दै आउनुभएको छ । कौसीमा खेती सुरु गर्दा २५ हजार रुपियाँ लगानी लागेको उहाँले बताउनुभयो । बिरुवा लगाएको नौ महिनामै उत्पादन दिन सुरु गरेको उहाँको भनाइ छ । उहाँले फल मात्र होइन, बिरुवासमेत बिक्री गरेर आम्दानी गर्दै आउनुभएको छ ।",
      "link": "https://gorkhapatraonline.com/news/165067",
      "image": "https://gorkhapatraonline.com/storage/media/291113/conversions/Kausi-Kheti-original-thumb.jpg"
    },
    {
      "slug": "165036",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1753401600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  साउन ९ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ६०, गोलभेँडा सानो (लोकल) प्रतिकिलो रु २७, गोलभेँडा सानो (टनेल) प्रतिकिलो रु ३६, आलु रातो प्रतिकिलो रु ४६, आलु रातो (भारतीय) प्रतिकिलो रु ३३, आलु रातो (मुडे) प्रतिकिलो रु ४०, प्याज सुकेको (भारतीय) प्रतिकिलो रु ३९, गाजर (लोकल) प्रतिकिलो रु १००, गाजर (तराई) प्रतिकिलो रु ८५, बन्दा (लोकल) प्रतिकिलो रु ३०, काउली स्थानीय प्रतिकिलो रु ७०, काउली तराई प्रतिकिलो रु ६०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु ३५, भन्टा लाम्चो प्रतिकिलो रु ३०, भन्टा डल्लो प्रतिकिलो रु ४०, तने बोडी प्रतिकिलो रु ४० र मकै बोडी प्रतिकिलो रु ६५ कायम भएको छ । यसैगरी, घिउ सिमी (लोकल) प्रतिकिलो रु ६०, घिउ सिमी (हाइब्रिड) प्रतिकिलो रु ४०, टाटे सिमी प्रतिकिलो रु ६५, भटमास कोसा प्रतिकिलो रु १००, तीतो करेला प्रतिकिलो रु २०, लौका प्रतिकिलो रु ३०, परबर (तराई) प्रतिकिलो रु ३५, चिचिण्डो प्रतिकिलो रु ३०, घिरौँला प्रतिकिलो रु ३०, झिगुनी प्रतिकिलो रु ४५, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ४०, सलगम प्रतिकिलो रु ७०, भिण्डी प्रतिकिलो रु ३० कायम गरिएको छ । त्यसैगरी, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ३५, रायोसाग प्रतिकिलो रु ६०, पालुङ्गो साग प्रतिकिलो रु ७०, तोरीको साग प्रतिकिलो रु ४५, हरियो प्याज प्रतिकिलो रु २५०, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु ३५०, कुरिलो प्रतिकिलो रु २५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १६०, चुकुन्दर प्रतिकिलो रु ७०, सजिवन प्रतिकिलो रु २२०, रातो बन्दा प्रतिकिलो रु २५०, जिरीको साग प्रतिकिलो रु १००, सेलरी प्रतिकिलो रु १२०, पार्सले प्रतिकिलो रु १२००, सौफको साग प्रतिकिलो रु १७०, पुदिना प्रतिकिलो रु २१०, इमली प्रतिकिलो रु २००, तामा प्रतिकिलो रु ११०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३५०, केरा (दर्जन) रु १३५, कागती प्रतिकिलो रु १५०, अनार प्रतिकिलो रु ३५०, आँप (माल्दह) प्रतिकिलो रु १४०, आँप (दशहरी) प्रतिकिलो रु १४०, तरबुजा प्रतिकिलो रु १००, मौसम प्रतिकिलो रु १६०, जुनार प्रतिकिलो रु २५०, भुइँकटहर प्रतिगोटा रु १६०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ५०, नास्पाती (लोकल) प्रतिकिलो रु ३५, मेवा (भारतीय) प्रतिकिलो रु १०० र लप्सी प्रतिकिलो रु ४५ निर्धारण गरिएको छ ।यसैगरी, अदुवा प्रतिकिलो रु १००, खुर्सानी सुकेको प्रतिकिलो रु ३५०, खुर्सानी हरियो प्रतिकिलो रु ५५, खुर्सानी हरियो (बुलेट) प्रतिकिलो रु ४५, खुर्सानी हरियो माछे प्रतिकिलो रु ६०, खुर्सानी अकबरे प्रतिकिलो रु २००, भेडे खुर्सानी प्रतिकिलो रु ७०, लसुन हरियो प्रतिकिलो रु १५०, हरियो धनियाँ प्रतिकिलो रु ३००, लसुन सुकेको (चाइनिज) प्रतिकिलो रु २००, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु १८०, छ्यापी हरियो प्रतिकिलो रु २००, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २५०, राजा च्याउ प्रतिकिलो रु ३०० र सिताके च्याउ प्रतिकेजी रु ९०० निर्धारण गरिएको छ । रासस",
      "link": "https://gorkhapatraonline.com/news/165036",
      "image": "https://gorkhapatraonline.com/storage/media/291075/conversions/adrhs-original-thumb.jpg"
    },
    {
      "slug": "165022",
      "title": "नेपालगन्ज नाकाबाट छब्बिस देशमा असी अर्ब अठतिस करोडको व्यापार",
      "timestamp": 1753401600000,
      "source": "gp",
      "content": "नेपालगन्ज नाकाबाट गत आर्थिक वर्ष २०८१/८२ मा २६ देशसँग ८० अर्ब ३८ करोड रुपियाँभन्दा बढीको व्यापार भएको छ ।",
      "longContent": "सिराज खान नेपालगन्ज, साउन ९ गते ।  नेपालगन्ज नाकाबाट गत आर्थिक वर्ष २०८१/८२ मा २६ देशसँग ८० अर्ब ३८ करोड रुपियाँभन्दा बढीको व्यापार भएको छ । नेपालगन्ज भन्सार कार्यालयका अनुसार नेपालगन्ज नाकाबाट गत आवमा राजस्व सङ्कलन लक्ष्य अनुसार हुन नसके पनि सात अर्ब ७४ लाख रुपियाँभन्दा बढी व्यापार वृद्धि भएको छ । आव २०८०/८१ मा ७२ अर्ब ६३ करोड रुपियाँभन्दा बढीको वैदेशिक व्यापार भएको थियो । नेपालगन्ज भन्सार कार्यालयका प्रमुख जनार्दन पौडेलले अघिल्लो आव २०८०/८१ को तुलनामा गत आव २०८१/८२ मा नेपालगन्ज नाकाबाट वैदेशिक व्यापारमा सात अर्ब ७४ करोड ५४ लाख १५ हजार रुपियाँको वृद्धि भएको बताउनुभयो । उहाँले यो नाकाबाट अघिल्लो आवमा ७२ अर्ब ६३ करोड ४९ लाख ८८ हजार रुपियाँको व्यापार भएकोमा गत आवमा बढेर ८० अर्ब ३८ करोड चार लाख तीन हजार रुपियाँ पुगेको जनाउनुभयो । नेपालगन्ज नाकाबाट हुने वैदेशिक व्यापारको अधिकांश हिस्सा भारतले ओगटेको जनाउँदै भन्सार प्रमुख पौडेलले अन्य २५ देशसँग पनि व्यापार भएको बताउनुभयो । भन्सार कार्यालयका अनुसार गत आवमा ७७ अर्ब ५३ करोड आठ लाख ७२ हजार रुपियाँ बराबरको आयात र दुई अर्ब ८४ करोड ९५ लाख ३१ हजार रुपियाँ बराबरको निर्यात भएको छ । नेपालगन्ज नाकाबाट भारत, बेलायत, मलेसिया, चीन, अमेरिका, युरोपेली सङ्घ, स्विट्जरल्यान्ड, कोरिया, जापान, भियतनाम, बेल्जियम, इन्डोनेसिया, इटाली, दक्षिण अफ्रिका, टर्की, थाइल्यान्ड, ताइवान, दुबई, ओमान, कतार, साउदी अरेबिया, सिङ्गापुरसहित २६ देशबाट सामान आयात भएको छ भने भारत, मलेसिया र अर्जेन्टिनामा मात्रै निर्यात भएको छ । सो कार्यालयका अनुसार यो नाका हुँदै भारतलगायतका देशबाट इन्धन, खाद्यान्न, मेसिनरीसहित ५० प्रकारका सामग्री आयात हुने गरेको छ भने यहाँबाट जडीबुटी, प्लाइउडसहित १८ प्रकारका सामग्री निर्यात गरिँदै आएको छ । भारत र मलेसियालगायतमा जडीबुटी निकासी हुने गरेको जडीबुटी व्यवसायी सङ्घले जनाएको छ । नेपाल जडीबुटी व्यवसायी सङ्घका अध्यक्ष टङ्क शर्माले नाकामा निकासी प्रक्रियालाई अझै सहज र सरल बनाउने हो भने धेरै ठुलो परिमाणमा जडीबुटी निर्यात गर्न सकिने बताउनुभयो ।",
      "link": "https://gorkhapatraonline.com/news/165022",
      "image": "https://gorkhapatraonline.com/storage/media/291061/conversions/ICP-nepalgunj-1-original-thumb.jpg"
    },
    {
      "slug": "165460",
      "title": "दसौँ राष्ट्रिय खेलकुद प्रतियोगिताको चुस्त तयारी गर्न प्रधानमन्त्रीको निर्देशन",
      "timestamp": 1753660800000,
      "source": "gp",
      "content": "प्रधानमन्त्री केपी शर्मा ओलीले दसौँ राष्ट्रिय खेलकुद प्रतियोगिता आगामी मङ्सिरभित्र सम्पन्न गर्ने गरी चुस्त र प्रभावकारी तयारी गर्न युवा तथा खेलकुद मन्त्रालय र राष्ट्रिय खेलकुद परिषद्को नेतृत्वलाई निर्देशन दिनुभएको छ ।",
      "longContent": "काठमाडौँ, साउन १२ गते । प्रधानमन्त्री केपी शर्मा ओलीले दसौँ राष्ट्रिय खेलकुद प्रतियोगिता आगामी मङ्सिरभित्र सम्पन्न गर्ने गरी चुस्त र प्रभावकारी तयारी गर्न युवा तथा खेलकुद मन्त्रालय र राष्ट्रिय खेलकुद परिषद्को नेतृत्वलाई निर्देशन दिनुभएको छ ।प्रधानमन्त्री निवास, बालुवाटारमा भएको छलफल प्रधानमन्त्री ओलीले आगामी सन् २०२६ मा जापानमा हुने एसियन गेमको पूर्वसन्ध्यामा राष्ट्रिय प्रतियोगिता देशकै इज्जतको सबाल भएकाले राष्ट्रिय खेलकुदको भव्य तयारी गर्न निर्देशन दिनुभएको हो । उहाँले प्रतियोगिताको मिति र स्थान राम्रो अध्ययन गरेर निर्णय गर्न र निर्णय गरेपछि परिवर्तन नगर्न पनि आग्रह गर्नुभयो । परिषद्का संरक्षकसमेत रहनुभएका प्रधानमन्त्री ओली र मन्त्रालय र परिषद्को नेतृत्वबिच उचित समन्वय हुनुपर्नेमा पनि जोड दिनुभएको थियो ।छलफलमा युवा तथा खेलकुद मन्त्री तेजुलाल चौधरी, मन्त्रालयका सचिव डा. हरिप्रसाद लम्साल, परिषद्का उपाध्यक्ष ध्रुव आचार्य, सदस्यसचिव टङ्कलाल घिसिङलगायत सहभागी हुनुहुन्थ्यो ।",
      "link": "https://gorkhapatraonline.com/news/165460",
      "image": "https://gorkhapatraonline.com/storage/media/291821/conversions/pm-original-thumb.jpg"
    },
    {
      "slug": "165455",
      "title": "३६ लाख लिएर दुई करोड असुली, बैंकका दुई कर्मचारीसहित चार जनाविरद्ध मुद्दा",
      "timestamp": 1753660800000,
      "source": "gp",
      "content": "मिटरब्याजको आरोपमा २४ दिन थुनामा बसेर हाजिरी जमानीमा छुटेका नवलपुरको कावासोती नगरपालिका–२ ईन्द्रचोकका ३९ वर्षीय अमृत भुसालसहित चारजनाविरुद्ध मुद्दा दायर भएको छ ।",
      "longContent": "बोमलाल गिरीनवलपुर, साउन १२ गते । मिटरब्याजको आरोपमा २४ दिन थुनामा बसेर हाजिरी जमानीमा छुटेका नवलपुरको कावासोती नगरपालिका–२ इन्द्रचोकका ३९ वर्षीय अमृत भुसालसहित चारजनाविरुद्ध मुद्दा दायर भएको छ ।कावासोतीमा रहेको होण्डा शो रुमका सञ्चालकसमेत रहेका भुसाल, भुसालकी श्रीमती सविता काफ्ले, प्रमु बैंक (साविक सेन्चुरी विकास बैंक) चोरमारा शाखाका प्रमुख राजेश खरेल र लक्ष्मी सनराइज बैंक, चितवनमा कार्यरत सविता अर्यालविरुद्ध मिटरब्याज, हस्ताक्षर किर्ते, जालसाजी र ठगीको कसुरमा मुद्दा दायर भएको जिल्ला प्रहरी कार्यालय नवलपुरका प्रमुख, प्रहरी उपरीक्षक यादव ढकालले जानकारी दिनुभयो । चारैजना माथिको पूरक अनुसन्धान सकेर प्रहरीले प्रतिवेदन सरकारी वकिलको कार्यालयलाई बुझाएसँगै मुद्दा दायर भएको हो । मुद्दा दर्तासँगै भुसाल, खरेल र अर्याललाई मध्यबिन्दु नगरपालिका–७ का रामप्रसाद महतोको जाहेरीका आधारमा प्रहरीले पक्राउ गरेको छ । बैंकका कर्मचारीहरु खरेल र अर्यालले चेकमा किर्ते हस्ताक्षर गरेर रकम निकाल्न भुसाललाई सहयोग गरेको अभियोग लगाइएको छ । किर्ते र ठगी मुद्दामा भुसालकी श्रीमती सविता काफ्लेविरुद्ध पनि पक्राउ पुर्जी जारी भएको र काफ्लेलाई पक्राउ गर्न नसकिएको ढकालले बताउनुभयो । भुसालले मध्यविन्दु नगरपालिका–७ मा रामप्रसाद महतोलाई ऋण दिएर मिटरब्याज लगाई किर्ते हस्ताक्षरसमेत गरेर दुई करोड रुपियाँ ठगेको र जग्गासमेत हडपेको प्रमाण फेला गरेपछि भुसाललाई गत साउन २७ गते पक्राउ गरिएको थियो । नवलपुर जिल्ला अदालतले २४ दिनपछि भुसालका बारेमा थप अनुसन्धान गर्नु पर्ने भन्दै हाजिरी जमानीमा छोडेको थियो । पछि प्रहरीले प्रतिवेदन बुझाउँदा पूरक अनुसन्धान गर्नुपर्ने भन्दै जिल्ला न्यायाधिवक्ताको कार्यालयले प्रहरीको प्रतिवेदन बुझ्न मानेको थिएन ।गत साउन २७ गते गोरखापत्रले ‘रोकिएन मिटरब्याजको शोषण, ३६ लाख दिएर दुई करोड असुली’ शीर्षकमा समाचार छापेको थियो । त्यसपछि प्रहरी निरन्तर प्रमाणहरु सङ्कलनमा जुटेको थियो । झण्डै एक वर्ष लगाएर पुरक अनुसन्धान गरी थप प्रमाणसहित प्रतिवेदन सरकारी वकिलको कार्यालयमा पेश गरेको प्रहरी उपरीक्षक ढकालले बताउनुभयो । यस्तो छ घटना विवरण२०७६ जेठमा रामप्रसाद महतोले व्यापार गर्न भनेर अमृत भुसालबाट प्रतिदिन १५ हजार रुपियाँ ब्याज तिर्ने गरी १० लाख रुपियाँ लिनुभयो । त्यसमा ४० लाख थपिदिएर ५० लाख पुर्‍याइदिने र मासिक पाँच लाख रुपियाँका दरले ब्याज बुझाउने सर्त थियो । त्यही सर्त मञ्जुर गरेर महतोले मध्यबवन्दु–७ को चार कट्ठा छ धुर जग्गा भुसाललाई दृष्टिबन्धक गरिदिनुभयो । भुसालले उक्त जग्गा आफ्नी श्रीमती सविता काफ्लेको नाममा लिखत पारित गराउनुभयो । ५० लाख पुर्याइदिने सर्त भए पनि भुसालले सुरुमा १० लाख, २०७६ असार २ गते १६ लाख ५४ हजार ६६२ रुपियाँ र अन्तिम पटक १० लाख गरी जम्मा ३६ लाख ५४ हजार ६६२ रुपियाँ मात्र महतोलाई दिएको देखिएको जिल्ला प्रहरी कार्यालयका प्रमुख ढकालले बताउनुभयो । “पहिले दिएको १० लाखको साँवा र चक्रवर्ती ब्याजसमेत जोडेर २० लाख ४५ हजार ३३८ रुपियाँ पुगिसकेको हुँदा सोसमेत गरी ५० लाख पुग्यो भनी भुसालले महतोसँग थप १० लाख मिटरब्याजमा लिएको देखिन्छ । त्यति मात्र होइन, उक्त रकमको छ महिनासम्म मासिक पाँच लाखका दरले २९ लाख छ हजार रुपियाँ महतोले भुसाललाई बुझाएको देखिन्छ,” ढकालले भन्नुभयो ।जग्गा फिर्ता पाउने आसमा महतोले साढे ३६ लाखको चक्रवर्ती ब्याज स्वरूप ३२ लाख रुपियाँ बुझाएको प्रमाण रहेको प्रहरीको भनाइ छ । भुसालले जग्गा फिर्ता दिन नमानेपछि महतोले अदालतबाट जग्गा रोक्का त गराउनुभयो तर जग्गा अहिले पनि फिर्ता नभएको महतोको भनाइ छ । महतोले भुसाललाई निरन्तर ब्याज बुझाउनुपर्ने थियो तर कोरोना सुरु भइसकेपछि ब्याज बुझाउन नसक्दा महतोले छ महिनापछि भुसाललाई ३० लाखको चेक दिनुभयो । प्रहरीका अनुसार पुनः पाँच महिनापछि ६० लाख पुगिसक्यो भनेर भुसालले पहिलाको ३० लाखको चेक फिर्ता नगरी डर त्रास देखाई फेरि ६० लाखको चेक लिएका थिए । महतोले सापटी लिएको रकम र सोको मिटर ब्याजसमेत जोडी ५० लाख पुग्यो भनिएको रकमको चक्रवर्ती ब्याजसहित पटक पटक गरी एक करोड ५७ लाख १५ हजार ४११ बैङ्क चेकबाट तथा ४४ लाख ५१ हजार एक सय रुपियाँ नगद गरी दुई करोड एक लाख ६६ हजार ५११ रुपियाँ भुक्तानी भुसालले लिएको प्रमाणहरूले देखाएको प्रहरीको दावी छ । किर्ते हस्ताक्षर गरी रकम निकासाभुसालले रामप्रसादलाई ६९ लाख रुपियाँ बैङ्कमा हालिदिएको जानकारी गराए पनि महतोले भने आफूले ६९ लाख रुपियाँ माग्दै नमागेको रकम खातामा हालिदिएकोमा विश्वास नै नलागेको बताउनुभयो । २०८० चैत २८ गते बैङ्क स्टेटमेन्ट निकाली हेर्दा साबिकको सेन्चुरी बैङ्क र हालको प्रभु बैङ्कमा रहेको आफ्नो न्यु प्रवासी सुपर स्टोर्सको खातामा २०७६ जेठ १२ मा ६९ लाख रुपियाँ जम्मा गरेको त देखियो तर उक्त रकम जम्मा गरेको एक दुई मिनेटको अन्तरमा महतोका चार वटा चेक प्रयोग गरी भुसाल स्वयंले रामप्रसाद र श्रीमती रीता महतोको नाममा आफैँ चेक काटी आफैँले रकम लिएको देखिएको प्रहरी उपरीक्षक ढकालको भनाइ छ । चेकबाट पैसा निकाल्ने क्रममा भुसालले महतो र उहाँकी श्रीमतीको नक्कली हस्ताक्षर गरेको पुष्टि भइसकेको छ । “उक्त हस्ताक्षर विधिविज्ञान प्रयोगशालामा पठायौँ तर प्रयोगशालाले भुसालले चेकमा गरेका सबै हस्ताक्षर महतो दम्पतीको नभई भुसालले नै गरेको नक्कली हस्ताक्षर हो भनी प्रमाणित गरेको छ,’’ जिल्ला प्रहरी कार्यालय नवलपुरका तत्कालीन प्रमुख (हाल जिल्ला प्रहरी कार्यालय धनुषाका प्रमुख) नरहरी रेग्मीले सोही बेलै भन्नुभएको थियो । कावासोतीको होन्डा सोरुमका सञ्चालकसमेत रहेका भुसालले चेकबाट पैसा निकाल्ने क्रममा बैङ्कका कर्मचारीसँग पनि मिलेमतो भएको भन्दै प्रहरीले प्रमुख बैंक (साविक सेन्चुरी विकास बैंक) को चोरमारा शाखाका प्रमुख राजेश खरेललाई पनि पक्राउ गरेको जनाएको छ । पिडीत रामप्रसाद महतोले अव भने न्याय पाउने आशा जागेको बताउनुभएको छ । ‘‘ऐन कानुन सानालाई मात्र लाग्ने रहेछ भन्ने लागेको थियो तर प्रहरीले पुरक अनुसन्धान गरेर  मुद्दा दर्ता गरेपछि ढिलै भए पनि अब न्याय पाइने भयो भन्ने महसुस भएको छ,’’ महतोले भन्नुभयो ।",
      "link": "https://gorkhapatraonline.com/news/165455",
      "image": "https://gorkhapatraonline.com/storage/media/291836/conversions/aviyuktta-original-thumb.jpg"
    },
    {
      "slug": "165421",
      "title": "उपत्यकासहित अधिकांश स्थानमा वर्षा, मधेशमा हल्का मात्रै",
      "timestamp": 1753660800000,
      "source": "gp",
      "content": "सुक्खा र खडेरीको मारमा परिरहेको मधेश प्रदेशका जिल्लामा अझै पर्याप्त पानी पर्न सकेको छैन ।  सोमबार बंगालको खाडीबाट आएको जलवाष्पयुक्त हावाले काठमाडौँ उपत्यकासहित अधिकांश स्थानमा वर्षा गइरहेपनि मधेशमा भने पर्याप्त वर्षा हुन सकेको छैन ।",
      "longContent": "काठमाडौँ, साउन १२ गते । सुक्खा र खडेरीको मारमा परिरहेको मधेश प्रदेशका जिल्लामा अझै पर्याप्त पानी पर्न सकेको छैन । सोमबार बंगालको खाडीबाट आएको जलवाष्पयुक्त हावाले काठमाडौँ उपत्यकासहित अधिकांश स्थानमा वर्षा गइरहेपनि मधेशमा भने पर्याप्त वर्षा हुन सकेको छैन । जल तथा मौसम पूर्वानुमान महाशाखाका मौसमविद् हरिप्रसाद दाहालले आइतबार राति सप्तरी, रौतहट र पर्सा जिल्लाको केही स्थानमा वर्षा भएको जानकारी दिनुभयो । उहाँले अन्य प्रदेशको तुलनामा मधेश प्रदेशमा कम वर्षा भएको बताउनुभयो । मौसमविद् दाहालले भन्नुभयो, ‘‘आइतबार रातिदेखि सप्तरी, रौतहट र पर्सा जिल्लाको केही स्थानमा वर्षा मापन केन्द्रमा मध्यम वर्षा मापन भएको छ । यद्यपि, मधेशमा अझै केहीदिन भारी वर्षा हुने सम्भावना छैन । ’’पछिल्लो १२ घण्टामा सबैभन्दा धेरै वर्षा सिन्धुपाल्चोकको नुर्पु गाउँमा १२३.४ मिलिमिटर वर्षा मापन भएको जल तथा मौसम विज्ञान विभागले जनाएको छ ।आइतबार रातिदेखि काठमाडौँ उपत्यका र आसपासका जिल्लाहरुमा पनि लगातार पानी परिरहेको छ । नुवाकोटको पानसय खोला वर्षा मापन केन्द्रमा ८५.४ मिलिमिटर वर्षा रेकर्ड भएको छ ।काठमाडौँको पानीपोखरीमा ६५ मिलिमिटर, कपनमा ३६, सुन्दरीजलमा ३०, चन्द्रागिरिमा २३, त्रिभुवन अन्तर्राष्ट्रिय विमानस्थलमा २२ र बबरमहलमा १९.६ मिलिमिटर वर्षा मापन भएको छ ।यसैगरी, भक्तपुरमा १८ मिलिमिटर, ललितपुरको टिकाथलीमा १८, खुमलटारमा १६.४, लेलेमा १३.८ र गोदावरीमा १३.४ मिलिमिटर वर्षा भएको छ ।अहिले मनसुनको न्यूनचापीय रेखा सरदर स्थानको आसपान अवस्थित छ । तर बंगालको खाडीबाट आएको जलवाष्पयुक्त  वायुले वर्षा गराइरहेको मौसम पूर्वानुमान महाशाखाले जनाएको छ ।",
      "link": "https://gorkhapatraonline.com/news/165421",
      "image": "https://gorkhapatraonline.com/storage/media/291760/conversions/rain_1753618032827-original-thumb.jpg"
    },
    {
      "slug": "165399",
      "title": "खडेरीमा स्थानीयवासी : आफैँ सिक्दै, ज्यान बचाउँदै",
      "timestamp": 1753660800000,
      "source": "gp",
      "content": "कोशी नहरमा पानी कम भएपछि सप्तरीका धेरै गाउँहरूमा खडेरीले धानखेत पट्पटी फुट्न थाल्यो । खानेपानी आउने चापाकल सुकेपछि खेत जस्तै गाउँबस्तीका बासिन्दाका ओठतालु प्यासले सुक्न थाले । सप्तरीका प्रमुख जिल्ला अधिकारी भोला दाहालले भन्नुभयो, “बाँच्ने आधार नै पानी हो, जिउधन बचाउन नेपाली सेनाको बरखगण भलुवाई ब्यारेकबाट ट्याङ्करमा पानी ओसारेर दिन थालेका छौँ ।” तत्कालीन गर्जो टरे पनि धानको रोपो जोगाउन के गर्ने भन्ने चुनौतीसँग जुध्न हम्मे हम्मे छ ।",
      "longContent": "काठमाडौँ, साउन १२ गते । कोशी नहरमा पानी कम भएपछि सप्तरीका धेरै गाउँहरूमा खडेरीले धानखेत पट्पटी फुट्न थाल्यो । खानेपानी आउने चापाकल सुकेपछि खेत जस्तै गाउँबस्तीका बासिन्दाका ओठतालु प्यासले सुक्न थाले । सप्तरीका प्रमुख जिल्ला अधिकारी भोला दाहालले भन्नुभयो, “बाँच्ने आधार नै पानी हो, जिउधन बचाउन नेपाली सेनाको बरखगण भलुवाई ब्यारेकबाट ट्याङ्करमा पानी ओसारेर दिन थालेका छौँ ।” तत्कालीन गर्जो टरे पनि धानको रोपो जोगाउन के गर्ने भन्ने चुनौतीसँग जुध्न हम्मे हम्मे छ ।सिराहाका ५० प्रतिशतभन्दा बढी वडाहरूमा खडेरीको चर्को मार छ । खानेपानीका लागि जसोतसो गरे पनि धानको ब्याड कसरी जोगाउने चिन्तामा किसानहरू पिल्सिएको प्रमुख जिल्ला अधिकारी विश्वप्रकाश अर्याल बताउनुहुन्छ । अहिले ब्याड मात्र जोगाए १५ दिनपछि भए पनि रोप्न सकिने थियो ।सरकारले मधेश प्रदेशलाई विपत् सङ्कटग्रस्त घोषणा गरेसँगै मानिस बाँच्न भोलिका लागि खाद्यान्न जोगाउने भन्ने रस्साकस्सी मधेशका जिल्लामा सुरु भएको छ । सङ्घीय सरकारले आफ्नो तवरबाट योजनाहरू बनाए पनि कार्यान्वयनमा समय लाग्ने देखिएको छ । यस्तोमा स्थानीय सरकार र जिल्ला प्रशासन कार्यालयस्थित विपत् व्यवस्थापन समितिहरू जनतालाई पानी खुवाउन र धानको रोपो कसरी जोगाउने भनी जुटेका छन् । मध्य मनसुनसम्म पनि वर्षा नभएर काकाकुल अवस्था आएपछि सरकारले गत बुधबार मधेश प्रदेशलाई विपत् सङ्कटग्रस्त क्षेत्र घोषणा गरेको हो, जस अनुसार मधेशका बारा, पर्सा, रौतहट, सर्लाही, सिराहा, सप्तरी, महोत्तरी र धनुषा खडेरीबाट सङ्कटग्रस्त घोषित भए । खडेरीग्रस्त जिल्ला प्रमुख तथा स्थानीय सरकार प्रमुखहरूले आफ्नो तहबाट हुनेसम्मको राहत दिने कोसिसमा आपसमा सिक्दै खडेरीबाट उम्कने अभ्यास गरिरहेका छन् ।महोत्तरीमा पानीको अभावबिच चौँतिस प्रतिशत मात्र रोपाइँ भएको छ । रोपिएका खेतमा धाँजा फाटेपछि किसान मर्कामा छन् । प्रमुख जिल्ला अधिकारी नारायणप्रसाद रिसालका अनुसार दिगो नदी प्रणाली नहुँदा थप रोपाइँ हुने सम्भावना छैन । उहाँले भन्नुभयो, “सुनसरी–मोरङ सिँचाइलाई महोत्तरीसम्म कसरी ल्याउने भनेर छलफल गर्दै छौँ, आमनागरिक आफैँ एकअर्कालाई सघाउँदै पानी बाँड्दै छन् ।” रौतहटमा पानीको अभाव पूर्ति गर्न डिप बोरिङ चलाउन खोज्दा बारम्बार ट्रान्सफर्मर जलेर स्थानीय हैरान छन् । बागमती र लालबकैयाको पश्चिमी भेगका गाउँ पूर्ण सुक्खाले ग्रसित छन् । पूर्वतर्फ भने आंशिक सुक्खा देखिएको छ । प्रमुख जिल्ला अधिकारी विनोदकुमार खड्काले सुनाउनुभयो, “जसोतसो २३ हजार हेक्टरमा धान रोएिको छ, पानी पु¥याउन नसक्दा रोपो सुक्न थालेको छ ।”पर्सा जिल्लाका प्रमुख जिल्ला अधिकारी गणेश अर्याललाई धान खेत, स्थानीयलाई खानेपानीसँगै निकुञ्जका वन्यजन्तुलाई समेत पानी खुवाउने दैनिक पिरलो छ । हालसम्म १४६ वटा बोरिङ व्यवस्थापनको टुङ्गो लागेको छ । अभावग्रस्त क्षेत्रमा आठ वटा ट्याङ्करले दैनिक दुई लाख लिटर पानी पु¥याइरहेका छन् । गण्डक नहर सरसफाइसँगै विगतमा बिग्रिएका बोरिङ मर्मत गरेरै ८० प्रतिशत धान रोपिएकाले सिँचाइ पक्ष तत्कालका लागि सुखद रहेको जानकारी उहाँले दिनुभयो । बारा जिल्लामा पनि ८० प्रतिशत रोपाइँ भयो तर यस्तै वर्षा नहुने मौसम रह्यो भने धान जोगाउन नसकिने हो कि भन्ने चिन्ता प्रमुख जिल्ला अधिकारी वसन्त अधिकारी व्यक्त गर्नुहुन्छ । नयाँ अभ्यासका रूपमा उहाँले जिल्लास्थित निजी बैङ्कलाई आफ्नो सामाजिक कल्याणमा खर्च गर्ने रकम प्रशासनसँग समन्वय गरेर खर्चन सुझाउनुभएको छ । उहाँले थप्नुभयो, “त्यति मात्र होइन ‘एक दिनको पानी म खुवाउँछु’ भन्ने अभियान नागरिकस्तरमै चलाएका छौँ, जसले सङ्कटमा आपसी सद्भाव बढाउँदै छ ।” खडेरीमा कसरी जोगिने भन्ने सचेतना विस्तार गर्न विद्यार्थीमाझ वक्तृत्वकला र निबन्ध प्रतियोगिता सञ्चालन गरिएका छन् ।  धनुषामा भूमिगत जलसतह घटेर चापाकलहरू सुकेपछि स्थानीयलाई पानी खुवाउने स्रोतहरू पहिचान गर्न स्थानीय तहका जनप्रतिनिधि जुटेका छन् । घनाबस्तीमा देखिएको पानीको अभाव रोक्न तत्काल बिहान बेलुका पानी वितरण गरिएका छन् । हालसम्म ४० प्रतिशत मात्र धान रोपिएको छ ।  सिँचाइका लागि नहरमा आलोपालो लगाइएको सहायक प्रमुख जिल्ला अधिकरी उमेशकुमार दाहालले औँल्याउनुभयो । किसानलाई राहत मागस्थानीय तहमा अधिकार प्रत्यायोजनसँगै त्यहाँका किसानलाई राहतको व्यवस्था गर्न स्थानीय सरकारहरूले माग गरेका छन् । सप्तरीको बलान–बिहुल गाउँपालिकाका अध्यक्ष खेमचन्द्र यादवले गाउँमा चतरा पुलबाट सिँचाइ पु¥याइदिन र आहतमा परेका किसानलाई राहत रकमको माग गर्नुभयो । रौतहटको दुर्गा–भगवती गाउँपालिकाका अध्यक्ष शम्भु सिंहले गत वर्ष बाढीको डुबानमा धानको सत्यनाश भएको स्मरण गर्दै यसपाला खडेरीले खानेपानी सुकेको गुनासो गर्नुभयो । बाँध बाध्नका लागि आएको बजेट अहिलेसम्म प्रदेशबाट नदिइएको पीडा उहाँ पोख्नुहुन्छ । महोत्तरीको पिपरा गाउँपालिकाका अध्यक्ष रामजानकी यादवले गाउँको ८० प्रतिशत चापाकलमा पानी सुकेको उल्लेख गर्नुभयो । गाउँसम्म पानी आउने सम्भावित सुनकोशी–मरिण डाइभर्सन तत्काल सञ्चालन गरिदिए महोत्तरीको जमिन आवाद हुने सुझाउनुभयो । बिग्रेर बसेका पाँच वटा ओभरहेड ट्याङ्कीहरू अलपत्र रहेकाले मर्मतका लागि गाउँलेहरू सरकारकै बाटो कुरिरहेका छन् ।महोत्तरीकै मनरासिसवा गाउँपालिकाले भने आफ्ना किसानलाई आफैँ राहत दिने प्रयास थालेको छ । पालिका अध्यक्ष मोहन पाण्डेका अनुसार खडेरीको अवधिभर किसानले मालपोत कर तिर्न नपर्ने निर्णय गरिएको छ । उखु किसानलाई प्रतिक्विन्टल ५० रुपियाँ अनुदान दिने अर्को निर्णय भएको छ । त्यस्तै दैनिक एक लाख लिटर पानी बाँड्ने गरिएको छ । दीर्घकालीन समाधानका लागि उहाँले पनि सुनकोशी–मरिण डाइभर्सन सञ्चालनको विकल्प नभएको उल्लेख गर्नुभएको छ ।सप्तरीको रूपनी गाउँपालिकामा ठाडो नदी सुकेपछि गाउँमा पानीको हाहाकार मच्चिएको छ । गाउँका छ वटा वडामा खानेपानी दिलाउन खोज्दा विद्युत् ट्रान्सफर्मर बिग्रेर धौ धौ परेको प्रमुख दिनेशकुमार यादवले बताउनुभयो ।",
      "link": "https://gorkhapatraonline.com/news/165399",
      "image": "https://gorkhapatraonline.com/storage/media/291725/conversions/344-original-thumb.jpg"
    },
    {
      "slug": "165398",
      "title": "हडतालमा मेयर, बहसमा बाँसको प्रयोग",
      "timestamp": 1753660800000,
      "source": "gp",
      "content": "राज्यले पर्यावरणीय रूपमा उपायोगी स्थानीय सामग्री उपभोग तथा प्रवर्धन गर्नुपर्ने माग राख्दै दिक्तेल रूपाकोट मझुवागढी नगरपालिकाका प्रमुख (मेयर) तीर्थराज भट्टराईले आइतबारदेखि राजधानीको माइतीघर मण्डलामा भोक हडताल सुरु गर्नुभएको छ ।",
      "longContent": "राजेश चाम्लिङ राई काठमाडौँ, साउन १२ गते । राज्यले पर्यावरणीय रूपमा उपायोगी स्थानीय सामग्री उपभोग तथा प्रवर्धन गर्नुपर्ने माग राख्दै दिक्तेल रूपाकोट मझुवागढी नगरपालिकाका प्रमुख (मेयर) तीर्थराज भट्टराईले आइतबारदेखि राजधानीको माइतीघर मण्डलामा भोक हडताल सुरु गर्नुभएको छ । मुख्यतः बाँस तथा बाँसजन्य सामग्री प्रयोगलाई सरकारले प्राथमिकतामा राख्नुपर्ने मागसहित हडतालमा बस्नुभएको भट्टराईले १३ गतेसम्म आफ्नो माग पूरा नभए अनशन सुरु गर्ने बताउनुभएको छ । उहाँकै पहलमा यसअघि बाँस सम्मेलन भएको थियो । स्थानीय रूपमा उत्पादित सामग्री प्रयोगले रोजगारी वृद्धि हुने र बसाइँसराइ रोक्ने मात्र नभई विश्वव्यापी रूपमा देखापरेका जलवायु परिवर्तनको असरलाई पनि कम गर्ने उहाँको दाबी छ । कानुन कार्यान्वयन गर्ने तहमा रहनुभएका स्थानीय तहका प्रमुखै सङ्घीय सरकारलाई गुहार माग्दै किन हडतालमा उत्रनुपर्‍यो ? भट्टराई भन्नुहुन्छ, “स्थानीय तहमा हाम्रोतर्फबाट गर्न सक्ने काम गरिरहेका छौँ । निर्वाचित भएपछि प्रमुख र उपप्रमुख दुवैको कार्यकक्षमा स्थानीय बाँसका फर्निचर तथा सामग्री प्रयोग गरिएको छ । नगरपालिका अन्तर्गतका निकायले यसअघि खरिद गरेका सामग्री यदि प्रयोगहीन अवस्थामा पुगेको छ भने त्यसलाई पनि विस्थापित गरेर आगामी दिनमा स्थानीयस्तरमा उत्पादन हुने काठ तथा बाँसका सामग्रीबाट निर्मित सामग्री नै किन्ने नीति पारित भएको छ ।” भट्टराईले यीसहित स्थानीय रूपमा उत्पादित राडीपाखी प्रर्वधन गर्न सरकारी निकायले ती सामग्री प्रयोग गर्ने नीति बनाउनुपर्ने, पहाडी क्षेत्रमा देखिएका बाँदर तथा वन्यजन्तु आतङ्क नियन्त्रण गर्न नीतिगत निर्णय गर्नुपर्नेलगायतका सातबुँदे माग राख्नुभएको छ । प्रमुख भट्टराईले उठाउनुभएको विषय झट्ट सुन्दा सामान्य लागे पनि देशलाई आत्मनिर्भर आर्थिक प्रणालीतर्फ लैजान निकै महत्वपूर्ण हुने उपप्रमुख विसन राईको बुझाइ छ । उहाँले भन्नुभयो, “यो हाम्रो नगरको मात्र हैन, सम्पूर्ण देश र विश्वको आवश्यकता हो । यसमा राज्यको ध्यान जानु पर्छ ।” निर्माण व्यवसायीका अनुसार घर तथा आवास निर्माणक्रममा राज्यले लिएको अहिलेको नीति निकै विरोधाभासपूर्ण छ । राज्यको नीति अनुसार हरेक सरकारी भवन निर्माण गर्दा अहिले काठ प्रयोग गर्नुपर्ने अवस्थामा सालकै काठ प्रयोग गर्नु पर्छ तर नेपालमा सालको काठ काट्न प्रतिबन्ध छ । यो नीति परिवर्तन गरेर नेपालको काठ प्रयोग गर्न पाउनुपर्ने उहाँको माग छ । भन्सार विभागको  तथ्याङ्क अनुसार गत आर्थिक वर्षमा नेपालले विभिन्न देशबाट वार्षिक करिब करिब ४३ अर्ब ५२ करोड ७७ लाख रुपियाँको सालको काठ तथा अन्य काठजन्य वस्तु आयात गरेको छ । करिब ७८ अर्ब ४० करोड रुपियाँको त फर्निचर मात्र आयात गरिएको छ । जानकारहरूका अनुसार विश्वका थुप्रै देशमा बाँसलाई फर्निचर तथा भवन निर्माणमा पनि प्रयोग गरिन्छ । नेपालमा भवन निर्माण गर्दा बाँसको प्रयोग प्रतिबन्ध छ । भट्टराईले यो नीति परिवर्तन गरेर बाँसलाई पनि भवन निर्माणमा प्रयोग गर्न मिल्ने गरी नीति बनाई ‘बिल्डिङ कोड’ दिनुपर्ने माग राख्नुभएको छ । भारबहन क्षमताका आधारमा निकै कमजोर मानिने बाँस भवन निर्माणमा प्रयोग गर्न सम्भव छ ? वन अनुसन्धान तथा प्रशिक्षण केन्द्रका निर्देशक डा. राजेन्द्र केसी भन्नुहुन्छ, “युरोप अमेरिकालगायतका विकसित देशले समेत कतिपय अवस्थामा बाँसलाई भवन निर्माण प्रयोजनार्थ प्रयोग गर्छ । तर हामीकहाँ यस्तो नियम छैन ।” डा. केसीले बाँसलाई विशेष किसिमले ‘ट्रिटमेन्ट’ (उपचार) गरेमा ५०/६० वर्ष टिक्ने गरी बहुतलीय भवनसमेत निर्माण गर्न सकिन्छ । बहुउपयोगी बाँस नेपालमा परम्परादेखि नै बाँसको प्रचलन छ । यसबाट निर्माण हुने घरेलु सामग्री डालो, नाङ्लो, मान्द्रोका अलावा दुई सय वटासम्म विभिन्न सामग्री बनाउन सकिने डा. केसीको भनाइ छ । “हालसम्मको अध्ययनले नेपालमा मालिङ्गो, निगालोसहित १२ जति र ५३ प्रजातिका बाँस भेटिएको छ । कतिपयले ८० प्रजातिका पनि भनेका छन्,” डा. केसीले भन्नुभयो, “यसमध्ये पनि मलबाँस र भालुबाँसको प्रयोग निकै देखिन्छ । कतिपय बाँस भने टुसा खानका लागि मात्र पनि प्रयोग हुन्छ ।” केन्द्रले गरेको एक अध्ययनमा नेपालको कुल वन क्षेत्रमध्ये ५.७ प्रतिशत भागमा बाँस पाइन्छ । विशेषतः कोशी प्रदेशका खोटाङ, भोजपुर, उदयपुर, धनकुटा, इलामलगायतका जिल्लामा यो घना रूपमा पाइन्छ । त्यस्तै चितवन, बाँके, बर्दिया, पश्चिममा स्याङ्जा, पाल्पा, अर्खाखाँचीलगायतका जिल्लामा यसको मात्रा धेरै छ । बाँसबाट इन्धन, कपडा, कागज जस्ता सामग्री बनाउनसमेत प्रयोग गर्न सकिने बताइन्छ । नेपालमा भने हालसम्म यसबाट निकै सानो मात्रामा मात्र हस्तकला, फर्निचर र सजावटका सामग्री बन्ने गर्छ । ठुलो मात्रामा यसको व्यावसायिक खेती र उत्पादन भएको छैन । डा. केसी भन्नुहुन्छ, “पूर्वतिर कतिपय स्थानमा सानो स्केलमा खेती पनि भएको भन्ने सुनिन्छ तर ठुलो मात्रामा खेती गरेको पाइएको छैन । यद्यपि हाम्रा पुर्खाले एक पुस्ताबाट अर्को पुस्तामा हस्तान्तरण गर्दै आएका आधारमा ५० देखि ६० हजार हेक्टरसम्म बाँसले ओगटेको अनुमान छ ।”",
      "link": "https://gorkhapatraonline.com/news/165398",
      "image": "https://gorkhapatraonline.com/storage/media/291724/conversions/1000012121-original-thumb.jpg"
    },
    {
      "slug": "165396",
      "title": "प्रहरीविरुद्ध उजुरीसँगै माग पनि बढी",
      "timestamp": 1753660800000,
      "source": "gp",
      "content": "शान्ति सुरक्षा जुनसुकै प्रकारको अपराध, घटना वा दुर्घटनाबारे प्रहरीले छिटो सूचना पाउने ‘हटलाइन नम्बर १००’ मा हिजोआज प्रहरीविरुद्धकै उजुरी बढ्न थालेका छन् ।",
      "longContent": "गोरखापत्र समाचारदाता काठमाडौँ, साउन १२ गते । शान्ति सुरक्षा जुनसुकै प्रकारको अपराध, घटना वा दुर्घटनाबारे प्रहरीले छिटो सूचना पाउने ‘हटलाइन नम्बर १००’ मा हिजोआज प्रहरीविरुद्धकै उजुरी बढ्न थालेका छन् । प्रहरीविरुद्ध आउने यस्ता उजुरी ट्राफिक प्रहरीले जाँचका नाममा चोक चोकमा दिने हैरानी, अनुचित लेनदेन, सीमानाकाबाट हुने चोरी तस्करी तथा सर्वसाधारणप्रति हुने अभद्र व्यवहारसम्बन्धी बढी हुन्छन् ।पछिल्लो एक वर्षमा मात्र प्रहरी कर्मचारीविरुद्ध तीन हजार ७५३ उजुरी दर्ता भए । प्रहरी प्रधान कार्यालय नक्सालमा आइतबार आयोजित पत्रकार सम्‍मेलनमा केन्द्रीय प्रवक्ता विनोद घिमिरेले आर्थिक वर्ष २०८१/८२ मा परेका यस्ता उजुरीमध्ये ८१ प्रतिशत सम्बोधन भएको बताउनुभयो । बाँकी ७०० उजुरी भने छानबिनकै क्रममा रहेको बताउनुभयो ।घिमिरेले भन्नुभयो, “यस्ता उजुरी, हटलाइन १००, इ–कम्प्लेन, अख्तियार, गृह मन्त्रालय, टोल फ्री नम्बर, प्रहरी महानिरीक्षकको सचिवालय, प्रधानमन्त्रीको कार्यालय तथा हेलो सरकार, राष्ट्रिय सतर्कता केन्द्र, हुलाक र व्यक्तिबाट आएका छन् । हामी उजुरीमाथि छानबिन गरी कारबाही पनि गरिरहेका छौँ ।”यस्ता उजुरीमध्ये एक हजार ९०६ वटा हेलो सरकारमार्फत प्रहरी प्रधान कार्यालयले प्राप्त गरेको जनाइएको छ । यस्ता विभिन्न आरोपमा लागेकामध्ये दुई हजार ७३ जना प्रहरीलाई कारबाही गरिएको पनि प्रहरी प्रधान कार्यालयले जनाएको छ । कारबाही पर्नेमध्ये सबैभन्दा बढी तल्लो दर्जाका प्रहरी दुई हजार ७३ प्रहरी र प्रहरी जवान मात्र ९२४ जना रहेको पाइएको छ । त्यसै गरी कारबाहीमा पर्नेमा प्रहरी निरीक्षक ३० जना, प्रहरी नायब निरीक्षक तीन जना र प्रहरी वरिष्ठ उपरीक्षक (एसएसपी) एक जना रहेको प्रहरी प्रधान कार्यालयको तथ्याङ्कमा उल्लेख छ । सो अवसरमा प्रहरी प्रवक्ता घिमिरेले आव २०८१/८२ मा उत्कृष्ट काम गर्ने १२ हजार २२ जना प्रहरी कर्मचारीलाई पुरस्कृत गरेको जानकारी दिनुभयो । जसमा सबैभन्दा बढी प्रहरी जवान तीन हजार ३० देखि तीन जना प्रहरी अतिरिक्त महानिरीक्षक रहेका छन् । प्रहरीविरुद्ध जनस्तरबाट उजुरी आउनेक्रम वृद्धि भइरहेका बेला त्यसकै अनुपातमा प्रहरीका इकाइ माग गर्नेक्रम पनि उल्लेख्य रूपमा बढेको छ । प्रहरी प्रधान कार्यालयमा पछिल्लो समय प्रहरी इकाइमा जनशक्ति थप गर्नुपर्ने, कुल दरबन्दी वृद्धि गर्नुपर्ने, कार्यरत सङ्ख्या र दर्जा वृद्धिका मागसमेत बढेका छन् । प्रहरी इकाइको वृद्धि, अस्थायी तथा स्थायी प्रहरी पोस्टको भौतिक स्तरवृद्धिका लागि जनस्तरबाटै माग बढेको पाइएको छ । नेपाल प्रहरीका हाल देशभर दुई हजार ६६० इकाइ रहेकामा एक हजार ८६९ वटाको मात्र आफ्नै स्थायी कार्यालय भवन छ । ३६७ प्रहरी इकाइ भाडाका भवनमा रहेका छन् भने ४२१ वटा प्रहरी इकाइ अन्य निकायको भवनमा आश्रित छन् । यसबाहेक देशभरबाट विभिन्न माध्यमबाट ९४५ वटा प्रहरीका इकाइ थप गर्न माग गरी गृह मन्त्रालय र प्रहरी प्रधान कार्यालयमा पत्रचार गरिएको छ ।प्रहरी प्रवक्ता घिमिरेले हाल कायम रहेको दरबन्दी र कायम रहेका इकाइबाहेक नयाँ प्रहरी पोस्ट स्थापनाका लागि २७ हजार ९०३ थप दरबन्दी माग भएको बताउनुभयो ।",
      "link": "https://gorkhapatraonline.com/news/165396",
      "image": "https://gorkhapatraonline.com/storage/media/291722/conversions/Nepal-police-original-thumb.jpg"
    },
    {
      "slug": "165395",
      "title": "चाप धान्न नसक्ने भयो विमानस्थल",
      "timestamp": 1753660800000,
      "source": "gp",
      "content": "हवाई सुरक्षा, सहज यात्रा र उडान सुनिश्चितताका हिसाबले त्रिभुवन अन्तर्राष्ट्रिय विमानस्थल यात्रुको चाप धान्न नसक्ने अवस्थामा पुगेको छ । वार्षिक ८० लाख यात्रु ओहोरदोहोर गर्न सक्ने क्षमताको यस विमानस्थलमा सन् २०२५ को ६ महिनामै हवाई सेवा लिने यात्रुको सङ्ख्या ४६ लाख नाघेको छ ।",
      "longContent": "गोरखापत्र समाचारदाताकाठमाडौँ, साउन १२ गते । हवाई सुरक्षा, सहज यात्रा र उडान सुनिश्चितताका हिसाबले त्रिभुवन अन्तर्राष्ट्रिय विमानस्थल यात्रुको चाप धान्न नसक्ने अवस्थामा पुगेको छ । वार्षिक ८० लाख यात्रु ओहोरदोहोर गर्न सक्ने क्षमताको यस विमानस्थलमा सन् २०२५ को ६ महिनामै हवाई सेवा लिने यात्रुको सङ्ख्या ४६ लाख नाघेको छ । नेपाल नागरिक उड्डयन प्राधिकरण कार्यालयका अनुसार सन् २०२५ को जनवरीदेखि जुन महिनासम्म ४६ लाख ५५ हजार ७८ यात्रुले हवाई सेवा लिएका छन् । सन् २०२४ को सोही अवधिमा ४६ लाख ६२ हजार ४२५ यात्रुले हवाई सेवा लिएका थिए ।  नेपाल नागरिक उड्डयन प्राधिकरणका सूचना अधिकारी ज्ञानेन्द्र भुलले भन्नुभयो, “वार्षिक ८० लाख क्षमता भएको विमानस्थलमा अहिले वार्षिक क्षमताभन्दा १० लाख बढी यात्रुको चाप थेग्नु पर्ने अवस्था छ । यो वर्ष पोहोरभन्दा केही हवाई यात्रु घटे पनि हवाई यात्रुको सङ्ख्या बर्सेनि बढ्दै गएकाले प्राधिकरणले विमानस्थलको क्षमता अभिवृद्धिको कार्यलाई तीव्रता दिएको छ । सहज हवाई यात्राका लागि अहिलेको अन्तर्राष्ट्रियतर्फको टर्मिनललाई आन्तरिक यात्रुका लागि प्रयोगमा ल्याएर प्राधिकरण नयाँ अन्तर्राष्ट्रिय टर्मिनल भवन बनाउने तयारीमा लागेको छ ।” विमानस्थलको क्षमता विस्तारले हवाई सुरक्षामा वृद्धि हुने तथा समयमै उडान नहुने, जहाजले आकाश र जमिनमा उडान अवतरणको पालो कुर्नुपर्ने अवस्थाको अन्त्य हुने उहाँले बताउनुभयो । पछिल्लो तथ्याङ्कले यो वर्ष करिब एक करोड यात्रुले विमानस्थलको प्रयोग गर्ने देखिएको जानकारी दिँदै आगामी एक दशकमा हवाई यात्रुको सङ्ख्या अहिलेको दोब्बर पुग्ने उहाँको दाबी छ ।सन् २०२५ को ६ महिनामा त्रिभुवन अन्तर्राष्ट्रिय विमानस्थल हुँदै अन्तर्राष्ट्रियतर्फ २४ लाख २३ हजार १९९ जनाले हवाई यात्रा गरेका छन् । यसै गरी आन्तरिकतर्फ २२ लाख ३१ हजार ८७९ यात्रुले हवाई सेवा लिइसकेको उहाँले जानकारी दिनुभयो । सन् २०२४ को ६ महिनामा त्रिभुवन अन्तर्राष्ट्रिय विमानस्थल हुँदै अन्तर्राष्ट्रियतर्फ २४ लाख ९० हजार ६१२ र आन्तरिकतर्फ २१ लाख ७१ हजार ८१३ जनाले हवाई यात्रा गरेका थिए । प्राधिकरणका अनुसार सन् २०२४ भरमा त्रिभुवन अन्तर्राष्ट्रिय विमानस्थल हुँदै आन्तरिक र अन्तर्राष्ट्रियतर्फ ७१ लाख २६ हजार ८३७ यात्रुले हवाई सेवा लिएका थिए । सन् २०२३ मा त्रिभुवन अन्तर्राष्ट्रिय विमानस्थल हुँदै ८६ लाख ९१ हजार यात्रुले हवाई यात्रा गरेका थिए ।पछिल्लो छ महिनामा यस विमानस्थलबाट अन्तर्राष्ट्रियतर्फ १६ हजार ६८ उडान अवतरण भएका छन्, जस अन्तर्गत आठ हजार ३३ उडान र आठ हजार ३५ अवतरण भएका हुन् । त्यस्तै गरी सोही अवधिमा आन्तरिकतर्फ ५० हजार ४१८ उडान अवतरण भएका छन् । हाल अन्तर्राष्ट्रितर्फ दैनिक एक सय हाराहारीमा उडान अवतरण हुँदै आएका छन् भने आन्तरिकतर्फ दैनिक तीनदेखि चार सयसम्म उडान अवतरण हुने गरेका छन् ।",
      "link": "https://gorkhapatraonline.com/news/165395",
      "image": "https://gorkhapatraonline.com/storage/media/291721/conversions/TIA-new-original-thumb.jpg"
    },
    {
      "slug": "165394",
      "title": "कुकुरलाई सङ्गिनी सुई",
      "timestamp": 1753660800000,
      "source": "gp",
      "content": "महिलाले लगाउने गर्भनिरोधक सङ्गिनी सुई कुकुरलाई लगाइने गरेको पाइएको छ । पशु अधिकारको दृष्टिकोणले यो कार्य अपराध हुने भए पनि आफ्नो सजिलोका लागि अन्धाधुन्ध प्रयोग बढिरहेको छ",
      "longContent": "काठमाडौँ, साउन १२ गते । महिलाले लगाउने गर्भनिरोधक सङ्गिनी सुई कुकुरलाई लगाइने गरेको पाइएको छ । पशु अधिकारको दृष्टिकोणले यो कार्य अपराध हुने भए पनि आफ्नो सजिलोका लागि अन्धाधुन्ध प्रयोग बढिरहेको छ । औषधी पसलमा सहजै पाइने र सरकारी निकायबाट प्रभावकारी अनुगमन हुन नसक्दा यसको प्रयोग बढेको हो, जसको कारणले कुकुरमा पाठेघर र क्यान्सरसम्बन्धी जटिल समस्या देखिन थालेको पशु स्वास्थ्यकर्मीले उल्लेख गरेका छन् ।काठमाडौँ उपत्यकामा प्रत्येक १० घरमध्ये एक घरमा कुकुर पालिएको तथ्याङ्क छ । अज्ञानता र पशु प्राविधिकको गलत सल्लाहले महिलाले प्रयोग गर्ने परिवार नियोजनको अस्थायी साधन तीनमहिने सङ्गिनी सुई काठमाडौँ उपत्यकासँगै देशका प्रमुख सहरका कुकुर (पोथी कुकुर) लाई लगाउने गरेको केन्द्रीय रेफरल पशु चिकित्सालयका डा. प्रकाश अधिकारीले बताउनुभयो । उहाँले अस्पतालमा दैनिक उपचारका लागि ल्याइने कुकुरमध्ये धेरैमा पाठेघरको समस्या देखिएको र त्यो सङ्गिनी सुईको असर भएको दाबी गर्नुभयो । पहिला पहिला कुकुरको पाठेघरमा समस्या एकदमै कम देखिने भए पनि पछिल्लो समय सङ्गिनी सुईको दुरुपयोगले समस्या बढेको जिकिर गर्नुभयो । सङ्गिनी सुई कुकुरधनी स्वयंले लगाउन अनुरोध गर्ने गरेको र औषधी पसलमा सहजै उपलब्ध हुने भएकाले यसको दुरुपयोग बढ्दो रहेको उहाँले बताउनुभयो । सङ्गिनी सुई नितान्त महिलाका लागि बनाइएको हुनाले कुकुरमा प्रयोग गर्नु दुरुपयोग हो । कुकुरमा यो सुईको प्रयोगले डिम्बाशयमा मासु (सिस्ट) पलाउने र पाठेघर सङ्क्रमण (पायोमेट्रा) को जोखिम बढाउँछ । साथै कुकुरले खाना पनि कम खान थाल्छ । पेट फुल्ने, रक्तअल्पता हुने, योनीबाट गन्हाउने फोहोर पदार्थ फाल्ने जस्ता लक्षण पनि कुकुरमा देखा पर्छन् । समयमा शल्यक्रिया उपचार नभए कुकुर मर्न सक्छ । हर्मोन असन्तुलनका कारण कुकुरको तौल बढ्ने र रौँ झर्ने जस्ता समस्या देखिन सक्छ । यो सुईको नियमित प्रयोगले स्तन ग्रन्थीको क्यान्सरको सम्भावना हुन्छ । कुकुरको अस्थायी परिवार नियोजनको कुनै पनि साधन नभएकाले अनावश्यक प्रजनन रोक्न सुरक्षित र स्थायी विधि कुकुरको बन्ध्याकरण गर्नु नै राम्रो हुने उहाँले बताउनुभयो । पशु चिकित्सक एवं नेपाल भेटेरिनरी परिषद्का उपाध्यक्ष डा. मनोज शाहीले यो समस्या सहरदेखि गाउँसम्म फैलिएको दाबी गर्नुभयो तर सहरमा भने यसले ठुलै समस्या ल्याएको उहाँले उल्लेख गर्नुभयो । कुकुर पाल्ने व्यक्तिहरूले औषधी पसल र कुकुरका लागि खोलिएका क्लिनिकमा गएर वा घरमै बोलाएर कुकुरलाई सङ्गिनी सुई लगाउने गरेको पाइएको छ ।  धेरै मानिसले लहैलहैमा लागेर कुकुरलाई सङ्गिनी सुईको प्रयोग गरिरहेको उहाँले बताउनुभयो । “यसले कुकुरलाई मृत्युको मुखमा पु¥याउँछ । सङ्गिनी सुई कुकुरमा लगाउन मिल्दैन । यो नितान्त महिलाका लागि मात्रै बनेको हो,” डा. शाहीले भन्नुभयो ।  केही पैसाका लागि घर घरमा गएर कुकुरलाई सङ्गिनी सुईको प्रयोग गर्ने कार्य तत्काल रोक्नु पर्छ । नत्र पाठेघरको रोग लागेर कुकुर मर्ने उहाँले स्पष्ट पार्नुभयो । लगातार दुई/तीन पटक सङ्गिनी सुई लगाएको खण्डमा ९० प्रतिशत कुकुरको पाठेघरमा समस्या देखिन थाल्छ । सङ्गिनी सुई महिलाका निम्ति पर्याप्त शोध गरेर बनाइएको परिवार नियोजनको साधन हो । डा. शाही भन्नुहुन्छ, “महिलाको शारीरिक तथा प्रजनन क्षमता, बनावट, संरचना कुकुरसँग कतै पनि मेल खाँदैन । महिलाको शरीरको तौल र कुकुरको शरीरको तौल फरक हुन्छ । महिलामा प्रत्येक महिना महिनावारिको चक्र हुन्छ भने कुकुरमा प्रत्येक ६/६ महिनामा हुन्छ । त्यसैले मानिस र कुकुरको शारीरिक तथा प्रजनन क्षमता फरक हुने भएकाले सुईको प्रयोग गर्नु हुँदैन ।” पशु अधिकारकर्मी मधु कट्टेलले पशु कल्याण मानवताको संवेदनशील र नैतिक दायित्वसँग गहिरो रूपमा गाँसिएको क्षेत्र भएको र मानिसमा प्रयोग हुने खोप, सुई र औषधी पशुलाई लगाउन नहुने उल्लेख गर्नुभयो । उहाँले पशुहरूलाई पीडा, दुःख, रोग, भोक र डर जस्ता अवस्थाबाट मुक्त गर्दै उनीहरूलाई स्वस्थ, सुरक्षित र सम्मानपूर्वक बाँच्ने अधिकार दिलाउन आवश्यक रहेको औँल्याउनुभयो । पशुको जीवन पनि मानिसको जीवन जत्तिकै मूल्यवान् भएकाले आफ्नो स्वार्थका लागि गलत प्रयोग गर्न नहुने उहाँ बताउनु हुन्छ ।",
      "link": "https://gorkhapatraonline.com/news/165394",
      "image": "https://gorkhapatraonline.com/storage/media/291720/conversions/Rebiz-original-thumb.jpg"
    },
    {
      "slug": "165391",
      "title": "नुहाउन गएका दुई युवक बेपत्ता",
      "timestamp": 1753574400000,
      "source": "gp",
      "content": "पवित्र तीर्थ गोसाईकुण्ड तालमा आइतबार दिउँसो स्नान गर्न गएका दुई जना युवक बेपत्ता भएका छन्। गोसाईकुण्ड गाउँपालिका –५ स्थित तालमा करिब साँझ ४ बजेतिर कुण्डमा स्नान गर्ने क्रममा डुबेर बेपत्ता भएका हुन् ।",
      "longContent": "गंगा कुमारी मिजाररसुवा, साउन ११ गते । पवित्र तीर्थ गोसाईकुण्ड तालमा आइतबार दिउँसो स्नान गर्न गएका दुई जना युवक बेपत्ता भएका छन्। गोसाईकुण्ड गाउँपालिका –५ स्थित तालमा करिब साँझ ४ बजेतिर कुण्डमा स्नान गर्ने क्रममा डुबेर बेपत्ता भएका हुन् ।मोरङको वेलबारी निवासी करिब २६ वर्षीय मनोज न्यौपाने र मोरङकै विराटनगर निवासी सुजन ढकालको बेपत्ता भएको जिल्ला प्रहरी कार्यालय रसुवाका प्रहरी नायव उपरीक्षक हेमबहादुर शाहीले जानकारी दिनुभयो।घटनापछि जिल्ला प्रहरी कार्यालयबाट इन्स्पेक्टर राजु साहको कमान्डमा विशेष उद्धार टोली तुरुन्त घटनास्थलतर्फ गएको थियो । उद्धारमा नेपाली सेना, सशस्त्र प्रहरी बल र स्थानीय समुदायको सक्रिय सहकार्य रहेको प्रहरीले जनाएको छ। बेपत्ता दुबै युवाको खोजी कार्य जारी रहेको र थप विवरण आउन बाँकी रहेको प्रमुख शाहीले बताउनुभयो ।",
      "link": "https://gorkhapatraonline.com/news/165391",
      "image": "https://gorkhapatraonline.com/storage/media/291715/conversions/Badhi-original-thumb.jpg"
    },
    {
      "slug": "165389",
      "title": "दैलेखमा बेवारिसे शव फेला",
      "timestamp": 1753574400000,
      "source": "gp",
      "content": "दैलेखमा एक पुरुषको बेवारिसे शव फेला परेको छ । दुल्लू नगरपालिका –११ कयलकुनास्थित छामघाट खोला किनारमा पुरुषको बेवारिसे शव फेला परेको हो ।",
      "longContent": "यामराज बिष्ट पञ्चकोशी (दैलेख), साउन ११ गते । दैलेखमा एक पुरुषको बेवारिसे शव फेला परेको छ । दुल्लू नगरपालिका –११ कयलकुनास्थित छामघाट खोला किनारमा पुरुषको बेवारिसे शव फेला परेको हो ।पोस्टमार्टमका लागि जिल्ला अस्पताल दैलेखमा ल्याएको जिल्ला प्रहरी कार्यालय दैलेखका प्रमुख गणेशबहादुर बरालले जानकारी दिनुभयो । नाम र ठेगाना नखुलेको अन्दाजी ४० वर्षको देखिने पुरुषको बेवारिसे शव फेला परेकोे उहाँले बताउनुभयो । घटनाबारे थप अनुसन्धान भइरहेको प्रहरीले जनाएको छ ।",
      "link": "https://gorkhapatraonline.com/news/165389",
      "image": "https://gorkhapatraonline.com/storage/media/291713/conversions/Child-Death-original-thumb.jpg"
    },
    {
      "slug": "165361",
      "title": "अधिनायकवाद भन्नेलाई जेल हत्कडी थाहा नहुन सक्छ : प्रधानमन्त्री  ओली",
      "timestamp": 1753574400000,
      "source": "gp",
      "content": "प्रधानमन्त्री केपी शर्मा ओलीले बिपी कोइराला राष्ट्रिय पुरस्कार, २०८१ द्वारा आइतबार चार प्रतिभालाई पुरस्कृत गर्नुभएको छ।",
      "longContent": "काठमाडौँ, साउन ११ गते। प्रधानमन्त्री केपी शर्मा ओलीले बिपी कोइराला राष्ट्रिय पुरस्कार, २०८१ द्वारा आइतबार चार प्रतिभालाई पुरस्कृत गर्नुभएको छ।संस्कृति, पर्यटन तथा नागरिक उडड्यन मन्त्रालयद्वारा प्रधानमन्त्री निवास, बालुवाटारमा आयोजित कार्यक्रममा प्रधानमन्त्री ओलीले स्रष्टा नयनसिंह कडायत, मीना सुब्बा, तिलविक्रम नेम्वाङ (वैरागी काइँला), भुवन ढुङ्गाना कोइरालालाई जनही एक लाख राशीसहित पुरस्कृत गर्नुभएको हो। प्रधानमन्त्री ओलीले प्रजातन्त्रका लागि राजनीतिक परिवर्तनको झण्डा बोक्दा आफ्नो निहित स्वार्थ नहेरी जोखिम मोलेर देशको हितमा लाग्ने अघिल्लो पुस्ताका नेता र स्थापित साहित्यिक व्यक्तित्व भएकाले बिपीको सम्मानमा सरकारले पुरस्कार स्थापना गरेको बताउनुभयो। “अहिले कुनै कुरामा चित्त बुझेन भने अधिनायकवादी भनिदिए पुग्छ तर अधिनायकवाद कस्तो हुन्छ भने त्यसबेला भोग्ने बिपीहरु र हामीलाई थाहा छ। जेल हत्कडी र कालकोठरी भोग्नेलाई थाहा  हुन्छ। अहिले प्रजातन्त्र आएको छ, सजिलो भएको छ। अघिल्लो पुस्ताका बिपी कोइरालाहरुले सङ्घर्षका लागि बाटो देखाउनुुभएको छ’’, प्रधानमन्त्री ओलीले भन्नुुभयो, “राजनीतिक परिवर्तनका लागि काँग्रेस र कम्युुनिष्टले कठिन परिस्थितिको सामना गर्दै बलिदानको आन्दोलन सँगसँगै गरेका छन्। यी लडाइँमा बिपी प्रेरणाको मियो हुनुुहुुन्थ्यो। अब बिपी कोइराला र पुुष्पलालहरु कुुनै दल विशेषका नेता होइनन्, देशकै नेता हुन्।’’नेपालको प्रजातान्त्रिक आन्दोलनका शिखर व्यक्तित्व एवं नेपाली साहित्यमा अतुलनीय योगदान गर्नुभएका जननायक विश्वेश्वरप्रसाद (बिपी) कोइरालाले राजनीति र साहित्यमा दिनुुभएको योगदानलाई चिरपर्यन्त कायम राख्न नेपाल सरकारको आर्थिक वर्ष २०७७/०७८ को नीति तथा कार्यक्रममार्फत उक्त पुरस्कारको व्यवस्था भई २०७८ मा कार्यविधि जारी भएपछि हरेक वर्ष पुरस्कार वितरण हुँदै आएको छ।",
      "link": "https://gorkhapatraonline.com/news/165361",
      "image": "https://gorkhapatraonline.com/storage/media/291650/conversions/kp-oli-original-thumb.jpg"
    },
    {
      "slug": "165308",
      "title": "सर्जक भण्डारीलाई लघुकथा सम्मान",
      "timestamp": 1753574400000,
      "source": "gp",
      "content": "नेपाल वाङ्मय परिषद धनगढी, कैलालीले कृति विमोचन तथा स्रष्टा सम्मान कार्यक्रम सम्पन्न गरेको छ । कार्यक्रमको प्रारम्भमा संस्थाका अध्यक्ष डा. पुष्करराज भट्टले संस्थाका गतिविधिबारे जानकारी गराउनुभयो ।",
      "longContent": "गोरखापत्र अनलाइनकाठमाडौं, साउन ११ गते । नेपाल वाङ्मय परिषद धनगढी, कैलालीले कृति विमोचन तथा स्रष्टा सम्मान कार्यक्रम सम्पन्न गरेको छ । कार्यक्रमको प्रारम्भमा संस्थाका अध्यक्ष डा. पुष्करराज भट्टले संस्थाका गतिविधिबारे जानकारी गराउनुभयो ।नेपाल सरकारका पूर्व पशुपक्षी मन्त्री तथा साहित्यकार शान्ता मानवीको प्रमुख आतिथ्यतामा कार्यक्रम सम्पन्न भएको हो । कायृक्रममा डा. हरिप्रसाद भण्डारीलाई पद्मा–रामचन्द्र लघुकथा सम्मान २०८१ प्रदान गरिएको छ ।सम्मानित स्रष्टा डा. भण्डारीको जीवनी, कृतित्व र व्यक्तित्व बारेमा शेखर अर्यालले प्रकाश पार्नुभएको थियो । उहाँले डा. भण्डारीको लेखनयात्राका साथै सम्पादन एवं समालोचनाका क्षेत्रमा गर्नुभएको योगदानको बारेमा चर्चा गर्नुभयो । सम्मानित प्रतिभा डा.भण्डारीले आफ्ना अनुभूति प्रकट गर्नुभएको थियो ।समारोहमा नेपाल वाङ्मय परिषदका अध्यक्ष डा. पुष्करराज भट्टको सिर्जनातर्फको छैठौं कृति आमा धरती बाबु आकाशको प्रमुख अतिथि लगायत सम्पूर्ण सहभागीले विमोचन गर्नुभयो । समारोहमा विमोचित कृतिको बारेमा डा. शेखरकुमार श्रेष्ठले प्रकाश पार्नुभयो । उहाँले यस कृतिमा अनुभूति, संवेदना, संघर्षका साथै मानवीय जीवनका विभिन्न पक्षको बारेमा जानकारी दिनुभयो । कार्यक्रममा दीपक लोहनी, नवराज रिजाल, डा. टीकाराम पोख्रेल, मातृका पोखरेलले शुभकामना मन्तव्य राख्नुभएको थियो । विमोचित कृतिका रचना लघुकथाकार किशन पौडेल, मनीषकुमार शर्मा समित्, इन्दिरा चापागाई, प्रार्थना खनाल एवं शान्ता तिम्सिनाले वाचन गर्नुभएको थियो । प्रमुख अतिथि शान्ता मानवीले आफ्नो जीवन राजनीतिक क्षेत्रमा बढी बितेको भए पनि आफूले साहित्य क्षेत्रलाई सधैँ माया गरिरहने विचार व्यक्त गर्नुभयो । उहाँले साहित्यले समाज र राजनीतिलाई सही दिशामा ल्याउन मद्दत पुग्ने बताउनुभयो । संस्थाको अध्यक्ष डा. पुष्करराज भट्टको अध्यक्षतामा सम्पन्न कार्यक्रमको सञ्चालन गोविन्द अर्याल ‘श्रृङ्खला’ले गर्नुभएको थियो ।",
      "link": "https://gorkhapatraonline.com/news/165308",
      "image": "https://gorkhapatraonline.com/storage/media/291526/conversions/Puskar-original-thumb.jpg"
    },
    {
      "slug": "165267",
      "title": "घटेन जातीय विभेद",
      "timestamp": 1753574400000,
      "source": "gp",
      "content": "दलित समुदायमाथि हुने जातीय भेदभाव तथा छुवाछुतका घटना कर्णाली प्रदेशभन्दा बागमती प्रदेशमा धेरै भएका छन् । जातीय विभेद गर्ने सवालमा बागमती प्रदेश कोशी, लुम्बिनी र गण्डकीभन्दा पनि अगाडि देखिएको छ ।",
      "longContent": "गोरखापत्र समाचारदाता काठमाडौँ, साउन ११ गते ।  दलित समुदायमाथि हुने जातीय भेदभाव तथा छुवाछुतका घटना कर्णाली प्रदेशभन्दा बागमती प्रदेशमा धेरै भएका छन् । जातीय विभेद गर्ने सवालमा बागमती प्रदेश कोशी, लुम्बिनी र गण्डकीभन्दा पनि अगाडि देखिएको छ । समता फाउन्डेसनले सार्वजनिक गरेको दलित मानव अधिकार पुस्तक, २०८१ ले जातका आधारमा भएका हिंसाका घटनाको अध्ययनले यस्तो अवस्था देखाएको हो । दलितमाथि विभिन्न ढङ्गले चरम विभेद भइरहेको घटना अध्ययनले निष्कर्ष निकालेको छ । अध्ययन प्रतिवेदन अनुसार २०८१ मा सबैभन्दा बढी मधेश प्रदेशमा जातीय विभेद र छुवाछुतका घटना भएका छन् । मधेश प्रदेशमा कुल घटनाको २८ प्रतिशत छ भने सबैभन्दा थोरै कोशी र गण्डकीमा सात/सात प्रतिशत छन् । मधेशपछि सुदूरपश्चिम प्रदेशमा १७ प्रतिशत र बागमतीमा १५ प्रतिशत घटना भएका छन् । सङ्घीय राजधानी रहेको बागमती प्रदेशमा लुम्बिनी, कोशी, कर्णाली र गण्डकीमा भन्दा बढी जातीय विभेदका घटना भएको देखिन्छ । लुम्बिनी र कर्णालीमा क्रमशः १३ र १२ प्रतिशत घटना भएका छन् ।",
      "link": "https://gorkhapatraonline.com/news/165267",
      "image": "https://gorkhapatraonline.com/storage/media/291643/conversions/5-original-thumb.jpg"
    },
    {
      "slug": "165266",
      "title": "ब्रिटिस गोर्खाको वंशज नागरिकता कायम राख्न माग",
      "timestamp": 1753574400000,
      "source": "gp",
      "content": "नेपाल नागरिकता (दोस्रो संशोधन) विधेयक–२०८१ मा ब्रिटिस गोर्खा र निजका सन्तानलाई नेपाली वंशजको नागरिकता कायम राख्नुपर्ने संशोधन प्रस्ताव गरिएको छ । राष्ट्रिय सभामा सो विधेयक विचाराधीन अवस्थामा छ ।",
      "longContent": "गोरखापत्र समाचारदाता काठमाडौँ, साउन ११ गते । नेपाल नागरिकता (दोस्रो संशोधन) विधेयक–२०८१ मा ब्रिटिस गोर्खा र निजका सन्तानलाई नेपाली वंशजको नागरिकता कायम राख्नुपर्ने संशोधन प्रस्ताव गरिएको छ । राष्ट्रिय सभामा सो विधेयक विचाराधीन अवस्थामा छ । प्रतिनिधि सभाबाट गत असार १४ गते पारित भएको नेपाल नागरिकता (दोस्रो संशोधन) विधेयक–२०८१ राष्ट्रिय सभामा सैद्धान्तिक छलफलपछि गत मङ्गलबार दफाबार छलफलका लागि विधायन व्यवस्थापन समितिमा पठाइएको छ । सङ्घीय संसद् सचिवालयका अनुसार सो विधेयकमाथि १० वटा समूहमा ३५ वटा दफामा संशोधन प्रस्ताव गरिएको छ । नेकपा (एकीकृत समाजवादी) का मदनकुमारी शाह (गरिमा), जयन्तीदेवी राई, गोमा तिमिल्सिना र राजेन्द्रलक्ष्मी गैरेले प्रस्ताव गर्नुभएको संशोधनमा ‘नेपाली वंशजको नागरिकता प्राप्त गरेका ब्रिटिस गोर्खाका हकमा बेलायती सेनामा काम गरेबापत सम्मानार्थ ब्रिटिस आवासीय भिसा वा अङ्गीकृत नागरिकता प्राप्त गरे पनि निज र निजका सन्तानले प्राप्त गरेको नेपाली वंशजको नागरिकता निरन्तर कायम रहने’ उल्लेख छ । नेकपा (माओवादी केन्द्र) का झक्कुप्रसाद सुवेदी, राधेश्याम पासवानसहित राष्ट्रिय सभाका १२ जना सदस्यले समेत सोही बेहोराको संशोधन माग गर्नुभएको छ । गृह मन्त्रालयले संशोधनका लागि ल्याएको प्रस्तावमा भन्ने ब्रिटिस गोर्खा र निजका सन्तानबारे उल्लेख छैन । प्रतिनिधि सभाले विधेयक पारित गर्दासमेत सो व्यवस्था राखेको छैन । मदनकुमारी शाह र झक्कुप्रसाद सुवेदीसहितका राष्ट्रिय सभाका सदस्यले राख्नुभएको संशोधनमा ब्रिटिस गोर्खाका सन्तान जुनसुकै देशमा जन्मेको भए पनि वा जुनसुकै देशको नागरिकता प्राप्त गरे पनि नेपालको वंशजको नागरिकता प्राप्त गर्न सक्ने व्यवस्था राख्न प्रस्ताव गरिएको छ । मूल विधेयकको दफा २ को उपदफा दफा ४ को (ग) अन्तर्गत ‘ब्रिटिस गोर्खाको सन्तान बेलायतलगायत अन्य देशमा जन्मी बेलायत वा अन्य देशको नागरिकता प्राप्त गरे पनि निजले नेपाली वंशजको नागरिकता प्राप्त गर्न चाहेमा कुनै बाधा पुगेको मानिने छैन’ थप्न प्रस्ताव गरिएको छ । सरकारले प्रस्ताव गरेको संशोधनको केही बुँदा अतिरिक्त राष्ट्रिय सभाका सदस्यले सो विषयमा अलग्गै उपदफा थप्न प्रस्ताव गर्नुभएको हो । प्रतिनिधि सभामा सो विधेयक २०८१ माघ १५ गते दर्ता भएको हो । सभाले चैत १८ गते राज्य व्यवस्था तथा सुशासन समितिमा छलफलका लागि पठाएकोमा समितिले असार ५ गते प्रतिवेदन पेस गर्‍यो ।",
      "link": "https://gorkhapatraonline.com/news/165266",
      "image": "https://gorkhapatraonline.com/storage/media/291483/conversions/citizenship-original-thumb.jpg"
    },
    {
      "slug": "165265",
      "title": "मधेसको खडेरीले अझ बढायो सुनकोशी–मरिण डाइभर्सन आयोजनाको  आवश्यकता",
      "timestamp": 1753574400000,
      "source": "gp",
      "content": "सुक्खाग्रस्त क्षेत्र घोषित मधेश प्रदेशमा सिँचाइ सुविधा पुर्‍याउन सकिने सुनकोशी–मरिण डाइभर्सन राष्ट्रिय बहुउद्देश्यीय आयोजनाको आवश्यकता यतिखेर पुष्टि भएको छ तर एक वर्षअघि नै आयोजनाको सुरुङ छिचोलिए पनि ठेकेदारको लापर्बाहीका कारण बाँध निर्माणले गति लिन सकेको छैन ।",
      "longContent": "काठमाडौँ, साउन ११ गते । सुक्खाग्रस्त क्षेत्र घोषित मधेश प्रदेशमा सिँचाइ सुविधा पुर्‍याउन सकिने सुनकोशी–मरिण डाइभर्सन राष्ट्रिय बहुउद्देश्यीय आयोजनाको आवश्यकता यतिखेर पुष्टि भएको छ तर एक वर्षअघि नै आयोजनाको सुरुङ छिचोलिए पनि ठेकेदारको लापर्बाहीका कारण बाँध निर्माणले गति लिन सकेको छैन ।पटेल–रमण (संयुक्त) ले बाँध निर्माणको ठेक्का लिएको हो । १४ अर्ब सात करोड ५९ लाख रुपियाँको लागतमा यो बाँध निर्माण भइरहेको छ । बाँध निर्माण सुरु भएको ३० महिनामा सात प्रतिशत मात्र काम भएको छ । निर्माण कम्पनीले पेस्की रकमस्वरूप एक अर्ब २० करोड रुपियाँ भुक्तानी लिइसकेको छ । सो आयोजना अन्तर्गत मधेश प्रदेशको बारा, रौतहट, सर्लाही, महोत्तरी र धनुषा जिल्लाको एक लाख २२ हजार हेक्टर जमिनमा सिँचाइ सेवा उपलब्ध गराउने लक्ष्य लिइएको छ । यस आयोजनाबाट तराईका करिब २० लाख जनसङ्ख्या लाभान्वित हुने प्रक्षेपण गरिएको छ । आयोजनाको पानीले बर्सैभरि सिँचाइ हुने छ र जसबाट मधेश प्रदेशका पाँच जिल्लामा उल्लेख्य रूपमा उत्पादकत्व बढ्ने र यहाँका किसानले प्रतिवर्ष १० अर्ब ३० करोड रुपियाँ आम्दानी गर्ने प्रक्षेपण गरिएको छ ।सुनकोशी–मरिण डाइभर्सन राष्ट्रिय बहुउद्देश्यीय आयोजनाका प्रमुख बद्री कार्कीले सुनकोशीको पानी तराईका जिल्लासम्म पुर्‍याउने उद्देश्यले निर्माणाधीन बाँधको काम अगाडि बढ्न नसकेको बताउनुभयो । सुनकोशी गाउँपालिकाको कानढुङ्ग्रीस्थित सुनकोशी नदीमा बाँध निर्माण भइरहेको छ । उहाँका अनुसार ठेक्का लागेको ३० महिनामा अहिलेसम्म बाँधको काम मात्र सात प्रतिशत सम्पन्न भएको छ । गत आर्थिक वर्ष (२०८१/८२) मा बाँधको काम जम्मा एक प्रतिशत मात्र भएको थियो । बाँध निर्माणलाई अगाडि बढाउन कुनै समस्या नरहेको बताउँदै उहाँले ठेकेदार कम्पनीको लापरबाहीका कारण काम अगाडि बढ्न नसकेको स्पष्ट पार्नुभयो ।अहिलेसम्म समग्र आयोजनाकै भौतिक प्रगति ३५ प्रतिशत पुगेको छ । अहिलेकै गतिमा काम गर्ने हो भने बाँध निर्माण गर्न अझै चार वर्ष समय लाग्न सक्ने उहाँको आकलन छ । आयोजनाका पूर्वप्रमुख तारा बरालले सुनकोशीको पानी तराईसम्म पुर्‍याउन बाँधलगायत धेरै संरचना निर्माण गर्न बाँकी रहेको बताउनुभयो । उहाँका अनुसार ३० मिटर अग्लो र १५८ मिटर लामो बाँध निर्माणपछि सुरुङमार्फत कमलामाई नगरपालिका कुसुमटारस्थित मरिण खोलामा सुनकोशीको पानी खसालिने छ । त्यहाँबाट मरिण खोला हुँदै पानी ब्यारेजसम्म पुग्छ । आयोजनाले सुनकोशी नदीबाट ६७ क्युमेक पानी पथान्तरण गरेर मरिण नदी हुँदै बागमती ब्यारेजमा पठाउँछ । उहाँले भन्नुभयो, “यही पानी लगेर बागमती ब्यारेजमा हालेर त्यहाँबाट बागमती नहर हुँदै सिँचाइ हुन्छ । यो आयोजना अन्तर्गत नदीको पानी नदीमार्फत नै नदीमा हालिने हो । सुनकोशीको पानी मरिण खोलामा ४४ किलोमिटर बगेर बागमतीसम्म पुग्छ ।’’ उहाँका अनुसार २०५० सालमा निर्माण भएको ब्यारेज, नहर संरचना, तिनीहरूको जीर्णोद्धार गर्न बागमती सिँचाइ आयोजनाको विस्तृत परियोजना प्रतिवेदन (डिपिआर) निर्माण भइसकेको छ । चालु आव (२०८२/८३) बाट निर्माण सुरु हुन्छ ।ठेक्का तोड्ने चेतावनीमधेश प्रदेश सरकारको ‘एक निर्वाचन क्षेत्र : एक सडक’ आयोजना अन्तर्गतका सडकको शिलान्यास गर्न गत जेठ १८ गते जनकपुर पुग्नुभएका प्रधानमन्त्री केपी शर्मा ओलीले राष्ट्रिय गौरवको सुनकोशी मरिण डाइभर्सन बहुउद्देश्यीय आयोजनाको काम निर्धारित समयमा अगाडि बढ्न नसके ठेक्का तोड्ने चेतावनी दिनुभएको थियो । उहाँले सिँचाइको आसमा रहेका मधेशका जनताले अब लामो समय जमिन बाँझो राख्न नसक्ने बताउनुभएको थियो । प्रधानमन्त्री ओलीले २०७७ फागुन २० गते यस आयोजनाको शिलान्यास गर्नुभएको थियो । २०८४ असोजसम्म यो आयोजनाको सम्पूर्ण काम सकिने लक्ष्य छ ।",
      "link": "https://gorkhapatraonline.com/news/165265",
      "image": "https://gorkhapatraonline.com/storage/media/291550/conversions/sunkoshi-original-thumb.jpg"
    },
    {
      "slug": "165264",
      "title": "सामाजिक जागरणको त्यो ‘हलोक्रान्ति’",
      "timestamp": 1753574400000,
      "source": "gp",
      "content": "छयहत्तर वर्षअघि लमजुङका ब्राह्मणले हलो जोतेपछि समाजमा यस्तो दोहोरी चल्यो । राणाकालीन त्यो समय, ‘ब्राह्मणले हलो जोत्नु हुँदैन’ भन्ने मानसिकता तर त्यही राणाकालीन समयमा नेपालको इतिहासमा ब्राह्मणले हलो जोतेको इतिहास बोल्छ, लमजुङ सुन्दरबजार नगरपालिका–४, (साबिक दुराडाँडा गाविस–६) अर्चल्यानीको बाटेगराले ।",
      "longContent": "नवीनराज कुइँकेललमजुङ, साउन ११ गते ।विपक्षशेषकान्त लप्टन, हरिभक्त तिघ्रे तोयानाथ पण्डित हलो जोती बिग्रे हलो जोत्ने हुन् तीन जना अबदेखि खालान् पाथी बाह्र माना ।पक्षए नानी टपरी भक्त ! तिम्रा पूर्वजहरूको होइन युग हो यौटा विकास र सुधारको ।छयहत्तर वर्षअघि लमजुङका ब्राह्मणले हलो जोतेपछि समाजमा यस्तो दोहोरी चल्यो । राणाकालीन त्यो समय, ‘ब्राह्मणले हलो जोत्नु हुँदैन’ भन्ने मानसिकता तर त्यही राणाकालीन समयमा नेपालको इतिहासमा ब्राह्मणले हलो जोतेको इतिहास बोल्छ, लमजुङ सुन्दरबजार नगरपालिका–४, (साबिक दुराडाँडा गाविस–६) अर्चल्यानीको बाटेगराले । राणाशासन फाल्न राजनीतिक मात्र होइन, सामाजिक जागरण पनि आवश्यक थियो । त्यस्ता सामाजिक जागरण आन्दोलनमध्येको एक थियो, ‘हलोक्रान्ति’, जुन जातीय छुवाछुतविरुद्ध गरिएको थियो । देशमा प्रजातन्त्रको उदय हुनुअघि २००६ साउन ११ गतेकै दिन लमजुङको दुराडाँडा अर्चल्यानीको बाटेगरामा बाहुनहरूले सामूहिक रूपमा हलो जोतेका थिए । यो क्रान्तिको नेतृत्व बडो सुझबुझका साथ पण्डित तोयानाथ अधिकारी, शेषकान्त अधिकारी, मुखिया हरिभक्त पौडेल, मुखिया हरिदासले २००४ सालदेखि नै बनाएका रहेछन् तर २००५ फागुनमा हरिदासको मृत्यु भएपछि यो अभियान केही पछि धकेलिएछ ।अन्ततः ११ साउन २००६ मा शेषकान्त अधिकारीले आफ्नो खेतमा हलोको अनौ समातेर खेत जोतिछाडे । यो सुन्नासाथ चारैतिर ठुलो खलबल भयो । बिस्तारै हलो जोत्ने बाहुनको सङ्ख्या २७ जना पुगेछ । न पर्चा, न जुलुस, न हडताल ! हलो जोत्ने आन्दोलन सामाजिक क्रान्तिका रूपमा फैलन थाल्यो । बाहुनले हलो जोते भनेर कम्पन भयो । २००६ सालको पुसमा तनहुँ, २००७ साल वैशाखमा अर्घाखाँची, गोरखा र २००८ सालमा स्याङ्जामा पनि हलो जोत्ने अभियानले तीव्र रूप लियो । त्यसपछि कास्कीको बाटुलेचौरमा पण्डित मुक्तिनाथ तिमिल्सिनाको नेतृत्वमा बाहुनकै एक समूहले बारी जोते । गोरखामा पूर्णप्रसाद ब्राह्मणको नेतृत्वमा र धादिङ, केवलपुरमा देवीप्रसाद पौडेल दम्पती (केवलपुरे किसान), गैराघरेका दाजुभाइसहित चार जनाले हलो जोते । हलोक्रान्तिमा सम्मिलित हरिदासका नाति रविकान्त अधिकारीका अनुसार श्रीकान्त अधिकारीले तनहुँमा श्रीभद्र र उमाभद्र खनाल, कास्कीमा मीनबहादुर गुरुङ, अर्घाखाँचीमा काशीनाथ गौतम (पूर्वउपसभामुख पुष्पा भुसालका बुवा) र डडेलधुरामा भीमदत्त पन्तसम्मले छलफल गरी हलोक्रान्ति अभियान सञ्चालन गरेका थिए । बाहुनले पहिलो पटक हलो जोतेर क्रान्तिकारी काम गरेका थिए त्यतिबेला । दलित जातिले मात्र हलो जोत्थे त्यो समयमा । जोत्नेलाई दलितकै श्रेणीमा राखिन्थ्यो । समाजमा सबै जाति बराबर हुन् । त्यसैले दलितलाई मात्र काम लगाउने होइन, बाहुनले पनि जोत्न हुन्छ भनेर हलोक्रान्ति सुरु भएको थियो । त्यही सम्झनामा स्थानीयवासी बर्सैपिच्छे लमजुङको दुराडाँडा अर्चल्यानीस्थित बाटेगरामा साउन ११ गते हलोक्रान्ति दिवस मनाउँछन् । आइतबार पनि ७६ औँ हलोक्रान्ति दिवस मनाइँदै छ ।राज्यसत्ताको सिरानमा हुकुमी राणाशासन थियो । तलतिर गाउँ गाउँमा ठालु, शोषक, जिम्मावाल, तालुकदार, तथाकथित पण्डित, पुरोहित राणाशासनका जराका रूपमा थिए । गाउँले प्रायः तिनकै हैकम मान्थे । सरकारले दुराडाँडाका हलो क्रान्तिका ब्राह्मणलाई थुन्ने रणनीति लिएछ । शेषकान्त र तोयानाथलाई गिरफ्तार गरी पोखरा पुर्‍याइएछ । बडाहाकिमले ‘राजद्रोही तिमीहरूलाई बाँकी राख्दिनँ’ भनी तर्साएछन् । तोयानाथले बाहुनले हलो जोत्न हुन्न भनी शास्त्रमा कहीँ उल्लेख छैन भनी प्रतिरक्षा गरेछन् ।सुरुमा पण्डित तोयानाथले हलो जोत्नु पर्छ भन्ने कुरा निकाल्नुभयो । २००४ सालदेखि नै यो कुरा उठेको थियो । गाउँमा तोयानाथ, हरिभक्त, शेषकान्त, हरिदासलगायतका केही व्यक्तिबिच विशेष सल्लाह हुन थाल्यो । हलो जोते के हुन्छ यसले किसानलाई सजिलो पर्छ । आफूले हलो जोत्न नहुने र हली लगाउन मुस्किल पर्ने कुराको अन्त्य हुन्छ । समयमा खेती गर्न पाउँदा उब्जनीमा वृद्धि हुन्छ । सँगसँगै परम्परा तोडिन्छ, हलचल हुन्छ र नयाँ चेतनाले जन्म लिन्छ भन्ने सल्लाह भयो र हलो जोतियो । पण्डित तोयानाथका भान्जा सुन्दरबजार नगरपालिका–३, छहरेपानीका भानुभक्त न्यौपानेका अनुसार पण्डित तोयानाथले जम्मा चार सियो हलो जोत्नुभएको थियो, पहिलो सियो कृषिक्रान्ति, दोस्रो सियो शिक्षा, तेस्रो सियो राजनीति र चौथो सियो समानताका लागि थियो । हलो जोतेको एक वर्षसम्म हल्लाखल्ला मच्चियो । जोत्नेलाई नजोत्नेले विरोध गर्न थाले । उनीहरूलाई उल्याउन त्यतिखेर गीतै बनाए । बिहेबारीमा रोक, भातपानी चलाइएनत्यसबेला हलो जोत्नेलाई भात ठेगियो । माइत आएका छोरी घर जान पाएनन् । घर गएका बुहारी माइत आउन पाएनन् । उमेर पुगेका युवायुवतीको विवाह रोकियो । जोतेको समयमा हेर्न जानेलाई समेत भात ठेगियो । कतिले गएका थिएनौँ भनी ढाँटेर बिहे पनि गरे । समाज अस्तव्यस्त भयो । कैयौँ पण्डित निर्वासित भए भने कैयौँ तल्लो जाति सरह भए । “छोरीलाई तोयानाथले तनहुँ ठुलढुङ्गामा साउनो टपरी गाउँकै आइते सार्कीसँग पठाए,” भानुभक्तले स्मरण गर्नुभयो, “त्यो जातीय विभेदविरुद्ध थियो तर त्यो छोरीको घरमा थाहा पाएपछि छोरीलाई माइती फिर्ता पठाइयो ।”२००७ फागुन ७ बाट राणाशासन उखेलियो तर हलो क्रान्तिको असर भने २०११/१२ सालसम्म पनि कायमै रह्यो । २०११ सालमा गोरखाको काफलडाँडामा भएको बिहेको जन्तेबाख्रो भोजमा हलो जोत्ने र नजोत्ने बाहुनबिच निकै नोकझोँक चल्यो । त्यहाँ ‘जात राजाको, भात भताहाको’ भन्ने उखान चरितार्थ भएको थियो । धादिङको केवलपुरमा पनि त्यस्तै घटना अभिलेख छ । देवीप्रसाद पौडेलको नेतृत्वको हलो काण्डले गाउँमा बिहेबारी नै रोकिएपछि झङ्कप्रसाद बाँस्कोटाले बडाहाकिमलाई नै ल्याएर भोज गराए । बडाहाकिमको रोहवरमा हलो जोत्ने र नजोत्नेलाई एउटै भान्सामा भात खुवाए । त्यसपछि बल्ल सामाजिक विधि व्यवहार पुनः थालनी भयो । दुराडाँडाका पण्डित शिवराज भट्ट भन्नुहुन्छ, “सबै समान हुन् भन्ने कुराको जागरण फैलाउन हलोक्रान्तिले मद्दत गर्‍यो । हलो जोतेर तोयानाथले सबैलाई फुकुवा त गर्नुभयो तर जग्गा बाँझा छन् । मान्छे सबै सहरतर्फ लोभिए । गाउँघर रित्तिँदै छन् ।”",
      "link": "https://gorkhapatraonline.com/news/165264",
      "image": "https://gorkhapatraonline.com/storage/media/291480/conversions/2112-original-thumb.jpg"
    },
    {
      "slug": "165263",
      "title": "प्रमुख प्रशासकीय अधिकृत हाजिर नगराए रहेन विकल्प",
      "timestamp": 1753574400000,
      "source": "gp",
      "content": "सङ्घीय सरकारले स्थानीय तहमा कामकाजका लागि खटाएका प्रमुख प्रशासकीय अधिकृतलाई हाजिर नगराई मन्त्रालयमै फर्काइए ती स्थानीय तहको आर्थिक तथा प्रशासनिक काम ठप्प हुने भएको छ । यसअघिसम्म भने मन्त्रालयले कामकाजका लागि खटाएका प्रमुख प्रशासकीय अधिकृतलाई हाजिर नगराए पनि ती स्थानीय तहका वरिष्ठतम कर्मचारीलाई आर्थिक तथा प्रशासनिक जिम्मेवारी प्रदान गरिँदै आइएको थियो ।",
      "longContent": "काठमाडौँ, साउन ११ गते । सङ्घीय सरकारले स्थानीय तहमा कामकाजका लागि खटाएका प्रमुख प्रशासकीय अधिकृतलाई हाजिर नगराई मन्त्रालयमै फर्काइए ती स्थानीय तहको आर्थिक तथा प्रशासनिक काम ठप्प हुने भएको छ । यसअघिसम्म भने मन्त्रालयले कामकाजका लागि खटाएका प्रमुख प्रशासकीय अधिकृतलाई हाजिर नगराए पनि ती स्थानीय तहका वरिष्ठतम कर्मचारीलाई आर्थिक तथा प्रशासनिक जिम्मेवारी प्रदान गरिँदै आइएको थियो । सङ्घीय मामिला तथा सामान्य प्रशासन मन्त्रालयले साउन महिनादेखि लागु हुने गरी प्रमुख प्रशासकीय अधिकृत रिक्त स्थानीय तहमा यसअघि वरिष्ठतम कर्मचारीलाई दिइँदै आएको आर्थिक तथा प्रशासनिक अधिकार रद्द गर्ने निर्णय गरेको हो । स्थानीय तहको दरबन्दी अनुसार मन्त्रालयले स्थानीय तहमा प्रमुख प्रशासकीय अधिकृत खटाए पनि केही स्थानीय तहले हाजिर गराउन नसक्ने भनी मन्त्रालयमा नै कर्मचारीलाई फिर्ता पठाउन थालेपछि मन्त्रालयले वरिष्ठतम कर्मचारीलाई दिँदै आएको आर्थिक तथा प्रशासनिक अधिकार रद्द गरेको हो । अब स्थानीय तहले मन्त्रालयले खटाएका प्रमुख प्रशासकीय अधिकृतलाई कि त हाजिर गराई कामकाजमा लगाउनुपर्ने कि त स्थानीय तहको आर्थिक तथा प्रशासनिक काम ठप्प नै राख्नुको विकल्प छैन । मन्त्रालयका प्रवक्ता कालीप्रसाद पराजुलीले मन्त्रालयले खटाएका अधिकृतलाई स्थानीय तहले कामकाजमा लगाउन दबाब दिने उद्देश्यले यस्तो निर्णय गरेको बताउनुभयो । “स्थानीय तहका प्रमुख प्रशासकीय अधिकृतका रूपमा खटाइएका कर्मचारीलाई हाजिर नगराउने प्रवृत्ति बढ्दै गएकाले त्यस्तो प्रवृत्तिको अन्त्य गर्दै स्थानीय तहमा निमित्त प्रमुख प्रशासकीय अधिकृत हटाउने उद्देश्यले मन्त्रालयले यो निर्णय गरेको हो,” उहाँले भन्नुभयो । मन्त्रालयका अनुसार साउन लागेपछि मात्र नौ वटा स्थानीय तहमा मन्त्रालयले खटाएका प्रमुख प्रशासकीय अधिकृतलाई हाजिर नगराई मन्त्रालयमै फिर्ता पठाइएको छ भने मौखिक रूपमा हाजिर नगराउने भन्ने स्थानीय तहको सङ्ख्या ६५ वटाभन्दा बढी छ । मन्त्रालयले वरिष्ठतम कर्मचारीलाई दिएको आर्थिक तथा प्रशासनिक अधिकार रद्द गरी सम्बन्धित कोष तथा लेखा नियन्त्रक कार्यालयलाई समेत जानकारी गराइएको छ ।हरेक पटक मन्त्रालयले स्थानीय तहमा खटाएका कतिपय प्रमुख प्रशासकीय अधिकृतलाई स्थानीय तहले बेवास्ता गरी हाजिर नगराई मन्त्रालयमै फिर्ता पठाउँदै आएको मन्त्रालयले जनाएको छ । बिनासहमति खटाउनुहुँदैन पर्वतको जलजला गाउँपालिका अध्यक्ष राजुप्रसाद आचार्यले गाउँपालिकामा आएका प्रमुख प्रशासकीय अधिकृतलाई मन्त्रालयले तीन/तीन महिनामा सरुवा गर्न थालेपछि आफूले तीन महिनाका लागि मात्र सरुवा भई नआउनु भनेको बताउनुभयो । उहाँ भन्नुहुन्छ, “एक जना कर्मचारीलाई गाउँपालिकाको परिस्थिति बुझ्नै तीन महिनाभन्दा बढी समय लाग्छ । पालिकाको अवस्था बुझ्दाबुझ्दै सरुवा हुने भएकाले कम्तीमा एक वर्ष पालिकामा बस्ने सुनिश्चित गरेर मात्र आउनु भनिएको हो ।” भोजपुरको रामप्रसाद राई गाउँपालिकाका अध्यक्ष थामबहादुर राईले मन्त्रालयले आर्थिक वर्षको अन्त्यतिर प्रमुख प्रशासकीय अधिकृत सरुवा गर्ने गरिएकाले आफूले त्यसरी सरुवा हुने प्रमुख प्रशासकीय अधिकृतलाई हाजिर नगराएको बताउनुभयो । उहाँले भन्नुभयो, “प्रमुख प्रशासकीय अधिकृतविहीन स्थानीय तहमा वरिष्ठतम कर्मचारीले गर्दै आएको आर्थिक तथा प्रशासनिक अधिकार मन्त्रालयले रद्द गरेसँगै अब स्थानीय तहका जनप्रतिनिधि र मन्त्रालयबिचको द्वन्द्वको सुरुवात भएको छ, यसको जिम्मेवारी मन्त्रालयले लिनु पर्छ ।”नेपाल नगरपालिका सङ्घ र गाउँपालिका राष्ट्रिय महासङ्घ नेपालले मन्त्रालयले स्थानीय तहमा प्रमुख प्रशासकीय अधिकृत खटाउँदा दुई वर्षका लागि सुनिश्चित हुने गरेर मात्र खटाउनुपर्ने, भर्खर लोक सेवा आयोगबाट पास गरेका कोरा कर्मचारीलाई प्रमुख प्रशासकीय अधिकृतको जिम्मेवारी दिन नहुने, स्थानीय तहलाई बिनाजानकारी प्रमुख प्रशासकीय अधिकृत खटाउन नहुने, मन्त्रालयले प्रमुख प्रशासकीय अधिकृतलाई काममा खटाउँदा स्थानीय तहलाई सोधेर मात्र खटाउनुपर्ने बताएका छन् । नेपाल नगरपालिका सङ्घका अध्यक्ष भीमप्रसाद ढुङ्गानाले स्थानीय तहको सहमतिबिना प्रमुख प्रशासकीय अधिकृत रिक्त भएका स्थानीय तहमा वरिष्ठतम कर्मचारीलाई दिएको आर्थिक तथा प्रशासनिक अधिकार रद्द गर्न मन्त्रालयको कमजोरी भएको बताउनुभयो । निजामती सेवा नियमावली अनुसार साउन र भदौ महिना कर्मचारीको सरुवाको महिना हो ।",
      "link": "https://gorkhapatraonline.com/news/165263",
      "image": "https://gorkhapatraonline.com/storage/media/291479/conversions/samanya-original-thumb.jpg"
    },
    {
      "slug": "165262",
      "title": "अख्तियारमा वर्षमा सैँतिस हजार उजुरी",
      "timestamp": 1753574400000,
      "source": "gp",
      "content": "अख्तियार दुरुपयोग अनुसन्धान आयोगमा गत आर्थिक वर्ष २०८१/८२ मा ३७ हजार २६ वटा उजुरी परेको छ । यी उजुरी भ्रष्टाचार, अनियमितता, प्रशासनिक ढिलासुस्तीलगायतका विषयसँग सम्बन्धित छन् ।",
      "longContent": "गोरखापत्र समाचारदाताकाठमाडौँ, साउन ११ गते । अख्तियार दुरुपयोग अनुसन्धान आयोगमा गत आर्थिक वर्ष २०८१/८२ मा ३७ हजार २६ वटा उजुरी परेको छ । यी उजुरी भ्रष्टाचार, अनियमितता, प्रशासनिक ढिलासुस्तीलगायतका विषयसँग सम्बन्धित छन् । आव २०८१/८२ मा आयोगमा विभिन्न माध्यमबाट प्राप्त भएका २८ हजार ५९७ उजुरी र अघिल्लो आर्थिक वर्षबाट जिम्मेवारी सरेर आएका आठ हजार ४२९ उजुरीसमेत गरेर कारबाही गर्नुपर्ने जम्मा उजुरीको सङ्ख्या ३७ हजार २६ रहेको हो । प्राप्त हुन आएका उजुरीमध्ये सङ्घीय सरकारसँग सम्बन्धित १२ हजार ४७५ (३३.६९ प्रतिशत), प्रदेश सरकारसँग सम्बन्धित चार हजार ६१८ (१२.४७ प्रतिशत) र स्थानीय तहसँग सम्बन्धित १९ हजार ९३३ (५३.८४ प्रतिशत) रहेको आयोगका प्रवक्ता राजेन्द्रकुमार पौडेलले जानकारी दिनुभयो ।आयोगले दिएको जानकारी अनुसार कुल उजुरीमध्ये छानबिन तथा अनुसन्धानबाट २९ हजार ७०३ (८०.२२ प्रतिशत) उजुरी फस्र्योट भएको र बाँकी सात हजार ३२३ चालु आवमा जिम्मेवारी सरेर आएको आयोगले जनाएको छ । आयोगमा प्राप्त उजुरीमध्ये छ हजार ७१५ विभिन्न निकायमा आवश्यक कारबाहीका लागि लेखी पठाइएको र ५८६ सुझावसहित कार्यान्वयनका लागि लेखी पठाइएको छ । आयोगले आव २०८१/८२ को वार्षिक समीक्षा कार्यक्रम हालै सम्पन्न गरेको थियो । कार्यक्रममा आयोगका आयुक्त, सचिव, महाशाखा प्रमुख, आयोगमातहत कार्यालयका प्रमुख, आयोगका अनुसन्धान अधिकृत र भर्चुअल माध्यमबाट आयोगमातहत कार्यालयका कर्मचारीको सहभागिता थियो । कार्यक्रममा आयोगको समग्र कामकारबाही, उजुरी प्राप्ति, छानबिन, अनुसन्धान, अभियोजन, नवीनतम कार्यहरू र आयोगसामु रहेका सवालसहित आगामी कार्यदिशाका बारेमा छलफल भएको थियो । आयोगमा विभिन्न माध्यमबाट उजुरी प्राप्त हुने गरेको छ । जसमध्ये सबैभन्दा बढी उजुरी आयोगको वेबसाइटबाट १० हजार २४५ तथा लिखित निवेदनबाट १० हजार १८० उजुरी प्राप्त भएको छ । त्यस्तै इमेलमार्फत आठ हजार ४८८, हुलाक सेवाबाट पाँच हजार ५५५ समेत गरी अन्य माध्यम टेलिफोन, भाइबर, फेसबुक, मोबाइल एप, समाचारपत्र, राष्ट्रिय सतर्कता केन्द्र र हेलो सरकारसमेतबाट दुई हजार ५५८ उजुरी प्राप्त हुन आएको प्रवक्ता पौडेलले बताउनुभयो । आव २०८१/८२ मा आयोगबाट ८१ वटा बैठक बसी १३७ वटा मुद्दा दायर गर्नेसहित जम्मा एक हजार ४११ वटा निर्णय भएका छन् । विशेष अदालतमा १३७ वटा आरोपपत्र दायर भएकामा कुल ७५३ जना प्रतिवादी बनाई पाँच अर्ब ९७ करोड ७३ लाख आठ हजार ८३८ रुपियाँ बिगो मागदाबी लिइएको छ । तीमध्ये घुस/रिसवतसँग सम्बन्धित ३७, गैरकानुनी लाभ वा हानिसँग सम्बन्धित ३६, झुटा/नक्कली शैक्षिक योग्यताको प्रमाणपत्रसम्बन्धी २७, सार्वजनिक सम्पत्तिको हानिनोक्सानीसँग सम्बन्धित २३, गैरकानुनी सम्पत्ति आर्जनसम्बन्धी आठ, सम्पत्ति शुद्धीकरणसम्बन्धी दुई र विविध विषयका चार वटा छन् । रङ्गेहात कारबाही (स्टिङ अपरेसन) २२ वटा भएकामा ३३ जना व्यक्ति नियन्त्रणमा लिई निजहरूबाट ५५ लाख १० हजार रुपियाँ बरामद भएको छ ।आयोगबाट बिशेष अदालतमा दायर भएका मुद्दामध्ये आव २०८१/८२ मा ३९५ वटा फैसला भएका छन् । प्राप्त फैसलामध्ये विगत आवका २७६ वटा र आव २०८१/८२ का ११९ वटा फैसला छन् । विशेष अदालतबाट आव २०८१/८२ का ११९ वटा फैसलामा ६७.२३ प्रतिशत मुद्दामा कसुर स्थापित भएको छ । विशेष अदालतबाट पूर्णपाठसहितको प्राप्त फैसलामध्ये आव २०८१/८२ मा सर्वोच्च अदालतमा २५१ वटा पुनरावेदन गरिएको र पाँच वटा मुद्दा उपर पुनरवलोकन गरिएको छ ।",
      "link": "https://gorkhapatraonline.com/news/165262",
      "image": "https://gorkhapatraonline.com/storage/media/291478/conversions/Screenshot-2023-03-26-115301-original-thumb.jpg"
    },
    {
      "slug": "165261",
      "title": "मधेशमा धाँजा नपुरिने चिन्ता",
      "timestamp": 1753574400000,
      "source": "gp",
      "content": "ऋतु अनुसार साउन मनसुनको उत्कर्ष महिना हो तर आकाशमा बादल र चर्को घामको लुकामारीमै साउन बित्न लागेको छ । लुकामारीकैबिच खडेरीले गाँजेको मधेशमा ५० प्रतिशत हाराहारीमा पनि धान रोपिएको छैन । रोपिएको ठाउँमा पनि धाँजा फाटेर रोपो मर्ने अवस्थामा पुगेको छ । असार र साउन दुवै महिनामा वर्षा महसुस हुने गरी झरी पर्न सकेन ।",
      "longContent": "काठमाडौँ, साउन ११ गते । ऋतु अनुसार साउन मनसुनको उत्कर्ष महिना हो तर आकाशमा बादल र चर्को घामको लुकामारीमै साउन बित्न लागेको छ । लुकामारीकैबिच खडेरीले गाँजेको मधेशमा ५० प्रतिशत हाराहारीमा पनि धान रोपिएको छैन । रोपिएको ठाउँमा पनि धाँजा फाटेर रोपो मर्ने अवस्थामा पुगेको छ । असार र साउन दुवै महिनामा वर्षा महसुस हुने गरी झरी पर्न सकेन । यसपालि मनसुनको झल्को दिने गरी निरन्तर वर्षा नभएको जल तथा मौसम विज्ञान विभागका मौसमविद् स्विकार्नुहुन्छ । विभागको जलवायु विश्लेषण शाखाको वर्षा विश्लेषण हेर्ने हो भने पनि देशव्यापी रूपमै विगत एक सातायता झार्रझुर्र खण्डीकृत वर्षाबाहेक राम्रो वर्षा भएको देखिँदैन ।शुक्रबार र बिहीबारको वर्षाको दर हेर्दा पूर्वी पहाडको दुई स्थानमा मात्र एक सय मिलिमिटरसम्मको वर्षा भयो । अन्य केही स्थानमा ५० मिलिमिटर र धेरै स्थानमा एकदेखि २५ मिलिमिटरसम्म मात्र वर्षा भयो । त्यसको अघिल्लो दिन बुधबार देशका केही स्थानमा २५ मिलिमिटरसम्मको मात्र वर्षा रेकर्ड भएको थियो । मङ्गलबार भने पूर्वी नेपालका एकाध स्थानमा दुई सय मिलिमिटर वर्षा भएको पाइएको थियो । नेपालको मधेशमा मात्र होइन, भारतको विहार र उत्तरप्रदेशसम्म पनि वर्षाको बादल मडारिन नसकेको विभागका उपमहानिर्देशक सुमनकुमार रेग्मीले जानकारी दिनुभयो । उहाँले भन्नुभयो, “यतिबेला वर्षा गराउने न्यूनचापीय रेखा नेपालको पश्चिम तराईनजिक सेपिएर बस्नुपर्ने थियो तर लामो समय भयो त्यो रेखा माथि सर्नै सकेको छैन ।” बादल बने पनि बादलमा जलवाष्पको मात्रा बलियो बनाउन न्यूनचापीय रेखाको महत्वपूर्ण भूमिका हुन्छ । त्यो हुन नसक्दा मधेश वर्षाविहीन बनेको दाबी उहाँले गर्नुभयो ।  बङ्गालको खाडीमा वर्षा गराउने प्रणाली बनिरहेको छ र बादल यता आइरहेको छ । उहाँले थप्नुभयो, “तर तल सरेर बसेको न्यूनचापीय प्रणाली माथि नसरी झन् तल तल गइरहेकाले हुनुपर्ने वर्षा हुन सकेको छैन ।” न्यूनचापीय रेखाको उतारचढावले मौसमविद् तनावमा छन् । नेपालको खाद्यान्न भण्डार मधेश प्रदेशमा वर्षा नहुँदा राम्ररी धान रोपाइँ भएको छैन । आकासे पानीको पर्खाइमा किसान काकाकुल झैँ पर्खिरहेका छन् । बादल आउने र वर्षा नगराई हराउने वा नेपालको आकाश हुँदै अन्यत्र जाने क्रम बढेको छ । जसले देशव्यापी रूपमा तापक्रम पनि बढाएको विभागले औँल्याएको छ । अर्कोतर्फ विश्वका मौसमी प्रणाली एकअर्कोसँग आपसमा जोडिएका हुन्छन् । साउथ चाइना समुद्रमा ठुलो प्रणाली जन्म हुँदा त्यसले बङ्गालको खाडीको प्रणालीमा असर पुर्‍याएकाले पनि बलियो प्रणालीको विकास हुन नसकेको अनुमान रेग्मी गर्नुहुन्छ । अब केही दिनका लागि यसअघि जस्तै बङ्गालको खाडीमा राम्रो प्रणाली विकास भइरहेको देखाएको छ । नेपालतिर आउँदै गर्दा बलियो भयो भने त्यसले राम्रो वर्षा गराउने अनुमान मौसमविद् सरोज पुडासैनी गर्नुहुन्छ तर त्यसले पनि मधेशका एकाधबाहेक सबै भूभागमा वर्र्षा गराउने छेकछन्द भने दिएको छैन । गत साताको जस्तै कमजोर भयो भने नेपाल नआउँदै वर्षा हराउने सम्भावना पनि प्रबल रहने उहाँ बताउनुहुन्छ । प्रणाली जुन हिसाबले जलवाष्प बोकेर नेपाल आउनुपर्ने हो त्यसरी नआउँदा हुनुपर्ने मात्राको वर्षा हुन नसकेको पुडासैनी औँल्याउनुहुन्छ । उता दक्षिण एसियामा वर्षा गराउन प्रशान्त महासागरमा विकसित भएको अलनिनो प्रणाली यतिखेर तटस्थ छ । नेपालसँगै दक्षिण एसियामा वर्षा गराउन अलनिनो पोजेटिभ हुनु पर्छ । त्यसको असरले पनि मधेशनजिक वर्षा प्रणालीलाई सक्रिय गराउन नसकेको अनुमान मौसमविद्ले गरेका छन् । मौसम पूर्वानुमान महाशाखाको साताव्यापी प्रक्षेपणले शुक्रबारदेखि आउँदो बिहीबारसम्म पनि मधेशमा वर्षा न्यून हुने दर्शाएको छ ।",
      "link": "https://gorkhapatraonline.com/news/165261",
      "image": "https://gorkhapatraonline.com/storage/media/291477/conversions/RishiramBaral_Mahotari_RSS_10_1000064987-(1)-original-thumb.jpg"
    },
    {
      "slug": "165248",
      "title": "खोलामा एकको शव फेला",
      "timestamp": 1753488000000,
      "source": "gp",
      "content": "नवलपरासीपूर्व (नवलपुरको) विनयी त्रिवेणी गाउँपालिका –४, सर्दीमा एक जना वृद्ध खोलामा मृत अवस्थामा फेला परेका छन् । जिल्ला प्रहरी कार्यालय नवलपुरले दिएको जानकारीअनुसर विनयी त्रिवेणी –४ डुम्रेई खोलामा ७७ बर्षीय रेवनसिंह खङ्गाहा मृत अवस्थामा फेला पर्नुभएको हो ।",
      "longContent": "ज्ञानु पंगेनीमध्यविन्दु, साउन १० गते । नवलपरासीपूर्व (नवलपुरको) विनयी त्रिवेणी गाउँपालिका–४, सर्दीमा एक जना वृद्ध खोलामा मृत अवस्थामा फेला परेका छन् । जिल्ला प्रहरी कार्यालय नवलपुरले दिएको जानकारी अनुसर विनयी त्रिवेणी–४, डुम्रेई खोलामा ७७ वर्षीय रेवनसिंह खङ्गाहा मृत अवस्थामा फेला पर्नुभएको हो ।विनयी त्रिवेणी गाउँपालिका–३, चिसापानी बस्ने उहाँ हिजो दिउँसो घरबाट बगैँचातर्फ जान्छु भनि निस्केको र बेपत्ता हुनुभएको थियो ।  उहाँ शनिबार खोलामा घोप्टो परेको अवस्थामा शव फेला परेको थियो । ।विनयी त्रिवेणी–४, का वडाध्यक्ष साहिल श्रेष्ठले प्रहरीलाई खबर गरेपछि प्रहरी उक्त स्थानमा पुगी घटनास्थल सुरक्षित राखी घटनाको अनुसन्धान गरिरहेको जनाएको छ ।",
      "link": "https://gorkhapatraonline.com/news/165248",
      "image": "https://gorkhapatraonline.com/storage/media/291461/conversions/death-2-original-thumb.jpg"
    },
    {
      "slug": "165247",
      "title": "बन्दुक पड्किदा एक घाइते",
      "timestamp": 1753488000000,
      "source": "gp",
      "content": "पुतलीबजार नगरपालिका–७ का ठकुरी भेना भन्ने हुमबहादुर शाहीलाई भरुवा बन्दुकसहित प्रहरीले पक्राउ गरेको छ । साउ ६ गते स्थानीय ४४ वर्षीयको सुरेन्द्र रेग्मीले आफ्नै बारीमा सुन्तलाको विरुवा रोप्न खाल्टो खन्ने क्रममा भरुवा बन्दुक पडकेर छर्रा लागेर घाइते हुनुभएको थियो ।",
      "longContent": "अर्जुन काफ्लेस्याङ्जा, साउन १० गते । पुतलीबजार नगरपालिका–७ का ठकुरी भेना भन्ने हुमबहादुर शाहीलाई भरुवा बन्दुकसहित प्रहरीले पक्राउ गरेको छ । साउ ६ गते स्थानीय ४४ वर्षीयको सुरेन्द्र रेग्मीले आफ्नै बारीमा सुन्तलाको बिरुवा रोप्न खाल्टो खन्ने क्रममा भरुवा बन्दुक पडकेर छर्रा लागेर घाइते हुनुभएको थियो । घाइते सुरेन्द्र रेग्मीको जाहेरीको आधारमा अनुसन्धान गर्दै जाँदा उक्त घटनामा शाहीको संलग्नता रहेको देखिएपछि पक्राउ गरेको प्रहरी नायब उपरीक्षक प्रसन्नराज चौधरीले बताउनुभयो । उजुरी पश्चात हुमबहादुर शाहीलाई खोजतलासको क्रममा तनहुँबाट लुकीछिपी रहेको अवस्थामा प्रहरीले पक्राउ गरेको हो । प्रहरीले निजले देखाएअनुसार लुकाइराखेको हतियार ठुलाडिहीबाट बरामद गरेको र ज्यान मार्ने उद्योग मुद्दामा स्याङ्जा जिल्ला अदालतबाट दिन १० दिन म्याद थप गरेर अनुसन्धान अघि बढाएको प्रहरी नायब उपरीक्षक चौधरीले बताउनुभयो । यस्तै, घाइते रेग्मीको पाटन अस्पताल ललितपुरमा उपचार भइरहेको चौधरीले बताउनुभयो ।",
      "link": "https://gorkhapatraonline.com/news/165247",
      "image": "https://gorkhapatraonline.com/storage/media/291467/conversions/Banduk-original-thumb.jpg"
    },
    {
      "slug": "165242",
      "title": "विद्यालयलाई जग्गा प्रदान",
      "timestamp": 1753488000000,
      "source": "gp",
      "content": "बेलायतमा बसोवास गर्दै आउनुभएका रामप्रसाद अधिकारीले पुर्खौली थलोको विद्यालयलाई जग्गा प्रदान गर्नुभएको छ । अधिकारीले धनकुटाको महालक्ष्मी नगरपालिका बडा ४ चानुवाको श्री सरस्वती माध्यमिक विद्यालयलाई चार लाख रुपियाँ बराबरको दुई रोपनी तीन आना जग्गा हस्तान्तरण गर्नुभएको हो ।",
      "longContent": "कविराज घिमिरे  हिले, साउन १० गते । बेलायतमा बसोवास गर्दै आउनुभएका रामप्रसाद अधिकारीले पुर्खौली थलोको विद्यालयलाई जग्गा प्रदान गर्नुभएको छ । अधिकारीले धनकुटाको महालक्ष्मी नगरपालिका-४, चानुवाको श्री सरस्वती माध्यमिक विद्यालयलाई चार लाख रुपियाँ बराबरको दुई रोपनी तीन आना जग्गा हस्तान्तरण गर्नुभएको हो ।अधिकारीको हजुरबुवा प्रभाकर अधिकारी र हजुरआमा प्रतिमा अधिकारीको नाममा जग्गा हस्तान्तरण गर्नु भयो । उहाँका हजुरबुवा हजुरआमा सोही स्थानमा बसोवास गर्नुभएको थियो । अधिकारीका बुवा सपरिवार काठमाडौँ बसाइँ सर्नुभएको थियो । पितापुर्खाको थातथलोमा सहयोग गर्दा धेरै आनन्द लागेको अधिकारीले जानकारी दिनुभयो । उहाँले स्थानीय भक्त अधिकारीबाट जग्गा खरिद गरी विद्यालयलाई दिनु भएको वडा ४ का वडाध्यक्ष शुक्रराज बुढाथोकीले जानकारी दिनुभयो । सो जग्गा विद्यालयको खेलमैदान निर्माणमा प्रयोग हुने अधिकारीको भनाइ छ ।",
      "link": "https://gorkhapatraonline.com/news/165242",
      "image": "https://gorkhapatraonline.com/storage/media/291445/conversions/jagga-hastantaran-original-thumb.jpg"
    },
    {
      "slug": "165239",
      "title": "वडाबाटै सामाजिक सुरक्षा भत्ता वितरण",
      "timestamp": 1753488000000,
      "source": "gp",
      "content": "ताप्लेजुङको पाथीभरा याङ्वरक गाउँपालिकामा वडाबाटै सामाजिक सुरक्षा भत्ता वितरण गरिएको छ । गाउँपालिकाले वडा–वडामा एकीकृत घुम्ती शिविर सञ्चालन गरी सामाजिक सुरक्षा भत्तासहितका सेवा प्रवाह गरेको हो ।",
      "longContent": "चन्द्र पन्दाकताप्लेजुङ, साउन १० गते । ताप्लेजुङको पाथीभरा याङ्वरक गाउँपालिकामा वडाबाटै सामाजिक सुरक्षा भत्ता वितरण गरिएको छ । गाउँपालिकाले वडा–वडामा एकीकृत घुम्ती शिविर सञ्चालन गरी सामाजिक सुरक्षा भत्तासहितका सेवा प्रवाह गरेको हो । गाउँपालिकाका निमित्त प्रमुख प्रशासकीय अधिकृत इन्द्रकमल श्रेष्ठका अनुसार बैँकसँग समन्वय गरेर प्रत्येक वडामा पुगेर लाभग्राहीलाई सामाजिक सुरक्षा भत्ता वितरण गरिएको छ । वडा–वडामा पुगेर एकीकृत घुम्ती शिविर सञ्चालन गरी सामाजिक सुरक्षा भत्ता र ज्येष्ठ नागरिकको स्वास्थ्य परीक्षण गरिएको निमित्त प्रमुख प्रशासकीय अधिकृत श्रेष्ठले जानकारी दिनुभयो ।उहाँका अनुसार सामाजिक सुरक्षा भत्ता प्राप्त गर्ने र स्वास्थ्य परीक्षणसमेत करिब ७०० जनाले शिविरमार्फत सेवा प्राप्त गरेका छन् । उक्त सङ्ख्यामध्ये ५१९ जना लाभग्राहीले सामाजिक सुरक्षा भत्ता प्राप्त गरेका छन् । यस्तै ज्येष्ठसहित ६० वर्षभन्दा माथिका १८० जना नागरिकको स्वास्थ्य परीक्षण गरिएको गाउँपालिकाले जनाएको छ । निमित्त प्रमुख प्रशासकीय अधिकृत श्रेष्ठका अनुसार एकीकृत घुम्ती शिविरमार्फट वडा-१, नाङ्खोल्याङमा ११८ जना लाभग्राहीलाई सामाजिक सुरक्षा भत्ता वितरण गरिएको छ । यस्तै नाङ्खोल्याङमा २२ जना ज्येष्ठ नागरिकको स्वास्थ्य परीक्षण गरिएको छ । वडा-३, तिरिङ्गेमा लाभग्राही ९१ जनालाई सामाजिक सुरक्षा भत्ता वितरण गरिएको छ । ६० वर्ष माथिका ४५ जनाको स्वास्थ्य परीक्षण गरिएको गाउँपालिकाले जनाएको छ ।त्यस्तै, वडा-४, डुम्रिसेमा ९९ जना लाभग्राहीले सामाजिक सुरक्षा भत्ता बुझेका छन् भने २९ जनाको स्वास्थ्य परीक्षण गरिएको छ । वडा-५, चाक्सिबोटेमा ५९ जनाले सामाजिक सुरक्षा भत्ता प्राप्त गरेका छन् । चाक्सिबोटेमा ६० वर्षमाथिका २४ जनाको स्वास्थ्य परीक्षण गरिएको छ । यसैगरी, वडा-६, थुम्बेदिनमा १५२ जना लाभग्राहीले सामाजिक सुरक्षा भत्ता प्राप्त गरेका छन् । त्यहाँ ६० जना ज्येष्ठ नागरिकले स्वास्थ्य परीक्षण सेवा लिएका छन् ।गाउँपालिका अध्यक्ष केशरकुमार सुब्बा, उपाध्यक्ष रनमाया गुरुङसहितका जनप्रतिनिधि, सम्बन्धित शाखाका कर्मचारी लगायतको उपस्थितिमा एकीकृत घुम्ती शिविर सञ्चालन गरिएको थियो । प्रशासकीय केन्द्र रहेको वडा-२, थेचम्बुमा भने गाउँपालिका कार्यालयमार्फत नै सेवा प्रवाह हुने हुँदा शिविर सञ्चालन नगरिएको गाउँपालिका अध्यक्ष सुब्बाका स्वकीय सचिव तेजवीर मेन्याङ्बोले जानकारी दिनुभयो ।",
      "link": "https://gorkhapatraonline.com/news/165239",
      "image": "https://gorkhapatraonline.com/storage/media/291427/conversions/Ghumti-sibir-Taplejung-original-thumb.jpg"
    },
    {
      "slug": "165236",
      "title": "गाउँमा जङ्गली जनावरको आतङ्क",
      "timestamp": 1753488000000,
      "source": "gp",
      "content": "इलामको माईजोगमाई गाउँपालिकाको उत्तरपूर्वी क्षेत्रमा जङ्गली जनावार गाउँ पसेपछि स्थानीयमा त्रास बढेको छ । एक महिना यता गाउँ पसेको चितुवाले स्थानीयको खोरबाटै खसीबाख्रा मार्न थालेको छ ।",
      "longContent": "कोकिला ढकालइलाम, साउन १० गते । इलामको माईजोगमाई गाउँपालिकाको उत्तरपूर्वी क्षेत्रमा जङ्गली जनावार गाउँ पसेपछि स्थानीयमा त्रास बढेको छ । एक महिना यता गाउँ पसेको चितुवाले स्थानीयको खोरबाटै खसीबाख्रा मार्न थालेको छ । गए राति माईजोगमाई–२, लोसेका शेरबहादुर गुरुङको बाख्राको खोरमा चितुवा पसेर माउँ बाख्रा मारेको छ । केही दिनअघि पनि लोसेमा तीन वटा बाख्रा चितुवाले खोरमै खाएको यहाँका पशु प्राविधिक रविन गुरुङले जानकारी दिनुुभयो । यस्तै, गएराति नै माईजोगमाई–२, मुलखर्कका हर्कसिंह राई र माईजोगमाई–२, बिज्जेका गोपाल खड्काको बाख्रालाई चितुवाले मारेको जानकारी आएको छ । पछिल्लो समय चितुवा, बँदेल र बाँदरजस्ता जङ्गली जनावरले दिनहुँजसो घरपालुवा जनावर मार्ने र अन्नबालीमा नोक्सानी गर्न थालेपछि किसानहरू त्रसित भएको स्थानीय सञ्चारकर्मी रोशन काफ्लेले जानकारी दिनुुभयो । किसानले लगाएको मकै, आलु, फर्सी, स्कुसजस्ता तरकारी बाली जङ्गली जनावरले खाएर नस्ट गर्ने गरेको स्थानीय किसानको भनाइ छ । स्थानीयहरू एक्लै घाँस, दाउरा गर्न जङ्गल जान र विद्यालय जाने बालबालिकालाई समेत विद्यालय–घर गर्न समस्या हुन थालेको बताइएको छ । जङ्गली जनावरको उपद्रो बढेको भए पनि क्षतिको यकिन तथ्याङ्क नभएको इलाका प्रहरी कार्यालय नयाँबजारका प्रमुख रमेश चौधरीले बताउनुुभयो । ‘जङ्गली जनावरले दैनिकजसो क्षति गरिरहेकै छन् ।’ चौधरीले भन्नुुभयो, ‘प्रायः घटना भएपछिको जानकारी दिन कोही आउँदैनन् । हामीसँग कुनै यकिन विवरण छैन ।’",
      "link": "https://gorkhapatraonline.com/news/165236",
      "image": "https://gorkhapatraonline.com/storage/media/291430/conversions/goat-original-thumb.jpg"
    }
  ]
}