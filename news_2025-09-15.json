{
  "date": "2025-09-15T03:39:38.086Z",
  "news": [
    {
      "slug": "171845",
      "title": "एक जना पर्यटकलाई पनि भएन कुनै क्षति",
      "timestamp": 1757894400000,
      "source": "gp",
      "content": "नेपाल भ्रमणमा रहनुभएका बेलायती पर्यटक ह्यारीले खिच्नुभएको भदौ २४ गतेको जेनजी प्रदर्शनको भ्लग यतिबेला नेपालमा चर्चामा छ । युट्युबमा ‘विहेटदकोल्ड’ च्यानलबाट प्रसारित उक्त भ्लग यो समाचार तयार गर्दासम्म दुई करोड ३५ लाखभन्दा बढीले हेरिसकेका छन् ।",
      "longContent": "‘दुई दशकमा आन्दोलनका कारण कोही पर्यटक पनि अप्ठ्यारोमा परेनन्’भ्लगका बिचमा एक प्रदर्शनकारीले ह्यारीलाई ‘योर सेफ्टी इज आवर कन्सर्न’ अर्थात् तपाईंको ‘सुरक्षा हाम्रो सरोकार हो भनेर’ बताउँछन् । उनको यो अभिव्यक्तिलाई उक्त भ्लगको कमेन्ट्समा धेरैले प्रशंसा पनि गरेका छन् । प्रदर्शनको तनावपूर्ण अवस्थामा पनि प्रदर्शनकारीले एउटा पर्यटकको ख्याल राखेको भन्दै उहाँको अभिव्यक्तिको प्रशंसा भएको हो ।वास्तवमै जेनजी प्रदर्शन विदेशी पर्यटकप्रति सहिष्णु देखिएको छ । प्रदर्शनबाट होटेल तथा पर्यटकलाई पुगेको क्षति अध्ययन गर्न आइतबार राजधानीका विभिन्न होटेल पुग्दा नेपाल पर्यटन बोर्डका कार्यकारी प्रमुख दीपकराज जोशीले पनि यस्तै देख्नुभयो । “मैले कुनै पनि होटेलमा पर्यटकमाथि आक्रमण भएको र उहाँहरूलाई क्षति पुगेको जानकारी पाइनँ,” उहाँले भन्नुभयो । प्रदर्शनका कारण विभिन्न होटेलमा करिब २५ अर्ब रुपियाँको प्रारम्भिक क्षति आकलन गरेको होटेल सङ्घ नेपाल (हान) ले पनि होटेलमा कुनै पर्यटकलाई हानीनोक्सानी नभएको जनाएको छ । हानका सदस्य होटेलबाट प्राप्त जानकारी अनुसार होटेलमा भौतिक क्षति पुगे पनि पर्यटकलाई कुनै हानीनोक्सानी भएको नपाइएको सङ्घका अध्यक्ष विनायक शाहले जानकारी दिनुभयो । “तोडफोड र आगजनी भए पनि होटेलमा भएका पर्यटकलाई तुरुन्तै सुरक्षित रूपमा व्यवस्थापन गर्न सफल भयौँ,” उहाँले भन्नुभयो । हानका अनुसार भदौ १६ गतेदेखि प्रदर्शन सुरु भएको दिन अर्थात् भदौ २३ गतेसम्म १५ हजार विदेशी पर्यटक नेपाल भित्रिएका छन् । यी पर्यटक मुख्य गरी काठमाडौँ, पोखरा र चितवनका विभिन्न होटेलमा रहेको पाइएको हान अध्यक्ष शाहले बताउनुभयो । “त्यसमध्ये कोही पर्यटकलाई पनि क्षति भएको पाएका छैनौँ,” उहाँले भन्नुभयो । कफ्र्यु, विमानस्थल बन्दका कारण पर्यटकलाई केही दुःख भए पनि उनीहरूलाई व्यक्तिगत आक्रमण अथवा क्षति नभएको उहाँले बताउनुभयो । परिस्थिति सामान्य भएकाले जुन उद्देश्यले पर्यटक नेपाल भित्रिएका हुन् त्यसमा सहजीकरण गर्ने र उनीहरूलाई सकुशल आफ्नो देश फर्काउने गरी होटेलहरू लागिरहेको पनि शाहले बताउनुभयो । उहाँका अनुसार अहिलेसम्म उक्त अवधिमा नेपाल भित्रिएकामध्ये करिब आधा पर्यटकलाई सकुशल फर्काइएको छ । जेनजी प्रदर्शन मात्र होइन यसअघिका कुनै पनि राजनीतिक प्रदर्शनमा विदेशी पर्यटकलाई क्षति नपुगेको बोर्डका प्रमुख कार्यकारी जोशी दाबी गर्नुहुन्छ । “दुई दशकमा आन्दोलनका कारण कोही पर्यटक पनि अप्ठ्यारो परेका छैनन्,” उहाँले भन्नुभयो, “यसले नेपाली नागरिक पर्यटकप्रति सहिष्णु र संवेदनशील रहेको देखाउँछ ।”प्रदर्शनकै बिचमा पनि पर्यटकलाई आवश्यक समन्वय र सहजीकरणमा पनि कुनै कमी हुन नदिएको बोर्डले जनाएको छ । जेनजी प्रदर्शनकै क्रममा पनि काठमाडौँबाट पोखरा अथवा चितवन जानुपर्ने र त्यहाँबाट काठमाडौँ आउनुपर्ने पर्यटकलाई पनि यात्राका लागि बोर्डले सहजीकरण गरेको र त्यस क्रममा पनि कुनै समस्या नभएको जोशीले जानकारी दिनुभयो । “हामीले सञ्चालनमा ल्याएको सटल (बस) पर्यटकको आवतजावतका लागि एकदमै प्रभावकारी भयो,” उहाँले भन्नुभयो । होटेलमा बसेका र यात्राका लागि समेत सहजीकरण हुँदा पर्यटकले अप्ठ्यारो अवस्थामा पनि नेपाल हुँदा धेरै समस्या भोग्नु नपरेको उहाँको भनाइ छ । उपत्यकाबाट बाहिरिने बढेअसहज परिस्थितिका कारण बन्द भएको हवाई उडान खुलेयता काठमाडौँ उपत्यकाबाट बाहिरिने हवाई यात्रु बढेका छन् । त्रिभुवन अन्तर्राष्ट्रिय विमानस्थल कार्यालयका अनुसार आन्दोलनका कारण उपत्यकामै रोकिएका र चाडपर्वमा थातथलो फर्किनेको चापले अहिले आन्तरिकतर्फको टर्मिनल भरिभराउ छ ।विमानस्थल कार्यालयका प्रवक्ता रेन्जी शेर्पाले भन्नुभयो, “दुई दिन बन्द भएको उडान खुलेयता उपत्यकाबाहिर जाने यात्रु बढेका छन् । दसैँलगायतका चाडपर्व नजिकिएसँगै आन्तरिकतर्फ मात्रै नभएर विदेशबाट भित्रिने यात्रुसमेत बढ्दै गएका छन् ।” आन्तरिकतर्फ हाल काठमाडौँबाट पोखरा, नेपालगन्ज, भैरहवा, धनगढीलगायतका गन्तव्यमा यात्रुको चाप बढी रहेको जानकारी दिँदै उहाँले बिहीबार, शुक्रबार र शनिबार काठमाडौँबाट १२ सय हाराहारी राष्ट्रिय तथा अन्तर्राष्ट्रिय उडान अवतरण भएको बताउनुभयो ।उपत्यका भित्रिनेभन्दा बाहिरिने यात्रुले जहाज भरिभराउ हुन थालेपछि काठमाडौँबाट विभिन्न गन्तव्यको हवाई भाडासमेत वृद्धि हुँदै गएको छ ।",
      "link": "https://gorkhapatraonline.com/news/171845",
      "image": "https://gorkhapatraonline.com/storage/media/303182/conversions/123-original-thumb.jpg"
    },
    {
      "slug": "171842",
      "title": "निजी क्षेत्रको उठ्ने इच्छाशक्तिमा सरकारको साथ",
      "timestamp": 1757894400000,
      "source": "gp",
      "content": "जेनजी आन्दोलनका क्रममा ठुलो क्षति बेहोरेको निजी क्षेत्रको पुनर्जागृत हुने इच्छाशक्तिलाई सरकारले पनि साथ दिने बताएको छ । आइतबार आफ्नो कार्यभार समालेपछिको पहिलो सार्वजनिक सम्बोधनमा प्रधानमन्त्री सुशीला कार्कीले निजी क्षेत्रलाई सरकारले साथ दिने बताउनुभएको हो ।",
      "longContent": "गोरखापत्र समाचारदाताकाठमाडौँ, भदौ ३० गते । जेनजी आन्दोलनका क्रममा ठुलो क्षति बेहोरेको निजी क्षेत्रको पुनर्जागृत हुने इच्छाशक्तिलाई सरकारले पनि साथ दिने बताएको छ । आइतबार आफ्नो कार्यभार समालेपछिको पहिलो सार्वजनिक सम्बोधनमा प्रधानमन्त्री सुशीला कार्कीले निजी क्षेत्रलाई सरकारले साथ दिने बताउनुभएको हो ।आन्दोलनका क्रममा भएको अवाञ्छित आक्रमण लुटपाट र आगजनीमा विदेशी लगानीका चेन होटेल, स्वदेशी ठुला लगानीकर्ताका उद्योग व्यापारिक केन्द्रदेखि साना सटरमा हुने व्यवसायसमेत खरानी पारिएका छन् । यस्तो परिस्थितिमा पनि निजी क्षेत्रले हरेस नमानेको भन्दै प्रशंसासमेत गर्नुभयो । “मैले पत्रिकामा पढेँ निजी क्षेत्रले हिम्मत हारेको छैन, हामी हार्दैनौँ भन्नुभएको रहेछ,” उहाँले भन्नुभयो, “निजी क्षेत्रको सम्पत्ति डढाइएको छ, कतिपय व्यवसायी उठ्नै नसक्ने अवस्थामा छन् । निजी क्षेत्रमा भएको क्षतिको आकलन गरी सफ्ट लोनदेखि अन्य सहयोग सरकारले गर्ने छ ।” सम्बोधनका क्रममा उहाँले भन्नुभयो, “निजी क्षेत्रलाई जसरी उभिन्छौ उभिऔ भन्न मिल्दैन ।” “उहाँहरूलाई कसरी उठाउने भन्नेमा हामी सोच्छौँ,” उहाँले भन्नुभयो, “बैङ्कको सफ्ट लोन दिने अथवा केही अन्य सहयोग गरेर हुन्छ, हामी सहयोग गर्छौं । साना साना व्यापारी पनि लुटिएका छन् ।”सरकार र जनता सबै विषम आर्थिक परिस्थितिमा रहेको भन्दै उहाँले निर्माणमा सबैले आफ्ना प्रयासलाई केन्द्रित गराउनुपर्ने उहाँले उल्लेख गर्नुभयो ।केही व्यवसायीले पीडाका बिच पनि सार्वजनिक सम्पत्ति पुनस्र्थापनामा सरकारलाई सहयोग गर्ने प्रतिबद्धता जनाएको सुन्न पाउँदा खुसी लागेको समेत उहाँले बताउनुभयो ।",
      "link": "https://gorkhapatraonline.com/news/171842",
      "image": "https://gorkhapatraonline.com/storage/media/303179/conversions/Sushila-Karki_Sachib-stariya-Baithak_Sagar_SGR7090-original-thumb.jpg"
    },
    {
      "slug": "171841",
      "title": "अनिवार्य भुक्तानी सुरु",
      "timestamp": 1757894400000,
      "source": "gp",
      "content": "सरकारले अनिवार्य दायित्वका भुक्तानी सुरु गरेको छ । गत बिहीबारदेखि भुक्तानी प्रणाली बन्द भएकोमा आइतबारदेखि अनिवार्य किसिमका भुक्तानी दिन सुरु गरिएको महालेखा नियन्त्रक कार्यालयले जनाएको छ ।",
      "longContent": "गोरखापत्र समाचारदाताकाठमाडौँ, भदौ ३० गते । सरकारले अनिवार्य दायित्वका भुक्तानी सुरु गरेको छ । गत बिहीबारदेखि भुक्तानी प्रणाली बन्द भएकोमा आइतबारदेखि अनिवार्य किसिमका भुक्तानी दिन सुरु गरिएको महालेखा नियन्त्रक कार्यालयले जनाएको छ । कार्यालयका सूचना अधिकारी ओमप्रसाद रिजालका अनुसार आइतबारदेखि तलब भत्ता, इन्धनलगायतका अनिवार्य दायित्वको भुक्तानी सुरु गरिएको हो । “अनिवार्य दायित्व शीर्षकमा कार्यालयले भुक्तानी सुरु गरेको छ,” उहाँले भन्नुभयो । जेनजी प्रदर्शनका कारण बढ्न सक्ने खर्च दायित्वलाई ध्यानमा राख्दै कार्यालयले बिहीबारदेखि खर्च प्रणाली नै बन्द गरेको थियो । प्रदर्शन साम्य भइसकेको र नयाँ सरकार पनि गठन भइसकेको अवस्थामा कार्यालयले अनिवार्य दायित्वका भुक्तानी सुरु गरेको जनाएको छ । आइतबार विशेष गरी चालुतर्फका दायित्वमा भुक्तानी भएको सूचना अधिकारी रिजालले जानकारी दिनुभयो । यसबाहेक विकास आयोजनाका भुक्तानी पनि भएको उहाँले बताउनुभयो । विकास आयोजनाको समेत भुक्तानी हुँदा निर्माण व्यवसायीले मजदुरको भुक्तानी पनि नियमित गर्न सक्ने अवस्था बनेको छ । यसबाहेक सरकारी कर्मचारीको तलब भत्ता पनि आइतबार नै भुक्तानी भएको छ ।",
      "link": "https://gorkhapatraonline.com/news/171841",
      "image": "https://gorkhapatraonline.com/storage/media/303178/conversions/mahalekha-original-thumb.jpg"
    },
    {
      "slug": "171840",
      "title": "बढ्न थाल्यो व्यापारिक चहलपहल",
      "timestamp": 1757894400000,
      "source": "gp",
      "content": "नयाँ सडक, असन, भोटाहिटी, इन्द्रचोकमा दसैँको किनमेल गर्नेको भिड लाग्न थालेको छ । जेनजी आन्दोलनले बन्द रहेका पसल शनिबारदेखि नै खुल्न थालेका छन् ।  जेनजी पुस्ताले गरेको आन्दोलनका कारण दसैँ नजिकिँदै गर्दा उद्योगी तथा होलसेल व्यवसायी प्रत्यक्ष मारमा परेका थिए ।",
      "longContent": "गोरखापत्र समाचारदाताकाठमाडौँ, भदौ ३० गते । नयाँ सडक, असन, भोटाहिटी, इन्द्रचोकमा दसैँको किनमेल गर्नेको भिड लाग्न थालेको छ । जेनजी आन्दोलनले बन्द रहेका पसल शनिबारदेखि नै खुल्न थालेका छन् । जेनजी पुस्ताले गरेको आन्दोलनका कारण दसैँ नजिकिँदै गर्दा उद्योगी तथा होलसेल व्यवसायी प्रत्यक्ष मारमा परेका थिए । बुधबारदेखि काठमाडौँ उपत्यकालगायत देशका विभिन्न भागमा कफ्र्यु र निषेधाज्ञा खुकुलो पारिए पनि शनिबारसम्म पनि उद्योग र होलसेल पसल खासै खुल्न सकेका थिएनन् । दसैँ नजिकिँदै गर्दा व्यापार हुने सिजन भए पनि पाँच दिनदेखि पसल खोल्न नपाउँदा मारमा परेको व्यवसायीको भनाइ छ । आगामी असोज ६ देखि दसैँ सुरु हुँदै छ । दसैँलक्षित ल्याइएका सामान बिक्री नभएर गोदाममै थन्किएका छन् । राष्ट्रिय व्यवसायी महासङ्घका पूर्वअध्यक्ष नरेश कटुवालले जेनजीको आन्दोलनले पसल बन्द हुँदा व्यवसायीलाई ठुलो असर परेको जानकारी दिनुभयो ।दसैँमा विशेष गरी लत्ताकपडा, जुत्ताचप्पल बढी बिक्री हुने गरेको जानकारी दिँदै कटुवालले भन्नुभयो, “धेरै सामान काठमाडौँबाहिर पठाउनुपर्ने हुन्छ, सार्वजनिक यातायात नचलेकाले गोदाममै रहेका छन् ।” दसैँ वर्षभरिकै धेरै व्यापार हुने सिजन भए पनि त्यसैको मुखमा पसल बन्द गर्नुपर्दा ठुलो असर परेको उहाँको भनाइ छ । दसैँमा किनमेल धेरै हुने हुँदा व्यवसायीले दसैँलाई नै भनेर ठुलो परिमाणमा सामान ल्याउने गरेका हुन्छन् । राष्ट्रिय व्यवसायी महासङ्घका अध्यक्ष मनोजबाबु श्रेष्ठ दसैँका बेला बिक्री गर्न नपाए जाडो सुरु भई सामान बेच्न नसकिने बताउनुहुन्छ । यस्तै समस्या सुनचाँदी व्यवसायीको पनि छ । सुरक्षाको उच्च जोखिम भएकाले पनि पसल खोल्न नसकिएको सुनचाँदी व्यवसायी तेजरत्न शाक्यले बताउनुभयो ।",
      "link": "https://gorkhapatraonline.com/news/171840",
      "image": "https://gorkhapatraonline.com/storage/media/303177/conversions/Nepal-Kathmandu-Store1-L-original-thumb.jpg"
    },
    {
      "slug": "171839",
      "title": "कोरला नाकामा एक सय पच्चिस कन्टेनर",
      "timestamp": 1757894400000,
      "source": "gp",
      "content": "बाढीपहिरोले चीनतर्फका नाका बन्द हुँदा लामो समयदेखि नाकामै रोकिएका सामान मुस्ताङको कोरला नाकामा भित्रिन थालेका छन् । रसुवाको केरुङ र सिन्धुपाल्चोकको तातोपानी नाका बन्द भएपछि नेपाल ल्याउनका लागि कोरला नाकाबाट सामान भित्रिन थालेका हुन् ।",
      "longContent": "गोरखापत्र सामाचारदाताकाठमाडौँ, भदौ ३० गते । बाढीपहिरोले चीनतर्फका नाका बन्द हुँदा लामो समयदेखि नाकामै रोकिएका सामान मुस्ताङको कोरला नाकामा भित्रिन थालेका छन् । रसुवाको केरुङ र सिन्धुपाल्चोकको तातोपानी नाका बन्द भएपछि नेपाल ल्याउनका लागि कोरला नाकाबाट सामान भित्रिन थालेका हुन् । दुई महिनादेखि बाढीपहिरोका कारण रसुवा र तातोपानी नाका बन्द रहेका छन् । रसुवा र तातोपानी नाका बन्द भएपछि विकल्पका रूपमा हालै सञ्चालनमा ल्याएको कोरला नाकाबाट आयात बढ्न थालेको हो । रोकिएका सामान आउन थालेपछि कोरला नाकामा चहलपहल बढ्न थालेको छ । मुस्ताङ भन्सार कार्यालयका भन्सार अधिकृत रमेश खड्काले कोरला नाकाबाट नेपाल सामान ल्याइएका १२५ वटा कन्टेनर आएको जानकारी दिनुभयो । सामान आएर  भिड लागेको छ, थापाले भन्नुभयो, “नेट नभएका कारण सामानको भन्सार पास गर्न कठिन भएको छ ।” नेट आउनेबित्तिकै भन्सार पास गरेर सामान पठाउने उहाँले जानकारी दिनुभयो । आइतबारदेखि नै सामान पठाइने प्रयास भए पनि भन्सार पास र राजस्वको भुक्तानी अनलाइनबाट हुने हुँदा नेटको समस्याले पठाउन कठिन भएको उहाँको भनाइ छ । दसैँलक्षित ल्याएका तयारी पोसाक, जुत्ताचप्पल र विद्युतीय गाडी बढी आएको उहाँले जानकारी दिनुभयो । नाकामा गत मङ्गलबारदेखि नै सामान आउन थालेको कार्यालयले जनाएको छ । असार २४ मा आएको बाढीका कारण रसुवागढी र तातोपानी नाका बन्द भएपछि व्यवसायीले कोरला नाकाबाट सामान नेपाल ल्याउन लागेका हुन् । नेपाल समुद्रपार पैठारी सङ्घका अध्यक्ष शिवकुमार अग्रवालले दुवै नाकामा एक हजार पाँच सय कन्टेनर सामान रोकिएको जानकारी दिनुभयो । लामो समयदेखि नाका बन्द हुँदा दसैँलक्षित ल्याएका सामान नेपाल भित्र्याउन नपाउँदा व्यवसायीलाई ठुलो क्षति भएको जानकारी दिनुभयो ।",
      "link": "https://gorkhapatraonline.com/news/171839",
      "image": "https://gorkhapatraonline.com/storage/media/303176/conversions/Korala-original-thumb.jpg"
    },
    {
      "slug": "171833",
      "title": "कार्यालय खुले तर कर्मचारी बाहिरै",
      "timestamp": 1757894400000,
      "source": "gp",
      "content": "जेनजी आन्दोलनका क्रममा सिंहदरबारभित्रका अधिकांश मन्त्रालय तोडफोड र आगजनी भएपछि सामान्य सेवा सुरु भएको सिंहदरबारभित्र आइतबार कतिपय कर्मचारी कार्यालय प्रवेश नै गर्न सकेनन् । कार्यालयको मूल प्रवेशद्वारमा सिसा, काठका टक्रा र जलेका सवारीसाधनका धुलोले कार्यालय प्रवेश गर्नै कर्मचारीलाई सकस भयो । मन्त्रालय र कार्यालयमा कहाँ कति क्षति पुगेको छ भन्ने मुचुल्का तयार गर्ने काम भइरहेका छन् ।",
      "longContent": "काठमाडौँ, भदौ ३० गते । \tजेनजी आन्दोलनका क्रममा सिंहदरबारभित्रका अधिकांश मन्त्रालय तोडफोड र आगजनी भएपछि सामान्य सेवा सुरु भएको सिंहदरबारभित्र आइतबार कतिपय कर्मचारी कार्यालय प्रवेश नै गर्न सकेनन् । कार्यालयको मूल प्रवेशद्वारमा सिसा, काठका टक्रा र जलेका सवारीसाधनका धुलोले कार्यालय प्रवेश गर्नै कर्मचारीलाई सकस भयो । मन्त्रालय र कार्यालयमा कहाँ कति क्षति पुगेको छ भन्ने मुचुल्का तयार गर्ने काम भइरहेका छन् । अधिकांश कार्यालयमा कर्मचारी कार्यालयबाहिरै बसेर अवलोकन छन् भने केही कर्मचारी कार्यालयमा प्रवेश गरे पनि कार्यकक्ष अस्तव्यस्त अवस्थामा रहेकोले बाहिरै बस्नु परेको थियो ।राष्ट्रिय सतर्कता केन्द्रका सूचना अधिकारी हिरामणि सुवेदीले कार्यालयको अवस्था बिजोग भएकाले कार्यालय प्रवेश गरेर काम गर्न सक्ने अवस्था नभएको गुनासो गर्नुभयो । उहाँले भन्नुभयो, “अधिकांश मन्त्रालयका कागजात, फर्निचर, कम्प्युटर, गाडी, जलेर नष्ट भएका छन् । मन्त्रालयमा बसेर काम गर्न सक्ने अवस्था छैन । कतिपय कार्यालयको काम फेरि शून्यबाट सुरु गर्नुपर्ने अवस्था छ ।” कार्यालयमा आइतबार जेनजीको आन्दोलबाट भएको क्षतिको विवरण तयार गर्ने काम भएको छ । कति क्षति पुग्यो भन्ने यकिन भएको छैन तर आइतबार कार्यालयमा बसेर काम गर्न सक्ने अवस्था भने नभएको उहाँले स्पष्ट पार्नुभयो ।  जेनजी आन्दोलनका क्रममा सिंहदबारभित्र साबिकको प्रधानमन्त्री तथा मन्त्रीपरिषद्को कार्यालय, शिक्षा मन्त्रालय, गृह मन्त्रालय, सङ्घीय मामिला तथा सामान्य प्रशासन मन्त्रालय, महिला बालबालिका तथा ज्येष्ठ नागरिक मन्त्रालय सिंहदरबारबाहिर रहेको स्वास्थ्य मन्त्रालय, सर्वोच्च अदालतलगायतका कार्यालय र भित्रका सामग्री आंशिक वा पूर्ण रूपमा नष्ट नभएका छन् ।स्वास्थ्य मन्त्रालयका सचिव डा. विकास देवकोटाले मन्त्रालयका उच्च अधिकारीको छलफल गरेर मन्त्रालयको काम नेपाल स्वास्थ्य अनुसन्धान परिषद् (एनएचआरसी) बाट सुरु गर्ने तयारी गरेको बताउनुभयो । उहाँका अनुसार मन्त्रालयको भवन कागजात, फर्निचर, कम्प्युटर, गाडी सबै जलेर नष्ट भएका छन् । स्वास्थ्य तथा जनसङ्ख्या मन्त्रालय मातहत देशभरि ३० हजारभन्दा कर्मचारी कार्यरत भएको स्पष्ट पार्नुभयो ।  सङ्घीय मामिला तथा सामान्य प्रशासन मन्त्रालयका पहिलो तलाको सामान ध्वस्त नै हुने गरी जलेका कर्मचारी कार्यकक्षमा बसेर सेवा दिन सक्ने अवस्था नभएको बताउनुभयो । मन्त्रालयका अनुसार २६ वटा गाडी, ५२ वटा मोटर साइकल, मन्त्रालयका विभिन्न शाखाका कम्प्युटर, ल्यापटप, कुर्सी, टेबुललगायत गरी करिब ४३ करोड रुपियाँ बराबरको क्षति पुगेको मन्त्रालयले जनाएको छ ।  मन्त्रालयका प्रवक्ता कालीप्रसाद पराजुलीले जेनजीको आन्दोलनबाट आइतबार मन्त्रालयमा मूल प्रवेशद्वारबाट सिसाका टुक्रा पन्छाउँदै जसोतसो कार्यकक्ष प्रवेश गरेको बताउनुभयो । “अहिले कार्यालयमा बसेर कर्मचारीले काम गर्न सक्ने अवस्था छैन, आइतबार कर्मचारीले नै कार्यालय र आसपास सरसफाइ गरी क्षति भएका विवरणको मुचुल्का उठाउने काम भयो, पूर्ण रूपमा सेवा दिन केही समय लाग्छ,” उहाँले भन्नुभयो ।  केही सेवा अनलाइनबाटै सरकारी कार्यालयले सम्भव भएसम्मका केही सेवा अनलाइनकै माध्यमबाट प्रदान गरेको छ । नागरिकका नगरी नहुने र अनलाइनकै माध्यमबाट गर्न सकिने काम सरकारले यसअगाडिदेखि अनलाइनकै माध्यमबाट सेवा प्रवाह गर्न थालिसकेको छ ।   गत साता जेनजीका नाममा भएको तोडफोड तथा लुटपाटबाट देशभरका अधिकांश सरकारी संरचनामा आगजनी गरेपछि सरकारले नागरिकलाई सेवा लिनबाट वञ्चित नहोस् भनेर अनलाइनबाटै सेवा प्रवाह गर्दै आएको हो । अहिले नागरिकता, राहदानी, लाइसेन्स निर्माण, वैदेशिक रोजगारको श्रम स्वीकृतिलगायतका काम अनलाइनबाटै भइरहेका छन् ।",
      "link": "https://gorkhapatraonline.com/news/171833",
      "image": "https://gorkhapatraonline.com/storage/media/303170/conversions/3455-original-thumb.jpg"
    },
    {
      "slug": "171814",
      "title": "दसैँका लागि सुकिला नोट सटही सुरु",
      "timestamp": 1757808000000,
      "source": "gp",
      "content": "नेपाल राष्ट्र बैङ्क तथा वित्तिय संस्थाहरुले दसैँका लागि सुकिला नोट सटही सुरु गरेको छ ।",
      "longContent": "काठमाडौँ, भदौ २९ गते । नेपाल राष्ट्र बैङ्क तथा वित्तिय संस्थाहरुले दसैँका लागि सुकिला नोट सटही सुरु गरेको छ ।राष्ट्र बैङ्कका उप–प्रवक्ता सुमन न्यौपानेले आइतबारदेखि दसैँलक्षित सुकिला नोट वितरण सुरु भएको जानकारी दिनुभयो ।उहाँकाअनुसार प्रति प्याकेट १८ हजार पाँच सय रुपियाँको सुकिला नोट वितरण गरिएको छ । उहाँले भन्नुभयो, “नोट सटही सुरु भएको छ । थापाथलीस्थित नेपाल राष्ट्र बैङ्क र प्रदेश कार्यालयहरुबाट वितरण भइरहेको छ ।”उहाँकाअनुसार राष्ट्र बैङ्कले अन्य बैङ्कहरुलाई सुकिलो नोट उपलब्ध गराएको छ भने उक्त बैङ्कहरुले तोकिएको शाखाबाट नोट सटही गर्ने व्यवस्था मिलाइएको छ ।सर्वसाधारणले आफ्नो खाता भएको सम्बन्धित बैङ्कबाट सकिलो नोट प्राप्त गर्न सक्ने उहाँको भनाइ छ । उहाँले असोज १० गतेसम्म नयाँ नोट सटही गर्न सकिने जानकारी दिनुभयो ।",
      "link": "https://gorkhapatraonline.com/news/171814",
      "image": "https://gorkhapatraonline.com/storage/media/303139/conversions/naya-note-original-thumb.jpg"
    },
    {
      "slug": "171775",
      "title": "तोलामा सात सयले घट्यो सुनको मोल",
      "timestamp": 1757808000000,
      "source": "gp",
      "content": "गत शुक्रबारको तुलनामा आज सुनको मूल्यमा सामान्य गिरावट आएको छ भने चाँदी तोलामा रु. ५ ले बढेको छ ।",
      "longContent": "काठमाडौँ, भदौ २९  गते ।  गत शुक्रबारको तुलनामा आज सुनको मूल्यमा सामान्य गिरावट आएको छ भने चाँदी तोलामा रु. ५ ले बढेको छ । नेपाल सुनचाँदी व्यवसायी महासङ्घका अनुसार आज एक तोला सुनको मोल रु. दुई लाख १५ हजार १०० र प्रतितोला चाँदीको मोल रु. दुई हजार ५७० कायम भएको छ । गत शुक्रबार एक तोला सुन रु. दुई लाख १५ हजार ८०० मा किनबेच भएको थियोभने सोही परिमाणको चाँदी रु. दुई हजार ५६५ मा खरिदबिक्री भएको थियो । अन्तर्राष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन तीन हजार छ सय ४३ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/171775",
      "image": "https://gorkhapatraonline.com/storage/media/303033/conversions/_gold-original-thumb.jpg"
    },
    {
      "slug": "171736",
      "title": "निजी क्षेत्रको आत्मबल कहिल्यै जल्दैन",
      "timestamp": 1757808000000,
      "source": "gp",
      "content": "जेन्जी आन्दोलनका क्रममा भदौ २४ गतेको विध्वंशात्मक रूपले उद्यम व्यवसायमा धेरै ठुलो हुन्डरी ल्यायो र सखाप पार्ने प्रयास भयो । निजी क्षेत्रका नेता चन्द्रप्रसाद ढकाल पनि त्यसमा पर्नुभयो । नेपाल उद्योग वाणिज्य महासङ्घका अध्यक्ष रहेका उहाँका आफ्नै लगानी भएका केही उद्योगमा पनि क्षति भयो । उहाँ जस्ता धेरै उद्यम खरानी भए र सबै आआफ्नै पीडामा छन् ।",
      "longContent": "गोरखापत्र समाचारदाताकाठमाडौँ, भदौ २९ गते । जेन्जी आन्दोलनका क्रममा भदौ २४ गतेको विध्वंशात्मक रूपले उद्यम व्यवसायमा धेरै ठुलो हुन्डरी ल्यायो र सखाप पार्ने प्रयास भयो । निजी क्षेत्रका नेता चन्द्रप्रसाद ढकाल पनि त्यसमा पर्नुभयो । नेपाल उद्योग वाणिज्य महासङ्घका अध्यक्ष रहेका उहाँका आफ्नै लगानी भएका केही उद्योगमा पनि क्षति भयो । उहाँ जस्ता धेरै उद्यम खरानी भए र सबै आआफ्नै पीडामा छन् ।ढकाललाई भने आफ्नै क्षतिको मात्र बिलौना गर्ने छुट छैन । उद्यमी व्यवसायीको दशकौँदेखिका आफ्ना व्यवसायी सदस्य तथा साथीका उद्यम खरानी पार्ने प्रयासले उहाँ थप पिरोलिनुभएको छ । “अर्बाैं लगानी भएका आफ्नै आयोजनामा अनपेक्षित क्षति भइरहँदा गहभरि आँसु पारेर टोलाइरहन मन लागेर पनि मलाई त्यसो गर्ने छुट छैन,” उहाँले समाजिक सञ्जालमा लेख्नुभएको छ, “मैले यसो गर्दा एकातिर हामीसँगै पारिवारिक रोजीरोटी जोडिएका २० औँ हजारको आत्मबलमा ठेस पुग्ला भन्ने डर लाग्छ भने अर्कातर्फ म जस्तै क्षति पुगेका अरू व्यवसायीलाई मैले नै अमिलै मनले भए पनि सान्त्वताको धाप मार्नुपर्ने अवस्था छ ।”अब उद्यमी व्यवसायी ठुलो भौतिक र मानसिक क्षतिका बिचबाटै आफ्नो हौसला र आत्मबललाई पुनः जागृत गर्दै उद्यम व्यवसायमा फर्कन उहाँले आह्वान गर्नुभएको छ । उहाँले भन्नुभएको छ, “यसरी चित्त बुझाऊँ कि आगोले इँटा र काठ जलाए पनि तपाईं हामीभित्रको हौसला र आत्मबल छँदै छन् । हाम्रा मन मस्तिष्क, श्रमको मूल्य र तपाईं हामीले सदा बोकिरहेको आत्मबल कहिल्यै जल्दैन ।” उहाँले गुमाएका सामग्री आफ्नो आत्मबल र हौसलाले फेरि जुटाउन सकिने उल्लेख गर्दै धैर्य, सङ्घर्ष र मेहनत सबैको वास्तविक सम्पत्ति भएको उल्लेख गर्नुभएको छ । उहाँले भन्नुभएको छ, “हामी उद्यमी, व्यसायीले आफूलाई कदापि एक्लो नठानी सबैको दुःखलाई आफ्नै ठानेर फेरि अझै सबल भएर उठ्न र अघि बढ्न लाग्नु पर्छ । भोलि सुनौलो बिहानी आउने नै छ । हाम्रा साहस र आत्मबलले भविष्यको पुस्तासम्म नै प्रेरणा छर्नु छ ।” राज्यको प्राथमिकता, आमजनताको आवश्यकता र दीर्घकालीन व्यवसाय बन्न सक्ने सम्भावनाका आधारमा लगानी र व्यवसायलाई विस्तार गर्दै आउनुभएको ढकाल नेतृत्वको लगानीले २० हजारभन्दा बढी नेपाली प्रत्यक्ष रोजगारी उपलब्ध गराएको छ । यो उहाँको कठोर तपस्याको फल हो । सुरुमा उहाँसँग बिउ पुँजी त थिएन तर सपना थियो र त्यसलाई पूरा गर्ने हुटहुटी थियो । उहाँले भन्नुभएको छ, “वास्तवमा भन्नुपर्दा मसँग आफ्नै माटोमा केही गरौँ, नेपालकै उर्वर माटोमा सिँचाइ गरौँ र यहीँ सुन फलाऊँ भन्ने भावना थियो र अहिले पनि छँदै छ ।” जेनजी आन्दोलनका नाममा अराजक समूहले गराएको तोडफोडमा आइएमई समूहको लगानी रहेको काठमाडौँको चन्द्रागिरी केबलकार र नवलपरासीको मौलाकालिका केबलकारको बेस स्टेनसमा आगजनी तथा तोडफोड भएको थियो । यस्तै निसानामा परेको उद्यमी समूह छ गोल्यान ग्रुप । जलविद्युत्, सौर्य ऊर्जा बैङ्क वित्तदेखि धागो कारखाना जस्ता सघन रोजगारी सिर्जना गर्ने उद्योग प्रवर्धन गर्ने सो समूहको केन्द्रीय कार्यालय नै आगजनी र तोडफोड भयो । यो पहिलो घटना पनि होइन । द्वन्द्वकालमा रिलायन्स स्पिनिड मिल्समै बम पड्काएर ध्वस्त बनाइएको थियो । समूहका अध्यक्ष पवन गोल्यान यस्ता घटनाबाट उठ्नुभन्दा पनि दोषीलाई कारबाही नहुनु विडम्बनापूर्ण बताउनुहुन्छ । “यो वा त्यो बहानामा हामी उद्यमी व्यवसायीमाथि विविध स्वरूपमा पटक पटक आक्रमण हुन्छन्,” उहाँले भन्नुभयो, “हामी स्वदेशी लगानीकर्ता र खरानीबाटै भए पनि उठौँला, उठेका पनि हौँ तर विदेशी लगानीका कम्पनीमा समेत आक्रमण हुँदा ती कसले उठाइदिने र किन उठाइदिने ? विदेशीले लगानी अब किन गर्ने ?”भ्रष्टाचार निवारणका लागि उठेको जनजी आन्दोलनपछि गठित सरकारले यस्ता खाले अपराधीलाई देशद्रोहीका रूपमा कारबाही गर्नुपर्ने उहाँको सुझाव छ । उहाँले भन्नुभयो, “र अब भ्रष्ट व्यक्ति कुनै सार्वजनिक पदमा दोख्नु नपरोस्, यसो हुँदा हामी मात्र होइन समग्र मुलुकले उन्नति गर्ने छ ।",
      "link": "https://gorkhapatraonline.com/news/171736",
      "image": "https://gorkhapatraonline.com/storage/media/302975/conversions/445-original-thumb.jpg"
    },
    {
      "slug": "171730",
      "title": "चिया निकासीमा समस्या",
      "timestamp": 1757808000000,
      "source": "gp",
      "content": "जेनजी आन्दोलनका क्रममा प्रदर्शनकारीले आगजनी मेची भन्सार कार्यालय झापामा भदौ २४ गते आगजनी गरेपछि त्यसको असर निर्यात हुने चियामा परेको छ । भारत निर्यातका लागि भन्सारमा पुगेको २५ हजार किलो चिया पनि जलेर ध्वस्त भएको छ ।",
      "longContent": "कोकिला ढकालइलाम, भदौ २९ गते । जेनजी आन्दोलनका क्रममा प्रदर्शनकारीले आगजनी मेची भन्सार कार्यालय झापामा भदौ २४ गते आगजनी गरेपछि त्यसको असर निर्यात हुने चियामा परेको छ । भारत निर्यातका लागि भन्सारमा पुगेको २५ हजार किलो चिया पनि जलेर ध्वस्त भएको छ । निर्यातका लागि भन्सारमा पुगेको इलामका पाँच कारखानाको चिया जलेर ध्वस्त भएको सूर्योदय अर्थोडक्स टी प्रोड्युसर्स एसोसिएसन नेपालले जनाएको छ । इलामका समाल भ्याली, अन्तु अर्गानिक टी, श्री अन्तु, गोर्खा र दाजुभाइ टीबाट निर्यातका लागि भन्सार पुगेको चिया आगजनीमा ध्वस्त भएको एसोसिएसनका महासचिव गोपाल कट्टेलले बताउनुभयो । “देशमा अन्योल भएपछि बन्द भएका चिया कारखाना शनिबारदेखि सुचारु गरिएको छ । हरियो पत्ती नोक्सान हुने भएपछि कारखाना चालु गरिएको महासचिव कट्टेलले बताउनुभयो । उहाँले भन्नुभयो, “अब तयारी गरेर राख्नुको विकल्प छैन । चिया क्षेत्रलाई ठुलो घाटा छ ।” विदेशबाट माग भएको चिया पनि पठाउने अवस्था नहुँदा समस्या भएको कट्टेलले बताउनुभयो । चालु आव २०८२/८३ को साउनमा ३७ करोड ४८ लाख २४ हजार मूल्य बराबरको चिया निर्यात भएको छ । यो अवधिमा १२ लाख ९७ हजार २२ किलो चिया निर्यात भएको भन्सार कार्यालयले जनाएको छ ।",
      "link": "https://gorkhapatraonline.com/news/171730",
      "image": "https://gorkhapatraonline.com/storage/media/302966/conversions/chayak-original-thumb.jpg"
    },
    {
      "slug": "171729",
      "title": "थपियो महँगीको मार",
      "timestamp": 1757808000000,
      "source": "gp",
      "content": "जेनजीको आन्दोलन र निषेधाज्ञा र कफ्र्युका कारण काम र दाम दुवै गुमाएका सर्वसाधारण उपभोक्ता दसैँको मुखमा महँगीको मारमा परेका छन् । दैनिक उपभोग्य वस्तु तेल र दाललगायतको मूल्य बढेर उपभोक्ता झनै महँगीको मारमा परेका हुन् ।",
      "longContent": "काठमाडौँ, भदौ २९ गते ।  जेनजीको आन्दोलन र निषेधाज्ञा र कफ्र्युका कारण काम र दाम दुवै गुमाएका सर्वसाधारण उपभोक्ता दसैँको मुखमा महँगीको मारमा परेका छन् । दैनिक उपभोग्य वस्तु तेल र दाललगायतको मूल्य बढेर उपभोक्ता झनै महँगीको मारमा परेका हुन् । कालीमाटीको थोक पसलमा काम गरेर परिवारको खर्च धान्दै आउनुभएका विजय खतिवडाको यसबिचमा काम र दाम दुबै बन्द भयो । काम गरेका दिनमा मात्रै कमाइ हुने गरेको बताउने खतिवडाले भन्नुभयो, “कमाइ छैन, दसैँ आएको छ । खाने सामान दिनदिनै महँगो भएको छ ।” कालीमाटीको सडकछेउमा व्यापार गरेर दुई छोराछोरीसहित आफ्नो निर्वाह गर्दै आएकी सरिताले पनि निषेधाज्ञाले गर्दा व्यापार गर्न नपाएर छोराछोरीलाई भोकभोकै राख्नुपर्ने अवस्था आएको गुनासो गर्नुभयो । सरिताले भन्नुभयो “एकातिर महँगी, अर्कोतिर काम छैन, कसरी बाँच्ने ?”नेपाल खुद्रा व्यापार सङ्घका अनुसार एक सातायता खानेतेलको भाउ लिटरमा १० रुपियाँ महँगिएको छ । दाल र गेडागुडी पनि किलोमा पाँचदेखि १० रुपियाँ महँगो भएको छ । सङ्घका अनुसार यी वस्तुको भाउ आन्दोलनअघि नै बढेको हो । सङ्घका वरिष्ठ उपाध्यक्ष नरेन्द्र खड्कीले पसलमा उपलब्ध भएको खाद्यवस्तु महँगो नगरी बिक्री गर्दै आएको दाबी गर्नुभयो । देशमा सङ्कट परेका बेला बिनाकारण कसैले कालोबजारी गरे त्यस्तालाई सरकारका नियमनकारी निकायले अनुगमन गरेर कारबाही गर्नुपर्ने बताउनुभयो । सङ्घका महासचिव अमुलकाजी तुलाधरले थोकबाट सामान ल्याउँदा महँगो भएमा महँगोमा नै बेच्नुपर्ने भन्दै देशको यो अवस्था थोकमा नै महँगो बनाए अनुगमन गरेर कारबाही गर्नुपर्ने बताउनुभयो । आन्दालेन सुरु भएपछि उपभोक्ताले आवश्यकताभन्दा बढी सामान खरिद स्टक गर्न थालेकाले आवश्यकताभन्दा बढी सामान खरिद नगर्न उपभोक्ता सचेतनाको पनि आवश्यकता रहेको महासचिव तुलाधरको भनाइ छ । नेपाल थोक व्यापार सङ्घले भने तत्काल खाद्यवस्तुको सामान रहे पनि यही अवस्था लम्बिएमा ढुवानीका कारण महँगो हुन सक्ने बताएको छ । सो सङ्घले नेपालमा खानेतेल र दालको कच्चा पदार्थ धेरै मात्रामा विदेशबाट आयात गर्नुपर्ने भएकाले देशको पछिल्लो परिस्थिति आउनुपूर्व नै बढेको तर अन्य वस्तुको भाउ स्थिर रहेको दाबी गरेको छ । बजार अनुगमनको जिम्मेवारी पाएको वाणिज्य, आपूर्ति तथा उपभोक्ता संरक्षण विभागका महानिर्देशक रोशन ज्ञवालीले पछिल्लो समयमा उत्पन्न परिस्थितिका कारण बजारको नियमित अनुगमन प्रभावित भएको स्वीकार गर्नुभयो । उहाँले बजारमा पर्याप्त खाद्यवस्तुको मौज्दात रहेको कुरा यसअघि व्यापारीसँगको छलफलमा आएकाले देशमा सङ्कट पर्नेबित्तिकै खाद्यवस्तुको मूल्यवृद्धि नगर्न र नगराउन सबै व्यवसायीलाई आग्रह पनि गर्नुभयो ।",
      "link": "https://gorkhapatraonline.com/news/171729",
      "image": "https://gorkhapatraonline.com/storage/media/302965/conversions/Untitled-1-original-thumb.jpg"
    },
    {
      "slug": "171727",
      "title": "सरकारको भुक्तानी प्रणाली बन्द",
      "timestamp": 1757808000000,
      "source": "gp",
      "content": "जेनजी प्रदर्शनपछिको सरकारी खर्च व्यवस्थापनलाई ध्यानमा राखी अर्थ मन्त्रालयले सरकारको भुक्तानी प्रणाली बन्द गरेको छ । सरकारी खर्च व्यवस्थापनको जिम्मेवारी पाएको महालेखा नियन्त्रक कार्यालयले बिहीबारदेखि सरकारका तर्फबाट हुने खर्च बन्द गरेको हो ।",
      "longContent": "काठमाडौँ, भदौ २९ गते । जेनजी प्रदर्शनपछिको सरकारी खर्च व्यवस्थापनलाई ध्यानमा राखी अर्थ मन्त्रालयले सरकारको भुक्तानी प्रणाली बन्द गरेको छ । सरकारी खर्च व्यवस्थापनको जिम्मेवारी पाएको महालेखा नियन्त्रक कार्यालयले बिहीबारदेखि सरकारका तर्फबाट हुने खर्च बन्द गरेको हो । विकसित परिस्थितिलाई ध्यानमा राख्दै भविष्यमा खर्च अभाव हुन नदिन तत्कालका लागि भुक्तानी प्रणाली बन्द गरिएको महालेखा नियन्त्रक शोभाकान्त पौडेलले जानकारी दिनुभयो । “अहिलेको परिस्थिति र नयाँ सरकारको प्राथमिकतालाई ध्यानमा राख्दै खर्च प्रणाली बन्द गरिएको हो,” उहाँले भन्नुभयो । प्रदर्शनका क्रममा भएको तोडफोड र आगजनीका कारण सरकारलाई अतिरिक्त खर्च गर्नुपर्ने अवस्थामा त्यसलाई व्यवस्थापन गर्न पनि खर्चमा रोक लगाएको कार्यालयले जनाएको छ । नयाँ सरकार बनेको अवस्थामा फेरिन सक्ने प्राथमिकता र खर्चका क्षेत्रलाई पनि सम्बोधन गर्न कार्यालयले भुक्तानीमा नियन्त्रण गरेको हो । कार्यालयका अनुसार बुधबारसम्म सरकारको कुल खर्ब एक खर्ब २० अर्ब ७८ करोड पुगेको छ । त्यसयता सरकारी प्रणालीबाट कुनै खर्च भएको छ । बुधबारसम्मको कुल खर्चमध्ये चालुतर्फ ७० अर्ब ५३ करोड, पुँजीगततर्फ चार अर्ब ९२ करोड र वित्तीय व्यवस्थातर्फ ४५ अर्ब ३२ करोड रुपियाँ खर्च भएको छ । खर्च प्रणाली बन्द भए पनि सरकारको राजस्व प्रणाली भने बन्द भएको छैन । राजस्व स्थितिबारे जानकारी दिन कार्यालयले सञ्चालनमा ल्याएको राजस्व व्यवस्थापन सूचना प्रणाली (आरएमआइएस) नियमित रूपमै सञ्चालनमा रहेको महालेखा नियन्त्रक पौडेलले जानकारी दिनुभयो । कार्यालयका अनुसार प्रदर्शनका मुख्य दुई दिन अर्थात् भदौ २३ र २४ गते गरेर सरकारी खातामा आठ अर्ब रुपियाँ थपिएको छ । प्रदर्शनपूर्व अर्थात् भदौ २२ गतेसम्म एक खर्ब ३२ अर्ब रुपियाँ राजस्व सङ्कलन भएकामा २४ गतेसम्म एक खर्ब ४० अर्ब रुपियाँ पुगेको छ । तोडफोड र आगजनी भएको मुख्य दिन अर्थात् भदौ २४ गते मात्र भने सरकारले अत्यन्त कम राजस्व सङ्कलन गरेको छ । कार्यालयका अनुसार उक्त दिन एक अर्ब रुपियाँ मात्र राजस्व सङ्कलन भएको छ । त्यसको अर्को दिन भदौ २५ गते भने २९ करोड रुपियाँ मात्र राजस्व सङ्कलन भएको कार्यालयको तथ्याङ्क छ । पछिल्लो तथ्याङ्क अनुसार शुक्रबारसम्म सरकारको राजस्व एक खर्ब ४४ अर्ब ५२ करोड रुपियाँ पुगेको छ । सरकारले आर्थिक वर्षको अन्तिम साता तथा विशेष परिस्थितिमा खर्च प्रणाली बन्द गर्ने गरेको छ । अहिले गरिएको प्रणाली बन्द पनि लामो समय भने नहुने कार्यालयले स्पष्ट पारेको छ । तलबमा समस्या नहुनेभुक्तानी प्रणाली बन्द भए पनि सरकारले आफ्ना कर्मचारीका लागि नियमित रूपमा पठाउनुपर्ने मासिक तलबमा भने कुनै समस्या नहुने कार्यालयले जनाएको छ । कार्यालयका सूचना अधिकारी ओमप्रसाद रिजालका अनुसार प्रदर्शनका कारण केही ढिला भए पनि भदौको तलब पठाउन भने समस्या हुने छैन । “नियमित पठाउनुपर्ने तलबका सन्दर्भमा विशेष निर्णय गर्नुनपर्ने भएकाले यसमा समस्या हुँदैन,” उहाँले भन्नुभयो “तर दसैँ पनि नजिक भएकाले उक्त समयमा दिइने अतिरिक्त एक महिनाको तलबका सन्दर्भमा भने नयाँ सरकारको निर्देशन अनुसार हुन्छ ।” खर्च प्रणाली सञ्चालन गरिदिँदा विभिन्न आयोजना र चालुतर्फ पनि मन्त्रालयले खर्च गर्न सक्ने भएकाले विषम परिस्थितिको खर्च व्यवस्थापनका लागि मात्र यो प्रणाली बन्द गरिएको उहाँले बताउनुभयो । भदौको दायित्व सिर्जना भइसकेकाले कर्मचारीको हकमा तलब पठाउन कुनै समस्या नहुने उहाँले स्पष्ट पार्नुभयो । निजामती कर्मचारी, सेना, प्रहरीसहित तीन लाखभन्दा बढी कर्मचारीले सरकारी कोषबाट तलब प्राप्त गर्छन् । अर्थमा सामान्य सेवा मात्रराससका अनुसार जेनजी प्रदर्शनका क्रममा भएको तोडफोड तथा आगजनीबाट अर्थ प्रशासनको काम कारबाही प्रभावित भएको छ । अर्थ मन्त्रालय, भन्सार तथा कर कार्यालय, कोष तथा लेखा नियन्त्रक कार्यालयलगायत सरकारी निकाय क्षतिग्रस्त हुँदा तत्काल सामान्य प्रकृतिका बाहेक सेवा दिन नसक्ने अवस्थामा अर्थ प्रशासन पुगेको हो । अहिले यी निकायले क्षतिको विवरण सङ्कलन गर्ने र क्रमशः सेवा सञ्चालनमा ल्याउने तयारी गरिरहेका छन् । अर्थ मन्त्रालयका प्रवक्ता टङ्कप्रसाद पाण्डेयका अनुसार बजेट महाशाखा अन्तर्गतका केही शाखामा क्षति पुगेको छ भने अरू संरचनाबाट तत्काल सेवा दिन सक्ने अवस्थामा मन्त्रालय रहेको छ । मन्त्रालय अन्तर्गतका मुख्य तीन वटा सफ्टवेयर र त्यसको तथ्याङ्क सुरक्षित रहेको जानकारी पनि उहाँले दिनुभयो ।उहाँका अनुसार मन्त्रालयगत बजेट बजेट सूचना प्रणाली (एलएमबिआइएस), भन्सार अन्तर्गतको आसिकुँडा र करतर्फको एकीकृत कर प्रणाली (आइटिएस) सुरक्षित छ । अहिले देशभरका भन्सार र कर कार्यालयको क्षतिको विवरण सङ्कलन गर्ने काम भइरहेको छ । भन्सारको सेवा सञ्चालनमा आइसकेको छ भने आन्तरिक राजस्व कार्यालयको अनलाइन सेवा मात्रै सञ्चालनमा छ । आन्तरिक राजस्व विभागका महानिर्देशक मदन दाहालका अनुसार काठमाडौँ उपत्यकाबाहिरका चार/पाँच वटाबाहेक सबै कर कार्यालयमा क्षति पुगेको छ । जेनजी समूहबाटै आन्तरिक राजस्व विभागको वेबसाइटमा साइबर आक्रमणसमेत भएको थियो । केही समय ह्याकरको कब्जामा पुगेकामा त्यसलाई फिर्ता ल्याउन सफल भएको उहाँले बताउनुभयो ।",
      "link": "https://gorkhapatraonline.com/news/171727",
      "image": "https://gorkhapatraonline.com/storage/media/302963/conversions/544-original-thumb.jpg"
    },
    {
      "slug": "171635",
      "title": "बिमा दाबी हालसम्मकै उच्च हुने",
      "timestamp": 1757721600000,
      "source": "gp",
      "content": "जेन जी आन्दोलनका क्रममा देशव्यापी रूपमा भएका तोडफोड, आगजनी, लुटपाट र सम्पत्तिको क्षतिले बिमा क्षेत्रमा ठुलो दबाब पर्ने देखिएको छ । सोमबार र मङ्गलबार सङ्घीय राजधानी काठमाडौँलगायत देशका मुख्य सहरमा भएको आन्दोलनसँगै भएको तोडफोड, आगजनी र लुटपाटका कारण निजी, व्यावसायिक तथा सार्वजनिक सम्पत्तिमा क्षति हुँदा अहिलेसम्मकै सर्वाधिक बिमा दाबी पर्ने प्रक्षेपण गरिएको छ ।",
      "longContent": "काठमाडौँ, भदौ २८ गते । जेन जी आन्दोलनका क्रममा देशव्यापी रूपमा भएका तोडफोड, आगजनी, लुटपाट र सम्पत्तिको क्षतिले बिमा क्षेत्रमा ठुलो दबाब पर्ने देखिएको छ । सोमबार र मङ्गलबार सङ्घीय राजधानी काठमाडौँलगायत देशका मुख्य सहरमा भएको आन्दोलनसँगै भएको तोडफोड, आगजनी र लुटपाटका कारण निजी, व्यावसायिक तथा सार्वजनिक सम्पत्तिमा क्षति हुँदा अहिलेसम्मकै सर्वाधिक बिमा दाबी पर्ने प्रक्षेपण गरिएको छ ।तथापि सरकारी र सार्वजनिक सम्पत्तिको भने बिमा नभएको पाइएको छ । जसका कारण राज्यलाई निकै ठुलो आर्थिक भार पर्ने देखिएको छ । सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, विभिन्न स्थानका प्रहरी कार्यालय, विभिन्न विभाग, प्रदेश सरकार अन्तर्गतका कार्यालय, नगरपालिका, वडा कार्यालयलगायतका सरकारी संरचना बिमाको दायराभित्र नभएकै कारण बिमा दाबीबाट वञ्चित हुने हुँदा राज्यलाई प्रत्यक्ष आर्थिक भार थपिएको छ । निजी तथा व्यावसायिक सम्पत्तिको भने विभिन्न कम्पनीमा बिमा गरिएको हुँदा त्यस्ताको क्षतिको आर्थिक बोझ कम हुने छ । नेपाल बिमा प्राधिकरणले क्षतिको यथाशीघ्र बिमा दाबी फस्र्योट गर्न बिमा कम्पनीलाई निर्देशन दिइसकेको छ । प्राधिकरणले सबै निर्जीवन तथा लघु निर्जीवन बिमकका नाममा परिपत्र जारी गर्दै यस्तो निर्देशन दिएको हो । तथापि निषेधाज्ञा र कफ्र्युका कारण बिमा कम्पनीले काम गर्न नसक्दा दाबी र मूल्याङ्कन नै प्रभावित भएको छ ।प्राधिकरणले देशका विभिन्न स्थानमा भदौ २३ गतेदेखि उत्पन्न भएको असहज परिस्थितिका कारण बिमितको धनसम्पत्तिमा हुन गएको क्षति र असहजतालाई ध्यानमा राखी सोबाट पर्न सक्ने दाबीलाई यथासम्भव छिटो र सहज ढङ्गले फस्र्योट गर्न निर्देशन दिएको छ । प्राधिकरणले क्षतिको बिमा दाबी विवरण साप्ताहिक रूपमा (प्रत्येक हप्ता बुधबार) एक्सेल सिटल ढाँचामा गुगल फाराममार्फत पेस गर्नसमेत निर्देशन दिएको छ ।आन्दोलनकारीले सरकारी निकायका धेरै पूर्वाधार र निजी क्षेत्रका धेरै व्यापारिक संरचना, होटेल, सोरुम, सुपरमार्केट, सञ्चारगृह, उद्योग, गोदामदेखि निजी सवारी, निजी प्रयोजनका निवासलगायतलाई ध्वस्त बनाइँदा अर्बौं रुपियाँको क्षति भएको छ ।नेपाल बिमक सङ्घका अध्यक्ष वीरेन्द्र बैदवारका अनुसार सङ्घमार्फत सबै बिमा कम्पनीलाई बिमा दाबी र क्षतिको विवरण निकाल्न सर्कुलर गर्ने तयारी गरिँदै छ । अहिले क्षति भएका सरकारी पूर्वाधारबाहेक भाटभटेनीका राजधानीलगायत देशका विभिन्न स्थानमा रहेका सुपरस्टोर, सिजी पार्क, एनसेल, पूर्ण रूपमा क्षति भएको होटेल हिल्टन, विभिन्न सुपरमार्केट, अटोमोबाइल्सका सोरुम, निजी आवास, निजी सवारीसाधनलगायतका बिमा गरिएका सम्पत्तिको बिमा भुक्तानीका लागि दाबी आउने बिमा कम्पनीको अनुमान छ ।होटेल सङ्घ नेपाल (हान) को प्रारम्भिक अध्ययन अनुसार २५ वटा होटेल, रिसोर्ट, लज र रेस्टुरेन्टमा २५ अर्ब रुपियाँ बराबरको क्षति भएको छ । ठुलो मात्रामा अटोमोबाइल्स क्षेत्रमा पनि क्षति भएको छ । यसकै आधारमा हेर्दा पनि क्षति र बिमा दाबीको ग्राफ उच्च हुने देखिन्छ ।खास गरी हुलदङ्गा जोखिम बिमा अन्तर्गत यस्ता घटनामा क्षतिपूर्ति दिइन्छ तर पुनर्बिमा गरिएका ठुला संरचनाको दबाब विदेशी पुनर्बिमकलाई हुने गर्दछ । सानातिना बिमा दाबी भने स्वदेशी बिमा कम्पनीकै दायित्वमा हुन्छन् । होटेल हिल्टनको बिमा भारतको बिमा कम्पनी ओरिएन्टलमा रहेको बताइएको छ ।हुलदङ्गा बिमा पुलमार्फतहुलदङ्गा बिमा अन्तर्गत पर्ने यस किसिमको बिमाको भुक्तानी पुलमार्फत हुने गर्दछ । नेपाल पुनर्बिमा कम्पनीले पुलमार्फत सञ्चालन गरिरहेको हुलदङ्गा बिमा कम्पनीसँगको सहकार्यमा हुन्छ । यो जोखिम अन्तर्गत १० करोड रुपियाँसम्मको बिमाङ्कको क्षतिका लागि सम्बन्धित बिमकले ३५ प्रतिशत र बाँकी ६५ प्रतिशत नेपाल पुनर्बिमा कम्पनीको दायित्वभित्र पर्दछ ।नेपाल पुनर्बिमा कम्पनीका प्रमुख कार्यकारी अधिकृत सुरेन्द्र थापा हुलदङ्गाका कारण भएको क्षतिको तथ्याङ्क सङ्कलन सुरु गरिएको बताउनुहुन्छ ।बिमाविज्ञ प्राडा रवीन्द्र घिमिरेका विचारमा यो प्रावधान अपर्याप्त भयो । अहिलेको अवस्था समग्र बिमा क्षेत्रका लागि भयावह भएको भन्दै सरोकारवालाले सोच्ने बेला आएको उहाँ बताउनुहुन्छ । सरकारी संरचना धेरैको बिमा नभएका कारण त्यसको व्यवभार सरकारलाई नै पर्ने दुःखद पक्ष भएको सुनाउँदै उहाँले चेतना भएर पनि सरकारी संरचनाको बिमा नहुनु विडम्बना भएको बताउनुभयो । निजी क्षेत्रमा पनि मुख्य व्यापारिक संरचनाबाहेक अन्य धेरै निजी संरचनाको बिमा नभएको उहाँले बताउनुभयो ।भूकम्पभन्दा बढी २०७२ वैशाख १२ गतेको विनाशकारी भूकम्पका कारण भएको क्षतिमा साढे १७ हजार दाबीमा १७ अर्ब ६५ करोड रुपियाँ बराबरको बिमा दाबी परेको थियो । नेपाल बिमक सङ्घका अध्यक्ष वीरेन्द्र बैदवारका अनुसार अहिले पर्ने बिमा दाबीको अङ्कले त्यसलाई माथ गर्ने देखिएको छ । मान्छे आफैँ सुरक्षित बस्नु परेका कारण दाबी गर्नका लागि कम्पनीमा आइनसकेको अवस्था रहेकाले अहिले कम्पनीले अपडेट लिने र सूचना लिने चरणमा रहेको बताउनुभयो ।कोरोनादेखिकै दबाब२०७६ को अन्त्यतिर कोरोना सङ्क्रमण सुरु भएसँगै २०७७ वैशाख ७ देखि थालिएको बिमाको दबाब बिमा क्षेत्रले अहिले पनि खेपिरहेको छ । कोरोना बिमा दाबीका लागि सर्वसाधारणबाट परेको ११ अर्ब ३४ करोड २५ लाख ३५ हजार ६७० रुपियाँ भुक्तानी हुन नसक्दा बिमा क्षेत्र निरन्तर आलोचित छ ।राजावादी प्रदर्शनको दाबी पाँच करोडगत चैतमा राजधानीको तीनकुने र सो क्षेत्र वरपर भएको यस्तै प्रकृतिको आन्दोलनमा भएको क्षतिका कारण निर्जीवन बिमा कम्पनीमा अहिलेसम्म चार करोड ८७ लाख ६८ हजार २० रुपियाँ बराबरको क्षतिको दाबी परेको थियो । जसमध्ये दुई करोड ५५ लाख रुपियाँ मात्रै भुक्तानी भएको छ ।गत वर्षको असोज १० गतेदेखि अविरल वर्षाका कारणले १२ अर्ब २७ करोड ५७ लाख रुपियाँ बराबरको बिमा दाबी परेकामा छ अर्ब ६९ करोड ४२ लाख रुपियाँ मात्रै भुक्तानी भएको छ ।बहसमा हुलदङ्गा बिमा२०६१ भदौ १६ गते इराकमा रोजगारीका लागि पुगेका १२ जना नेपाली कामदारको आतङ्ककारी समूह अन्सर अल–सुन्नाले बीभत्स हत्या गरेपछि उत्पन्न शोक र क्रोधले तातेका नेपाली सडकमा आउँदा यस्तै विध्वंस भएको थियो, जसबाट निजी र सार्वजनिक सम्पत्तिमा अर्बौं रुपियाँको क्षति भएको थियो । त्यस घटनाले नेपालको वैदेशिक रोजगार क्षेत्र तथा सम्पत्ति र हुलदङ्गा बिमालाई पनि बहसमा ल्याएको थियो तर अझै पनि सम्पत्ति बिमाको अभ्यास र परिणाममुखी प्रणाली कमजोर रहेको छ । २०७२ को भूकम्प र हालैका दङ्गामा समेत यही समस्या पुनः देखा परिरहेको छ ।",
      "link": "https://gorkhapatraonline.com/news/171635",
      "image": "https://gorkhapatraonline.com/storage/media/302814/conversions/2345-original-thumb.jpg"
    },
    {
      "slug": "171634",
      "title": "हिम्मत नहारेको निजी क्षेत्र",
      "timestamp": 1757721600000,
      "source": "gp",
      "content": "जेन जीको आह्वानमा भएको देशव्यापी आन्दोलनका क्रममा निजी क्षेत्रले अपूरणीय क्षति बेहोरेको छ । अर्बको आँकडामा भएको क्षतिका कारण अहिले उद्यमी व्यवसायी वेदनाको बाढीमा चुर्लुम्म डुबेका छन् तर पनि निजी क्षेत्रले हार मानेको छैन । त्यही बाढीबिच डुबुल्की मार्दै सुन्दर किनार भेट्ने हिम्मत निजी क्षेत्रले व्यक्त गरिरहेको छ । समृद्धिको सुन्दर सुदूर भेट्ने दीर्घकालीन यात्रामा अविचलित रहने प्रण निजी क्षेत्रको छ ।",
      "longContent": "काठमाडौँ, भदौ २८ गते । जेन जीको आह्वानमा भएको देशव्यापी आन्दोलनका क्रममा निजी क्षेत्रले अपूरणीय क्षति बेहोरेको छ । अर्बको आँकडामा भएको क्षतिका कारण अहिले उद्यमी व्यवसायी वेदनाको बाढीमा चुर्लुम्म डुबेका छन् तर पनि निजी क्षेत्रले हार मानेको छैन । त्यही बाढीबिच डुबुल्की मार्दै सुन्दर किनार भेट्ने हिम्मत निजी क्षेत्रले व्यक्त गरिरहेको छ । समृद्धिको सुन्दर सुदूर भेट्ने दीर्घकालीन यात्रामा अविचलित रहने प्रण निजी क्षेत्रको छ । सुशासन, भ्रष्टाचार नियन्त्रण, वाक् स्वतन्त्रता, मर्यादित रोजगारी, स्वरोजगारी, राजस्वको सदुपयोगलगायतका विषयमा नवयुवा पुस्ताले शान्तिपूर्ण आन्दोलनमार्फत सफलताको शिखर चुम्ने अपेक्षा राखेको थियो तर त्यसैलाई ढाल बनाएर कुत्सित मनसाय राख्नेले निजी उद्यम व्यवसाय तथा सार्वजनिक सम्पत्तिमाथि आक्रमण गरेको महसुस गरिएको छ । अकल्पनीय क्षति बेहोरेको चौधरी समूहका प्रबन्ध निर्देशक निर्वाण चौधरीले सामाजिक सञ्जालमा लेख्नुभएको छ, “युवाले जवाफदेहिता र परिवर्तनको सुनियतसहित युवाले सुरु गरेको शुभ आन्दोलनमा असामाजिक तत्व, गुन्डा र बाह्य शक्तिले घुसपैठ गरेर शान्तिपूर्ण आन्दोलनलाई हिंसा, लुटपाट र विनाशमा परिणत गरिदियो ।” उहाँ आफैँ पनि जेन जी पुस्तामा पर्नुहुन्छ । सिजी ग्रुपको काठमाडौँ सतुङ्गलस्थित सिजी डिजिटल पार्क जलाएर ध्वस्त पारिएको छ । ग्रुपका अध्यक्ष विनोद चौधरीको घरमा लुटपाट र आगजनी भएको छ । समूहकै अटो व्यवसायको थापाथलीस्थित सोरुममा राखिएका गाडीसहित जलाएर ध्वस्त बनाइएको छ ।चौधरीको बुझाइमा यो केवल सम्पत्तिमाथिको आक्रमण मात्र होइन, यो आशा, विश्वास र राष्ट्रका लागि महìवपूर्ण योगदान गर्नेमाथिकै आक्रमण थियो । मुलुकको अर्थतन्त्र ध्वस्त बनाएर खरानी घस्ने कसम खाएकाले गरेको उन्माद हो । यति हुँदाहुँदै पनि चौधरी ग्रुप पुनः उठ्ने प्रतिबद्धता छ, “हामी फेरि उठ्ने छौँ । यस विपत्तिबाट नयाँ शक्ति, विचार प्रणाली र नेपाली नागरिकप्रतिको अझ गहिरो प्रतिबद्धता जन्मने छ ।”नेपाल उद्योग वाणिज्य महासङ्घका पूर्वअध्यक्ष शेखर गोल्छाको निवास पनि यस्तै आक्रमणमा परेको थियो । तथापि आफ्नो परिवार निराश वा विचलित नभएको धारणा उहाँको छ । आशाको सञ्चार गर्दै उहाँ सञ्जालमा लेख्नुहुन्छ, “नयाँ पुस्ताले देखेको नयाँ सपना पूरा होस् । हामी पनि अझै सशक्त रूपमा रोजगारी सिर्जना गर्न र लगानी गर्न प्रतिबद्ध रहेको विश्वास दिलाउन चाहन्छु ।”अटो व्यवसायी ध्रुव थापा जेन जीको आवरणमा भएको आगजनीमा आफ्नो घर जलेको र टुलुटुलु हेर्न बाध्य हुनुभयो । आफ्ना दाजु विन्दु थापाको राजनीतिक प्रतिशोध साँधेर आफ्नो घर जलाइएको आकलन उहाँको छ । यसबाट आफ्नो सबै उत्साह जलेर खरानी भएको अभिव्यक्ति सार्वजनिक गर्नुभएको छ । उहाँको घरभित्रै रहनुभएकी एक सहयोगी महिलाको पनि घरसँगै जलेर ज्यान गएको छ । “कुनै राजनीतिक व्यक्ति भ्रष्ट वा तस्कर नहुँदा पनि मेरो घर कार्यालय तारोमा पारियो, जलेको घरको आगोसँगै मेरा सबै उत्साह पनि जलेर खरानी भइरहेका छन् । नेपालमै व्यवसाय गर्नु गल्ती नै गरिए छ कि भन्ने लागिरहेको छ,” उहाँले सामाजिक सञ्जालमा लेख्नुभएको छ । चौधरी, गोल्छा, थापा जस्तै दर्जनौँ उद्यमी व्यवसायीका निजी आवास, उद्यम व्यवसाय खरानी बनेका छन् । नेपाल होटेल तथा पर्यटन क्षेत्रमा मात्र २५ अर्ब रुपियाँको क्षति भएको छ । व्यवसायी मीनबहादुर गुरुङको भाटभटेनी सुपरमार्केटका ११ वटा स्टोर र बालुवाटारमा रहेको गोदाम तोडफोड र लुटपाटपछि भएको आगजनीबाट पूर्ण रूपमा क्षति भएको छ । अन्य नौ वटा स्टोरमा पनि तोडफोड र लुटपाट भएको छ । यति ठुलो क्षतिका बावजुत विज्ञप्ति मार्फत भाटभाटेनी सुपर स्टोरका सञ्चालक मीनबहादुर गुरुङले भन्नुभएको छ, “हाम्रो पसल ध्वस्त भए पनि, तपाईंहरूका साथले हामी अझ मजबुत महसुस गरिरहेका छौं । आशा हराएको छैन । भाटभटेनी फेरि उभिने छ । तपाईंहरूको साथमा, हामी भविष्यलाई अझ उज्यालो बनाउनेछौं ।”नेपाल उद्योग वाणिज्य महासङ्घका अध्यक्ष चन्द्रप्रसाद ढकालको नेतृत्वमा निर्माण भएको चन्द्रगिरि केबुलकार र गैँडाकोटको मौलाकालिका केबुलकारको बटम स्टेसनमा पनि तोडफोड र आगजनी भएको छ । यस्ता धेरै क्षतिको विवरण आउन बाँकी नै छ ।यस्तो विपत्को अवस्थामा उद्यमी व्यवसायीको छाता सङ्गठन नेपाल उद्योग वाणिज्य महासङ्घले शुक्रबार विज्ञप्ति जारी गर्दै यसरी व्यक्तिगत एवं व्यावसायिक सम्पत्तिमाथि भएका तोडफोडका घटनाको भत्र्सना गरेको छ । व्यावसायिक एवं व्यक्तिगत सम्पत्तिमाथि आगामी दिनमा आक्रमण नहुने सुनिश्चितका लागि महासङ्घले सबैको ध्यानाकर्षण गराएको छ । महासङ्घले आमसर्वसाधारण तथा उद्यमी व्यवसायीले निर्बाध रूपमा पेसा व्यवसाय गर्न पाउने सुनिश्चितका लागि सुरक्षा प्रदान गर्न आग्रह गरेको छ ।यसै गरी नेपाल उद्योग परिसङ्घले अप्ठ्यारोमा परेको मुलुकको अर्थतन्त्रलाई सबै मिलेर अगाडि बढाउने वातावरण बनाउनु सबैको कर्तव्य हुने स्पष्ट पारेको छ । नयाँ पुस्ताले चाहेको आकाङ्क्षालाई मूर्त रूप दिई मुलुकलाई नयाँ चरणमा प्रवेश गराउने कार्यमा आजैका दिनदेखि नै गम्भीर प्रयत्नशील बन्नुपर्ने र त्यसलाई सफल बनाउन निजी क्षेत्रले आफ्नोतर्फबाट सशक्त रूपमा प्रयत्न गर्ने प्रतिबद्धता बिहीबार साँझ सम्पन्न परिसङ्घको राष्ट्रिय परिषद् बैठकले गरेको हो ।परिसङ्घले लगानीकर्ता त्रसित भइरहने स्थिति भए त्यसको गम्भीर असर रोजगारीसँगै स्वदेशी एवं विदेशी लगानीमा पर्ने हुँदा निजी क्षेत्रलाई निर्बाध रूपमा उद्योग व्यवसाय गर्ने वातावरण बनाई सुरक्षाको प्रत्याभूति दिलाउन पनि आग्रह गरेको छ ।",
      "link": "https://gorkhapatraonline.com/news/171634",
      "image": "https://gorkhapatraonline.com/storage/media/302793/conversions/567-original-thumb.jpg"
    },
    {
      "slug": "171631",
      "title": "आउन थाले अत्यावश्यक वस्तु",
      "timestamp": 1757721600000,
      "source": "gp",
      "content": "जेन जी आन्दोलन र कफ्र्युका कारण अर्थ मन्त्रालयमातहत आन्तरिक राजस्व र भन्सार राजस्व सङ्कलन प्रभावित भएको छ । आन्तरिक राजस्व विभाग र कार्यालयहरू तथा भन्सार कार्यालयमा तोडफोड र आगजनीका कारण भएको क्षतिले राजस्व सङ्कलनका साथै आयातनिर्यात प्रभावित भएको थियो ।",
      "longContent": "गोरखापत्र समाचारदाताकाठमाडौँ, भदौ २८ गते । जेन जी आन्दोलन र कफ्र्युका कारण अर्थ मन्त्रालयमातहत आन्तरिक राजस्व र भन्सार राजस्व सङ्कलन प्रभावित भएको छ । आन्तरिक राजस्व विभाग र कार्यालयहरू तथा भन्सार कार्यालयमा तोडफोड र आगजनीका कारण भएको क्षतिले राजस्व सङ्कलनका साथै आयातनिर्यात प्रभावित भएको थियो । सो घटनामा १४ वटा आन्तरिक राजस्व कार्यालय तथा पाँच वटा भन्सार कार्यालयमा निकै क्षति भएको थियो । भन्सार विभाग अन्तर्गतको अनलाइन जाँचपास प्रणाली आसिकुडामा भने क्षति नभएका कारण काम गर्न सहज बनेको छ । आन्तरिक राजस्वका लागि भने कार्यालयहरूको सर्भर सम्पर्क बन्द रहेको बताइएको छ । भन्सार जाँचपास नहुँदा अत्यावश्यक वस्तुको आयातसमेत ठप्प भएकामा प्रायः सबै नाकाबाट शुक्रबारदेखि मालवस्तु आउन थालेका छन् ।विराटनगरबाट आयो ग्यासजेन जी आन्दोलनका क्रममा आंशिक क्षति भएको विराटनगर भन्सार कार्यालयले अत्यावश्यक सेवा अन्तर्गत पर्ने मालवस्तुको जाँचपास शुव्रmबारदेखि सुरु गरेको छ । भन्सार कार्यालयका प्रमुख भन्सार अधिकृत उमेश श्रेष्ठका अनुसार बुधबारपछि रोकिएको सेवा शुक्रबार एलपी ग्यास जाँचपास गरेर सुचारु गरिएको हो । यसै गरी कोशी प्रदेशकै मेची भन्सार कार्यालय काँकडभिट्टा पूर्ण रूपमा क्षतिग्रस्त भएकाले अहिले नै काम कसरी सुरु गर्ने भन्ने यकिन भइसकेको छैन । मेची भन्सार कार्यालयका अधिकृत एवं सूचना अधिकारी ईश्वरकुमार हुमागाईंका अनुसार काम सुरु गर्ने वातावरणको प्रतीक्षामा कुरिरहेको अवस्थामा छ । आन्तरिक राजस्व कार्यालय विराटनगर भने केन्द्रीय सर्भरसँग बिच्छेद रहेका कारण काम सुरु भएको छैन । कार्यालयका प्रमुख केशवकुमार उप्रेतीले केन्द्रीय सर्भरसँग जोडिएपछि काम सुरु गरिने छ तर कार्यालय पूर्ण रूपमा क्षति भएका कारण यसलाई ब्युँताउन समय भने अझै लाग्छ । आन्तरिक राजस्व विभागका अनुसार कोशीमा दमक, इटहरी, विराटनगर कार्यालयमा क्षति भएको छ । इलामको कार्यालयमा आंशिक क्षति भएको छ ।वीरगन्जबाट बिहीबारदेखि नैवीरगन्ज भन्सारबाट बिहीबारदेखि अत्यावश्यक वस्तुको जाँचपास सुरु भई मालसामान भित्रिन थालेको छ ।  भन्सार कार्यालयका प्रमुख भन्सार प्रशासक विष्णुप्रसाद ज्ञवालीका अनुसार मङ्गलबार र बुधबार दुई दिन राजस्व सङ्कलन ठप्प भए पनि बिहीबारदेखि अत्यावश्यक वस्तुको भन्सार जाँचपास सुरु भई मालसामान भित्रिन थालेको हो । खाद्यान्न, पेट्रोलियम पदार्थ, ग्यासका बुलेट र औषधीजन्य वस्तुको बिहीबार नै जाँचपास गरी केही सामान छुटेको र शुक्रबार पनि अत्यावश्यक वस्तु नै पठाइएको उहाँले बताउनुभयो । लुम्बिनीका दुवै नाका सुचारुभैरहवा र नेपालगन्ज भन्सार कार्यालयले शुक्रबारदेखि अत्यावश्यक वस्तुको आयात सुरु गरेका छन् । भैरहवा भन्सार कार्यालयका अनुसार शुक्रबारदेखि एलपी ग्यास, तरकारी तथा खाद्यान्नसहितका अत्यावश्यक सामग्री बोकेका गाडी भित्रिन थालेका छन् । प्रमुख भन्सार अधिकृत शिवलाल न्यौपानेले दुई/तीन दिनभित्र सम्पूर्ण प्रकारका मालसामानको आयातनिर्यात सुचारु हुने आशा गर्नुभयो ।सूचना अधिकारी नरेन्द्रकुमार चौधरीका अनुसार शुक्रबार चार वटा पेट्रोल गाडी, ३७ वटा ग्यास बुलेट र अन्य तरकारी तथा खाद्यान्नका गाडी भित्रिएका छन् । भैरहवा भन्सारले दैनिक सरदर ३० करोड रुपियाँ राजस्व सङ्कलन गर्ने गरे पनि विद्यमान असहज परिस्थितिका कारण तीन दिन पूर्ण रूपमा राजस्व सङ्कलन ठप्प भएको थियो । नेपालगन्जमा पनि शुक्रबारदेखि भन्सार प्रक्रिया सञ्चालनमा आएको छ । सूचना अधिकारी पवित्रकुमार खड्काका अनुसार शुक्रबार एकै दिन ९८ वटा गाडी भन्सार गरेर नेपालगन्ज पठाइएको छ । कैलाली आंशिक सञ्चालन कैलाली भन्सार कार्यालय आंशिक रूपमा सञ्चालनमा रहेको छ । कफ्र्यु र कार्यालयमा आगजनी भए पनि यस भन्सारबाट आयातनिर्यात भइरहेको छ । आगजनी हुनुभन्दा अगाडि पोस्टिङ भएका तर गन्तव्यतर्फ नगएका मालसामान छोड्ने कार्य भइरहेको भन्सार अधिकृत खिमप्रसाद अर्यालले जानकारी दिनुभयो । अर्यालका अनुसार भदौ २४ गते भएको आगजनीपछि पनि भारतबाट पेट्रोलियम पदार्थ आएको र राजस्व सङ्कलन भएको छ । थप पेट्रोलियम पदार्थ लिन गाडी गएका छन् । आइतबारदेखि पूर्ण रूपमा भन्सार सञ्चालन गर्ने तयारी छ । उता कञ्चनपुरको गड्डाचौकी भन्सार कार्यालय भने चार दिनदेखि बन्द छ । कफ्र्युका कारण गाडी चल्न नपाएकाले आयातनिर्यात रोकिएको प्रमुख भन्सार अधिकृत राजनबाबु काफ्लेले जानकारी दिनुभयो । उहाँले चार दिनमा करिब ५० लाख राजस्व गुमेको उल्लेख गर्नुभयो । (नवराज कट्टेल, विराटनगर/दीपक गौतम, पर्सा /लक्ष्मण पौडेल, भैरहवा/सिराज खान, नेपालगन्ज/ अविनाश चौधरी धनगढीको सहयोगमा)",
      "link": "https://gorkhapatraonline.com/news/171631",
      "image": "https://gorkhapatraonline.com/storage/media/302783/conversions/Abhaw-original-thumb.jpg"
    },
    {
      "slug": "171603",
      "title": "अझै एक साता शेयर कारोबार नहुने",
      "timestamp": 1757635200000,
      "source": "gp",
      "content": "जेनजी आन्दोलनका कारण यो साता तीन दिन कारोबार स्थगित गरिएको पुँजीबजार आगामी साताभर बन्द रहने जनाइएको छ ।",
      "longContent": "काठमाडौँ, भदौ २७ गते । जेनजी आन्दोलनका कारण यो साता तीन दिन कारोबार स्थगित गरिएको पुँजीबजार आगामी साताभर बन्द रहने जनाइएको छ ।नेपाल स्टक एक्सचेञ्ज (नेप्से)ले आज एक सूचना जारी गर्दै आगामी असोज २ गतेसम्म धितोपत्रको दोस्रो बजार कारोबार बन्द रहने जनाएको हो ।“धितोपत्रसम्बन्धी ऐन, २०६३ को दफा ९० उपदफा ९१० खण्ड ९घ० बमोजिम आज मिति २०८२ भदौ २७ गते नेपाल धितोपत्र बोर्डबाट स्वीकृति प्राप्त भएअनुसार मिति २०७२ भदौ २९ देखि मिति २०८२ असोज २ गतेसम्म धितोपत्रको दोस्रो बजार कारोबार बन्द रहने व्यहोरा सम्बन्धित सबैलाई सूचित गरिन्छ”, नेप्सेको सूचनामा भनिएको छ ।",
      "link": "https://gorkhapatraonline.com/news/171603",
      "image": "https://gorkhapatraonline.com/storage/media/302720/conversions/Nepesa-original-thumb.jpg"
    },
    {
      "slug": "171533",
      "title": "सुधार हुँदै शान्तिसुरक्षा",
      "timestamp": 1757635200000,
      "source": "gp",
      "content": "प्रशासनले मधेश प्रदेशको समग्र शान्तिसुरक्षाको अवस्था विश्लेषण गर्दा अवस्था सुधार हुँदै गए पनि पूर्ण रूपमा सहज भने भएको छैन । जिल्लाको आवश्यकता अनुसार स्थानीय प्रशासनले कफ्र्युको समय थपघट गर्दै आइरहेको छ ।",
      "longContent": "मधेश प्रदेश ब्युरो जनकपुरधाम, भदौ २७ गते । प्रशासनले मधेश प्रदेशको समग्र शान्तिसुरक्षाको अवस्था विश्लेषण गर्दा अवस्था सुधार हुँदै गए पनि पूर्ण रूपमा सहज भने भएको छैन । जिल्लाको आवश्यकता अनुसार स्थानीय प्रशासनले कफ्र्युको समय थपघट गर्दै आइरहेको छ । मधेश प्रदेशको राजधानी जनकपुरधाममा बिहीबार बजार पूर्ण रूपमा बन्द रहे पनि नगरक्षेत्रमा भिडभाड नगरी सर्वसाधारणको आवतजावत रहिरह्यो । नगरक्षेत्रमा आन्दोलनका क्रममा भएको आगजनी र तोडफोडका कारण उत्पन्न भएको फोहोर व्यवस्थापनमा स्थानीय सक्रिय देखिए । आगजनी तथा तोडफोड भएका कार्यालयमा कर्मचारीले बचेका सरसामान र आगजनीले खरानी बनेका सामग्रीको व्यवस्थापन गर्न लागेका छन् । बिहीबार मधेश प्रदेशको आठ वटै जिल्लामा सरकारी कार्यालयबाट प्रवाह हुने नियमित सेवा प्रवाह हुन सकेको छैन । धनुषा समाचारदाताका अनुसार बिहीबार धनुषा जिल्लाभरि बिहान ११ बजेदेखि बेलुकी ५ बजेसम्म स्थानीय प्रशासनले निषेधाज्ञा र बेलुकी ६ बजेपछि भदौ २७ गते बिहान छ बजेसम्मका लागि कफ्र्यु आदेश जारी गरेको छ । महोत्तरी समाचारदाता नागेन्द्र कर्ण र जलेश्वर समाचारदाता महेशकुमार दासका अनुसार महोत्तरीमा स्थानीय प्रशासनले केही खुकुलो गरेपछि जनजीवन समान्य बन्दै गएको छ । जिल्ला प्रशासन कार्यालय महोत्तरीले बिहीबार कफ्र्यु र निषेधाज्ञाको नयाँ तालिका सार्वजनिक गर्दै सर्वसाधारणलाई खुकलो गरेपछि जनजीवन सामान्य बन्दै गएको हो । बिहीबार बिहान ११:३० बजेदेखि साझ ७ बजेसम्म जिल्लाभरि निषेधाज्ञा लगाइएको थियो । शुक्रबार २७ गते बिहान ६:३० देखि ७ बजेसम्म निषेधाज्ञा रहने महोत्तरी प्रमुख जिल्ला अधिकारी नारायणप्रसाद रिसालले जारी गरेको आदेशमा उल्लेख गरिएको छ । एकै ठाउँमा पाँच जनाभन्दा बढी मानिस जम्मा नहुन, कफ्र्युको समय आवतजावत, भेला, जुलुस, प्रदर्शन, सभा, समूह बनाई हिँडडुल, बैठक वा घेराउ गर्न सख्त मनाही छ, जिल्ला प्रशासनको सूचनामा भनिएको छ । कल्याणपुर समाचारदाता विनय कर्णका अनुसार जिल्ला प्रशासन कार्यालय सप्तरीले कफ्र्युको आदेश केही खुकुलो पारेको छ । बिहीबार बसेको जिल्ला सुरक्षा समितिको बैठकले बिहान १० बजेदेखि ५ बजेसम्म र बेलुका ७ बजेदेखि शुक्रबार बिहान ६ बजेसम्मका लागि कफ्र्युको आदेश जारी गरेको हो । जिल्ला सुरक्षा समिति बैठकको निर्णय अनुसार बिहीबारदेखि अर्को आदेश नभएसम्म जिल्लाभरि तोकिएको सीमाभित्र कसैले आवतजावत गर्न, कुनै पनि प्रकारको भेला, जुलुस, प्रदर्शन, सभा, बैठक, घेराउ गर्न नपाउने गरी कफ्र्युको आदेश जारी गरिएको प्रमुख जिल्ला अधिकारी टुवराज पोखरेलले जानकारी दिनुभयो ।उहाँले भन्नुभयो, “आमसर्वसाधारणको आवश्यकतालाई ध्यानमा राख्दै केही खुकुलो बनाएका छौँ । यसको समीक्षा गर्दै शुक्रबार बिहान थप निर्णय गरिने छ ।” कफ्र्युको आदेश जारी भएपछि सदरमुकाम राजविराज दुई दिनदेखि सुनसान छ भने जिल्लाको अन्य स्थानमा पनि कुनै अप्रिय घटना भएको छैन । लहान समाचारदाता जीवछ यादवका अनुसार भदौ २४ गते जेनजीले गरेको आन्दोलनमा लहानस्थित आधा दर्जन सरकारी कार्यालयमा भएको तोडफोड र आगजनीबाट करोडौँको क्षति भएको छ । लहान नगरपालिका, घरेलु तथा साना उद्योग कार्यालय सिराहा लहान, यातायात व्यवस्था कार्यालय, नापी कार्यालय, मालपोत कार्यालय, डिभिजन वन कार्यालय, आन्तरिक राजस्व कार्यालय, कृषि विकास बैङ्क र खाद्य व्यवस्था व्यापार कम्पनी लिमिटेडमा यस्तो क्षति भएको हो । घरेलु तथा साना उद्योग कार्यालय सिराहा लहानमा अभिलेखको कुनै कागजसमेत नरहेको, बस्ने कुर्सी, पानी खाने गिलाससमेत आन्दोलनकारीले लिएर गएको र बाँकी रहेको दराज फर्निचरलगायतका सामग्रीसमेत  खरानी भएको कार्यालय प्रमुख किशोरीशरण यादवले बताउनुभयो । उहाँले सुनाउनुभयो, “अब कार्यालय कसरी सञ्चालन गर्न ठुलो समस्या भयो ।” घरेलु कार्यालयसँगै जोडिएर रहेको लहान नगरपालिका डिभिजन वन कार्यालय लहान–७, दुर्गामन्दिरनजिक रहेको आन्तरिक राजस्व कार्यालय र लहान–८ मा यातायात कार्यालयमा भएको क्षतिबारे यकिन भएको छैन । लहान–१ मा रहेको खाद्य व्यवस्था व्यापार कम्पनी लिमिटेडको गोदाममा रहेको हजारौँ बोरा चामल र चिनी गोदामको ताला तोडेर आन्दोलनकारीले लगेका छन् । जिल्ला ट्राफिक कार्यालय लहान र इलाका प्रहरी कार्यालयलगायतको भौतिक क्षतिबारे अहिले यकिन नभएको इलाका प्रशासन कार्यालय लहानका अधिकृत सन्तोष रायले बताउनुभयो । यसै गरी गोलबजार नगरपालिका, सिराहा नगरपालिका र कल्याणपुर नगरपालिकासमेत तोडफोड र आगजनीबाट भएको क्षति उल्लेखनीय रहेको यसको क्षतिबारे यकिन हुन नसकेको प्रमुख जिल्ला अधिकारी वसन्त अधिकारीले बताउनुभयो । २०६३ साल मधेश आन्दोलनमा भएको क्षतिपूर्ति गर्न र कार्यालयको कागजात मिलाउन निकै समय लाग्दा स्थानीय जनताले नै खेपेको सास्ती फेरि भोग्नुपर्ने देखिएको छ ।  सर्लाही समाचारदाता जर्नाजन खत्रीका अनुसार सर्लाहीमा बुधबार बिहानदेखि जारी भएको कफ्र्यु आदेशलाई क्रमबद्ध खुकुलो बनाउँदै लैजाने निर्णय गरिएको छ । बिहीबार दिउँसो सम्पन्न जिल्ला सुरक्षा समितिको बैठकले पछिल्लो सुरक्षा परिस्थितिका आधारमा नागरिकको जनधनको सुरक्षाका लागि जिल्लाभर जारी गरिएको कफ्र्यु आदेशलाई खुकुलो पार्दै लैजाने निर्णय गरेको हो । बैठकले सदरमुकाम मलङ्गवामा भने शुव्रmबार राति ८ बजेसम्म नै पूर्वमा झिम नदी, पश्चिममा बागमती नहर, उत्तरमा सशस्त्र प्रहरी गण र दक्षिणमा नेपाल–भारत सीमाभित्र कफ्र्युलाई निरन्तरता दिने निर्णय गरेको छ । सदरमुकाम मलङ्गवाबाहेक अन्य ठाउँमा शुक्रबार बिहान ५ बजेदेखि अर्को आदेश नहुँदासम्म कफ्र्यु हटाएर निषेधाज्ञा जारी गर्ने निर्णय भएको प्रमुख जिल्ला अधिकारी तुलसीबहादुर श्रेष्ठले जानकारी दिनुभयो । सिडिओ श्रेष्ठका अनुसार अत्यावश्यक कार्यका लागि बिहान ५ बजेदेखि ९ बजेसम्म र बेलुका ५ बजेदेखि ७:३० बजेसम्म आवतजावत खुला गर्ने निर्णय गरिएको छ । ‘जेनजी’ पुस्ताको प्रदर्शन रोकिएसँगै बुधबारदेखि नै जिल्लाको अवस्था सामान्य छ । बजार र यातायात सञ्चालनमा नआउँदा भने स्थानीयलाई समस्या परेको छ । बैङ्क तथा वित्तीय संस्थासमेत बन्द रहँदा सेवाग्राहीलाई मार परेको छ । आगलागीबाट ठुलो क्षति बेहोरेका यहाँका लालबन्दी, हरिवन, बागमती, ईश्वरपुर, हरिपुरलगायत पालिका र वडा कार्यालयले तत्काल सेवा सञ्चालन हुन नसक्ने सूचना जारी गरेका छन् । आगलागीबाट पालिकाको भवन, सवारीसाधन र उपकरण नष्ट भएकाले केकसरी सेवा सूचारु गर्ने भन्ने अन्योल रहेको जनप्रतिनिधिले बताएका छन् । जिल्लामा कफ्र्यू आदेश जारी नै रहेकाले आगलागी तथा तोडफोड नभएका सरकारी कार्यालय तथा निकाय पनि सञ्चालनबारे अन्योलता नै रहेको छ । जिल्लाका सुरक्षा निकाय तत्काल सुरक्षा प्रबन्ध मिलाउनमा नै ब्यस्त रहेका छन् । बुधबार बिहानैदेखि यहाँको सडक, बजारमा नेपाली सेना तैनाथ भएर सुरक्षा प्रदान गरिरहेका छन् । चन्द्रपुर समाचारदाता प्रवीणकुमार शर्माका मङ्गलबार जेनजी आन्दोलनका नाममा भएको तोडफोड, आगजनी र हिंसात्मक घटनापछि भयावह भएको रौतहटको अवस्था बिहीबारदेखि सामान्य बन्दै गएको छ । जिल्ला  प्रशासन कार्यालय रौतहटले बिहीबार सूचना जारी गर्दै भदौ २४ गतेदेखि जिल्लाभरि लगाइएको कफ्र्युको कारणले आमसर्वसाधारणको दैनिक जनजीवनमा परेको असरलाई ध्यानमा राखी भदौ २६ गते साँझ ५ बजे देखि ७ बजेसम्म दुई घण्टाका लागि दैनिक खाद्यान्न सामग्रीलगायत दैनिक जनजीवनसँग सम्बन्धित अत्यावश्यक सेवा सञ्चालनका लागि कफ्र्यु हटाइएको जनाएको छ । उक्त समयमा अनावश्यक भिड जम्मा हुन तथा प्रदर्शन गर्न पूर्ण रूपमा निषेध गरिएको जिल्ला प्रशासन कार्यालय रौतहटका प्रमुख जिल्ला अधिकारी बिनोदकुमार खड्काले जानकारी दिनुभयो ।कलैया समाचारदाता शिवशङ्कर मिश्रका अनुसार बारा जिल्लामा लागु गरिएको निषेधाज्ञा र कफ्र्यु हटाइएपछि जिल्लामा नागरिकको जनजीवन सहज बन्दै गएको छ । यद्यपि जिल्ला प्रशासन कार्यालय बाराले जारी गरेको सूचना अनुसार शान्ति सुरक्षा र विपत् व्यवस्थापनबाहेकका नियमित प्रशासनिक सेवा भने भदौ २७ गतेसम्म बन्द रहने जनाएको छ ।जिल्ला प्रशासन कार्यालयका प्रमुख जिल्ला अधिकारी (प्रजिअ) प्रकाश पौडेलद्वारा जारी विज्ञप्तिमा सेवा बन्दका कारण सेवाग्राहीलाई पर्न सक्ने असुविधाप्रति क्षमा मागिएको छ, साथै उहाँले जिल्लाभर निषेधित क्षेत्र वा कफ्र्युको अवस्था नरहेको स्पष्ट पार्नुभएको छ । स्थानीय प्रशासनले अवस्था सामान्य बन्दै गएकाले सेवा चाँडै नियमित गरिने जनाउँदै नागरिकलाई संयमित र सहकार्यपूर्ण ढङ्गले अघि बढ्न आग्रह गर्नुभएको छ ।",
      "link": "https://gorkhapatraonline.com/news/171533",
      "image": "https://gorkhapatraonline.com/storage/media/302633/conversions/malangwa-photo-original-thumb.jpg"
    },
    {
      "slug": "171532",
      "title": "भागेका कैदी नियन्त्रणमा कारागारमा सेनाको कमान्ड",
      "timestamp": 1757635200000,
      "source": "gp",
      "content": "जेनजीले गरेको आन्दोलनको गलत फाइदा उठाउँदै पूर्वी नेपालको विभिन्न कारागारबाट भागेका र भाग्ने प्रयास गरेका कैदीबन्दीलाई नेपाली सेनाले नियन्त्रणमा लिएर पुनः कारागारमा बुझाइएको छ ।",
      "longContent": "सचिन पोख्रेलविराटनगर, भदौ २७ गते । जेनजीले गरेको आन्दोलनको गलत फाइदा उठाउँदै पूर्वी नेपालको विभिन्न कारागारबाट भागेका र भाग्ने प्रयास गरेका कैदीबन्दीलाई नेपाली सेनाले नियन्त्रणमा लिएर पुनः कारागारमा बुझाइएको छ । सुनसरीको झुम्कास्थित कारागार तोडेर भागेका कैदीबन्दीलाई नेपाली सेनाको पूर्वी पृतना हेड क्वाटर र भगवती दल गणको सक्रियतामा नियन्त्रणमा लिएर पुनः कारागार प्रशासनलाई बुझाइएको हो । सेनाका अनुसार कारागारबाट भागेका एक हजार ७९९ कैदीबन्दीमध्ये ३०१ जनालाई सुनसरीको रामधुनी जङ्गल क्षेत्र, झुम्का बजार, विराटनगरलगायतका स्थानबाट नियन्त्रणमा लिइएको थियो । अन्यको खोजी भइरहेको पनि सेनाले जनाएको छ । हाल कारागार परिसरमा नेपाली सेनाले सुरक्षा दिइरहेको छ । कैदीबन्दीले ताला फोडेर भाग्ने प्रयास गरेको जानकारी पाएलगत्तै सुरक्षाकर्मीको थप टोली परिचालन गरी कारागारपरिसरको सुरक्षा व्यवस्था कडा पारिएको छ । मोरङ कारागारमा हाल एक हजारभन्दा बढी कैदीबन्दी रहेका छन् । यसैबिच विराटनगर महानगरपालिका–३ मा रहेको बाल सुधारगृहबाट भागेका १५६ बाल बिज्याइँकर्तालाई पनि सुरक्षाकर्मीको टोलीले नियन्त्रणमा लिएको छ । जिल्ला प्रहरी कार्यालय मोरङका अनुसार सुधारगृहमा रहेका कुल २५५ जनामध्ये करिब ५१ जना नभागी भित्रै बसेका थिए । बाल सुधारगृहको क्षमता ५० जनाको मात्र भए पनि हाल त्यहाँ २५५ जनालाई राखिएको छ । जसमध्ये १२४ जना १८ वर्ष नाघिसकेका छन् । भागेका केही बाल बिज्याइँकर्ताले भने होटेलमा गएर अब हामी नै सेना हो भन्दै धम्क्याएर खाने कुरा खाएका थिए । केहीले हातबाट फोनसमेत खोसेर भागेका थिए ।आफैँ फर्के अठचालिस कैदीबन्दी इनरुवा समाचारदाता जयकृष्ण यादवका अनुसार सुनसरीको झुम्का कारागार कार्यालयको मूल गेटबाटै भागेका कैदीबन्दीमध्ये ४८ जना आफैँ फर्केका छन् । झुम्का कारागार कार्यालयबाट मङ्गलबार मध्यरातमा धम्की र आगजनीको त्रास देखाएर मुख्य गेटबाट भागेका कैदीबन्दीमध्ये विभिन्न ठाउँबाट बिहीबारसम्ममा ४८ जना आफैँ फर्केर आएको कारागारका जेलर सुभाष लामिछानेले जानकारी दिनुभयो ।फर्केर आएकासहित बिहीबार २७५ जना कैदीबन्दी कारागारमा रहेका छन् । मङ्गलबारअघि कारागारमा एक हजार ७९९ जना कैदीबन्दी थिए । आफैँ फर्की आएका कैदीबन्दीलाई भित्र राख्ने काम भइरहेको र आउने क्रम जारी रहेको समेत लामिछानेले जानकारी दिनुभएको छ । झुम्का आसपासका १६ जनाले बुधबार आत्मसमर्पणसहित फिर्ता आएको र बिहीबार ३२ जना कारागार कार्यालयमा आएको बताउनुभयो । उहाँका अनुसार पुरुष मात्रै राखिने देशकै दोस्रो ठुलो कारागार भएकाले फर्किने सबै पुरुष रहेको जेलर लामिछानेले जानकारी दिनुभयो । इन्सेकद्वारा कारागार अनुगमन यसैबिच अनौपचारिक क्षेत्र सेवा केन्द्र (इन्सेक) सुनसरी र प्रदेश कार्यालय विराटनगरले अनुगमन गरेको छ । इन्सेक प्रदेश कार्यालय विराटनगरका प्रमुख मनोहर पोखरेल र सुनसरी प्रतिनिधि जयकृष्ण यादवले कारागारको अनुगमन गर्नुहुँदै जेलरसँग अवस्थाबारे जानकारी लिनुभएको छ । जेलरले मानवीय र भौतिक क्षति हुने देखिएकाले सुरुमा नेपाल प्रहरी तथा सशस्त्र प्रहरी पछि आएको नेपाली सेनाले समेत कैदीबन्दीलाई गेटबाटै भाग्न दिएको जानकारी दिनुभयो । अवस्था काबुबाहिर गएकाले अवस्थाको विश्लेषण गरेर भाग्न दिएको बताउनुभयो । ओखलढुङ्गा कारागार सामान्य अवस्थामाओखलढुङ्गा समाचारदाताका अनुसार ओखलढुङ्गाको कारागार भने सुरक्षित रहेको छ । प्रमुख जिल्ला अधिकारी मेखबहादुर मग्रातीका अनुसार कैदीबन्दीले बुधबार सामान्य विरोध गरेका भए पनि सम्झाइबुम्झाई स्थिति सामान्य पारिएको छ । उहाँका अनुसार ३० जनाको क्षमता रहेको कारागारमा हाल ७७ जना कैदीबन्दी छन् । ५९ जना कैदी र १८ जना बन्दी छन् । तीमध्ये महिला कैदी सात जना छन् । कारागारको सुरक्षा हाल नेपाल प्रहरी र नेपाली सेनाले गरिरहेको छ । यसैबिच यहाँ बिहान ११ बजेदेखि साँझ ५ बजेसम्मका लागि निषेघाज्ञा जारी गरिएको छ । जिल्लाभर सबै प्रकारका सभा, जुलुस, प्रदर्शन, नाराबाजी र कोणसभामाथि निषेधाज्ञा लागु गरिएको प्रजिअ मग्रातीले जानकरी दिनुुभयो । बयान्नब्बे थुनुवा भागेआन्दोलनकारी झापाका प्रहरी कार्यालयलाई नियन्त्रणमा लिएर विभिन्न इलाका प्रहरी कार्यालयमा रहेका ९२ जना थुनुवालाई भगाएको जिल्ला प्रहरी कार्यालय झापाले जनाएको छ । प्रहरीका अनुसार आन्दोलनकारीले गम्भीर, जघन्य प्रकृतिका साथै अन्य अपराधमा संलग्न रही अनुसन्धानमा रहेका थुनुवालाई जबरजस्ती भगाएको उल्लेख गरेको छ । बिहीबार जिल्ला प्रहरी कार्यालय झापाले पत्रकारलाई उपलब्ध गराएको विवरण अनुसार इलाका प्रहरी कार्यालय दमकबाट ५१ जना, अनारमनीबाट ३६ जना र झिलझिलेबाट पाँच जना गरी जम्मा ९२ जना फरार भएका छन् । फरार हुनेमा हत्या, डकैती, लागुऔषध कारोबार जस्ता अपराधमा संलग्न रहेको प्रहरीले जनाएको छ ।",
      "link": "https://gorkhapatraonline.com/news/171532",
      "image": "https://gorkhapatraonline.com/storage/media/302632/conversions/1212-original-thumb.jpg"
    },
    {
      "slug": "171506",
      "title": "खुले बैङ्क",
      "timestamp": 1757635200000,
      "source": "gp",
      "content": "जेन जी प्रदर्शनका कारण सोमबारदेखि बुधबार (भदौ २३ देखि २५ गते) सम्म बन्द रहेका बैङ्क तथा वित्तीय संस्था बिहीबारदेखि सञ्चालनमा आएका छन् । प्रदर्शनपछि तोडफोड र आगजनीका घटना बढेपछि बैङ्क तथा वित्तीय संस्थाले कार्यालय खोलेर कारोबार गरेका थिएनन् । यद्यपि उक्त अवधिमा डिजिटल कारोबार भने यथावत् नै थियो ।",
      "longContent": "गोरखापत्र समाचारदाताकाठमाडौँ, भदौ २७ गते । जेन जी प्रदर्शनका कारण सोमबारदेखि बुधबार (भदौ २३ देखि २५ गते) सम्म बन्द रहेका बैङ्क तथा वित्तीय संस्था बिहीबारदेखि सञ्चालनमा आएका छन् । प्रदर्शनपछि तोडफोड र आगजनीका घटना बढेपछि बैङ्क तथा वित्तीय संस्थाले कार्यालय खोलेर कारोबार गरेका थिएनन् । यद्यपि उक्त अवधिमा डिजिटल कारोबार भने यथावत् नै थियो । बिहीबार बिहान नेपाली सेनाले बैङ्क तथा वित्तीय संस्थासहितका कार्यालयसम्म परिचयपत्र देखाएर आवतजावत गर्न सक्ने सूचना सार्वजनिक गरेपछि यी संस्थाले सीमित रूपमा कार्यालय खोलेर कारोबार सञ्चालन गरेका हुन् । सेनाको उक्त सूचनापछि नियामक नेपाल राष्ट्र बैङ्कले पनि व्यावसायिक निरन्तरतालाई ध्यानमा राख्दै सीमित कर्मचारीबाट आफ्ना संवेदनशील प्रणाली सञ्चालन गर्न निर्देशन दिएको थियो । जस अनुसार अत्यावश्यक बैङ्किङ तथा डिजिटल भुक्तानीसम्बन्धी सेवा सुचारु गर्न र अन्य प्रणालीको हकमा जोखिमका आधारमा घरबाटै पहुँच (रिमोट एक्सेस) मार्फत सञ्चालन गर्ने व्यवस्था मिलाउन केन्द्रीय बैङ्कले निर्देशन दिएको थियो । सञ्चालनमा आएका शाखा, एटिएम र उपलब्ध सेवासम्बन्धी सूचना वेबसाइट  तथा सामाजिक सञ्जालमार्फत जानकारी गराउन पनि राष्ट्र बैङ्कको निर्देशन थियो । उक्त निर्देशनपछि बैङ्कहरूले बिहीबार सञ्चालन हुने शाखाका बारेमा आफ्ना ग्राहकलाई जानकारी गराएका थिए । बैङ्कहरूले भिडभाडलाई ध्यानमा राखेर तोकिएका शाखामा सीमित कारोबार मात्र सञ्चालन हुने जानकारी गराएका थिए । त्यस्तै कारोबार समय बिहान १० बजेदेखि २ बजेसम्मका लागि तोकिएको थियो । जेन जी प्रदर्शनको दोस्रो दिन केही बैङ्कमा समेत तोडफोडको प्रयास भएको थियो । नयाँ बानेश्वरस्थित राष्ट्रिय वाणिज्य बैङ्क र हिमालयन बैङ्कमा तोडफोड र लुटपाट भएको थियो । त्यस्तै भाटभटेनीका विभिन्न स्टोरमा रहेका बैङ्कका एटिएम बुथमा पनि तोडफोडको प्रयास भएको थियो । जोखिम बढेपछि बैङ्क तथा वित्तीय संस्थाले कार्यालय बन्द गरेका थिए ।",
      "link": "https://gorkhapatraonline.com/news/171506",
      "image": "https://gorkhapatraonline.com/storage/media/302604/conversions/Untitled-1-(1)-original-thumb.jpg"
    },
    {
      "slug": "171505",
      "title": "सहज बन्दै व्यापार व्यवसाय",
      "timestamp": 1757635200000,
      "source": "gp",
      "content": "दुई दिनदेखि पूर्ण रूपमा बन्द भएका बजार सामान्य व्यवसाय सञ्चालनमा आउन थालेका छन् । जेन जी पुस्ताले गरेको आन्दोलनका कारण बन्द भएका पसल नेपाली सेनाले बुधबार रातिदेखि जारी गरेको निषेधाज्ञा र कफ्र्यु खुकुलो बनाउँदै गर्दा काठमाडौँ उपत्यकाको बजार बिहीबारदेखि क्रमशः सञ्चालनमा आएको हो । बजार पसल खुल्न थालेपछि जनजीवनसमेत सामान्य अवस्थामा आउन थालेको छ ।",
      "longContent": "सबै खाले पसलमा कारोबारगोरखापत्र समाचारदाताकाठमाडौँ, भदौ २७ गते । दुई दिनदेखि पूर्ण रूपमा बन्द भएका बजार सामान्य व्यवसाय सञ्चालनमा आउन थालेका छन् । जेन जी पुस्ताले गरेको आन्दोलनका कारण बन्द भएका पसल नेपाली सेनाले बुधबार रातिदेखि जारी गरेको निषेधाज्ञा र कफ्र्यु खुकुलो बनाउँदै गर्दा काठमाडौँ उपत्यकाको बजार बिहीबारदेखि क्रमशः सञ्चालनमा आएको हो । बजार पसल खुल्न थालेपछि जनजीवनसमेत सामान्य अवस्थामा आउन थालेको छ । नेपाली सेनाले विज्ञप्ति जारी गरी अत्यावश्यक कामसँगै खाद्यान्न खरिद गर्नका लागि बिहीबार बिहान ६ बजेदेखि ९ बजेसम्म र बेलुका ५ बजेदेखि साँझ ७ बजेसम्म बाहिर निस्कन दिएको छ । तथापि दिउँसो पनि पसल खुला रहेका थिए । विशेष गरी खाद्य तथा किराना, औषधी पसल, तरकारी पसल, ग्यास, पानी, दुग्ध डेरी पसल, बिग मार्टलगायतका पसल खुलेका छन् । पसल खुला भएपछि बिहानैदेखि खाद्य तथा किराना पसलमा सामान खरिद गर्ने उपभोक्ताको भिडभाड लागेको थियो । मुख्य सडकमा रहेका पसल भने बन्द नै रहेका छन् । भित्री स्थानमा रहेका चिया, कफी र साना होटेल रेस्टुरेन्टसमेत खुल्न थालेका छन् ।नेपाल खुद्रा व्यापार सङ्घका अध्यक्ष पवित्रमान वज्राचार्यले खाद्य तथा किराना पसल बिहानैदेखि खुला भएको जानकारी दिनुभयो । उपभोक्ताले खाद्यान्न उपभोग गर्नुपर्ने भएकाले पनि पसल खुला गरिएको उहाँले जानकारी दिनुभयो । तोकिएको समयमा खाद्य तथा किराना पसल पूर्ण रूपमा खुला गरिएको उहाँले जानकारी दिनुभयो । यस्तै बिहीबारदेखि अधिकांश पेट्रोल पम्प पनि खुला हुन थालेका छन् । भद्रकालीमा रहेको सेनाको रिपुमर्दिनी पेट्रोल पम्पसँगै निजीस्तरबाट सञ्चालित पेट्रोल पम्प खुला छन् । राष्ट्रिय पेट्रोलियम डिलर्स एसोसिएसनका अध्यक्ष लिलेन्द्र प्रधानले पम्पहरू खुला भएको र निश्चित समय बैङ्कसमेत खुला गरेकाले पेट्रोलियम पदार्थको कारोबार गर्न सहज भएको उहाँको भनाइ छ । यस्तै, नेपाल फलफूल तथा तरकारी व्यवसायी महासङ्घका अध्यक्ष खोमप्रसाद घिमिरेले हरियो तरकारी उपत्यकामा भित्रिन थालेको जानकारी दिनुभयो । बिहानको समयमा सिन्धुली र नागढुङ्गामार्फत हरियो तरकारी आयात भइरहे पनि बजार पूर्ण रूपमा नखुलेका कारण खपत घटेको जानकारी दिनुभयो । नेपाल डेरी उद्योग सङ्घका अध्यक्ष राजकुमार दाहालले अत्यावश्यक सेवामा दुग्ध ढुवानीलाई पनि समावेश गर्न आग्रह गरेपछि बिहीबारदेखि तोकिएको समयभित्र ढुवानी गरिएको जानकारी दिनुभयो । उपत्यकामा दैनिक पाँच लाख लिटर दुधको कारोबार हुने गरेकोमा जेन जीको आन्दोलनका कारण कारोबार २० प्रतिशतले घटेको उहाँले जानकारी दिनुभयो । होटेल, रेस्टुरेन्ट, सरकारी तथा निजी कार्यालयलगायत सबै क्षेत्र बन्द भएका कारणले गर्दा दुधको खपत घटेको उहाँको भनाइ छ । अत्यावश्यक सेवाका सवारीसाधन चले पनि सार्वजनिक यातायात भने अनिश्चितकालका लागि बन्द रहेका छन् ।",
      "link": "https://gorkhapatraonline.com/news/171505",
      "image": "https://gorkhapatraonline.com/storage/media/302603/conversions/Tourist-pp-original-thumb.jpg"
    },
    {
      "slug": "171504",
      "title": "भाटभटेनीका १२ शाखामा पूर्ण क्षति",
      "timestamp": 1757635200000,
      "source": "gp",
      "content": "आगलागीबाट भाटभटेनी सुपर मार्केटका देशभर रहेका १२ शाखा पूर्ण रूपमा क्षतिग्रस्त भएका छन् ।  जेन जी पुस्ताले गरेको आन्दोलनका क्रममा आगलागीबाट १२ शाखा स्टोर पूर्ण क्षति र नौ शाखामा लुटपाट र तोडफोड भएको भाटभटेनी सुपर मार्केटले जनाएको छ ।",
      "longContent": "गोरखापत्र समाचारदाताकाठमाडौँ, भदौ २७ गते । आगलागीबाट भाटभटेनी सुपर मार्केटका देशभर रहेका १२ शाखा पूर्ण रूपमा क्षतिग्रस्त भएका छन् ।जेन जी पुस्ताले गरेको आन्दोलनका क्रममा आगलागीबाट १२ शाखा स्टोर पूर्ण क्षति र नौ शाखामा लुटपाट र तोडफोड भएको भाटभटेनी सुपर मार्केटले जनाएको छ । सात वटा शाखामा भने कुनै क्षति भएको छैन । आन्दोलनकारीले आगजनी र तोडफोड गरेपछि भाटभटेनीको देशभर रहेका स्टोरमा सामान्यदेखि पूर्ण रूपमा क्षति पुगेको हो । भाटभटेनीको देशभर १२ वटा स्टोर र मुख्य गोदाम पूर्ण रूपमा क्षतिग्रस्त भएको भाटभटेनीका प्रमुख कार्यकारी अधिकृत पानु पौडेलले जानकारी दिनुभयो ।आगलागीबाट टङ्गाल, महाराजगन्ज, कोटेश्वर, बालुवाटार वेयर हाउस, पोखरा, चितवन, हेटौँडा, बिर्तामोड, दमक, विराटनगर र धरान शाखा पूर्ण रूपमा क्षतिग्रस्त भएको उहाँले जानकारी दिनुभयो । यस्तै कलङ्की, राधे राधे, बालाजु, जनकपुर, बुटवल, वीरगन्ज, धनगढी, इटहरी र भैरहवामा भवन तोडफोड र लुटपाट भएको भाटभटेनीले जनाएको छ ।टोखा, सातदोबाटो, अनामनगर, पाटन, नेपालगन्ज, डब्लुटिसी त्रिपुरेश्वर र सानागाउँ शाखामा भने तोडफोड र नोक्सान नभएको भाटभटेनीले जनाएको छ ।",
      "link": "https://gorkhapatraonline.com/news/171504",
      "image": "https://gorkhapatraonline.com/storage/media/302602/conversions/bhatabhateni-1068x580-original-thumb.jpg"
    },
    {
      "slug": "171503",
      "title": "औद्योगिक क्षेत्रमा शून्यता",
      "timestamp": 1757635200000,
      "source": "gp",
      "content": "सुनसरी–मोरङ औद्योगिक कोरिडोरका उद्योगको उत्पादन तीन दिनयता ठप्प छ । उद्योगका सञ्चालक यो परिस्थितिका बारेमा केही बोल्न नसक्ने अवस्थामा रहेको प्रतिक्रिया दिन्छन् । चाडपर्व नजिकिँदै गर्दा बजार चलायमान हुने समयनजिक छ तर उद्योगका उत्पादन बन्द गरेर बस्नुपर्ने स्थिति धेरैका लागि तनाव बनेको छ ।",
      "longContent": "नवराज कट्टेलविराटनगर, भदौ २७ गते । सुनसरी–मोरङ औद्योगिक कोरिडोरका उद्योगको उत्पादन तीन दिनयता ठप्प छ । उद्योगका सञ्चालक यो परिस्थितिका बारेमा केही बोल्न नसक्ने अवस्थामा रहेको प्रतिक्रिया दिन्छन् । चाडपर्व नजिकिँदै गर्दा बजार चलायमान हुने समयनजिक छ तर उद्योगका उत्पादन बन्द गरेर बस्नुपर्ने स्थिति धेरैका लागि तनाव बनेको छ । गत भदौ २३ गतेदेखि जेन जी पुस्ताले आन्दोलन सुरु गरेका थिए । त्यस दिनसम्म उद्योग सञ्चालनमा रहेका थिए । संविधान सभा सदस्य तथा नेपाल उद्योग परिसङ्घका अध्यक्ष पवन शारडाका अनुसार एउटा पुस्ताले देशमा सुशासनको माग गर्दै गरेको आन्दोलनलाई सरकारले ‘ट्याकल’ गर्न नसक्दा देशको समग्र प्रणाली ध्वस्त भएको हो ।विद्यार्थीले गरेको आन्दोलनले २४ भदौमा लिएको ध्वंसात्मक रूप देशका लागि प्रत्युत्पादक बनेको शारडाको भनाइ छ । सुनसरी–मोरङ औद्योगिक कोरिडोरको सुरक्षा मजदुर आफैँले गरेका कारण क्षति नभए पनि त्यसपछिका दिन पीडादायी बनिरहेको शारडाले सुनाउनुभयो । उहाँका अनुसार उद्योग उत्पादनविहीन छ, बजार शून्यतामा र आयात निर्यात अन्योलको अवस्था अनि उद्योगी अभिभावकविहीन भएका छन् । “कहाँ जाने, कसलाई भन्ने ? ठाउँमा छौँ,” शारडाले भन्नुभयो, “हामी चिन्तामा छौँ, देश चिन्तामा देखिरहेका छौँ ।”उद्योग सङ्गठन मोरङका अध्यक्ष नन्दकिशोर राठीको मत पनि शारडाभन्दा फरक छैन । उद्योग बन्द गरेर घरमै बस्नुपर्ने र उत्पादनमा जुट्ने कामदार तथा मजदुर बेरोजगार हुनुपर्ने अवस्था देशले फेरि बेहोर्नु परेको अध्यक्ष राठी बताउनुहुन्छ । कोरिडोरका पाँच सय उद्योगका प्लान्ट बन्द छन्, बजारका गतिविधि शून्य बनेर जमिरहेको देख्नुपर्दा विरक्त लागिरहेको अध्यक्ष राठीको भनाइ छ । देशले चाँडै निकास पाउनुपर्ने बताउँदै राठीले कुनै पनि हालतमा लोकतन्त्रको सुरक्षा गर्न जरुरी रहेको छ भन्नुभयो । नेपाल उद्योग वाणिज्य महासङ्घ कोशीका अध्यक्ष राजेन्द्र राउतले फोनसमेत उठाएर कुनै प्रतिक्रिया दिन मन नलाग्ने अवस्था देखिरहेको बताउनुभयो । उहाँले केही बोलेर प्रतिक्रिया दिँदा त्यसको सुनुवाइ गर्ने अभिभावक हुनुपर्ने मान्यता आफूले राख्ने गरेको बताउनुभयो । औद्योगिक क्षेत्र मात्रै नभई बजारमा पेट्रोलियम पदार्थको आपूर्ति प्रणालीसमेत अवरुद्ध भएको छ । उद्योगीमा भयको वातावरण नहट्दा व्यवसायीले समेत कारोबार गर्ने अवस्था छैन । नेपाल आयल निगमको प्रादेशिक कार्यालय विराटनगरमा भएको इन्धन पेट्रोल पम्पसम्म पु¥याउने ढुवानीका साधन गुडेका छैनन् । अर्को कुरा नेतृत्वविहीन आन्दोलन भएका कारण अति प्रज्वलनशील वस्तुको व्यापार गर्दा कुनै पनि बेला ठुलो जोखिम मोल्नुपर्ने बाध्यता सहनुपर्ने भयको सामाजिक मनोविज्ञान सर्वथा छाएको पेट्रोलियम व्यवसायी पारस पारख बताउनुहुन्छ । उद्योगी, व्यवसायी र सर्वसाधारण नागरिकले बुधबारदेखि केही शान्त महसुस गर्न थालेको बताउँछन् । यद्यपि ढुक्कले हिँड्न सक्ने अवस्था अझै नभएको उनीहरूको गुनासो छ । जलेर खण्डहर बनेका सरकारी संरचना देखिन्छ भन्ने मनोविज्ञानले बाहिरै निस्कन मन नलाग्ने गरेको विराटनगर–३, कन्चनबारीका आशाराम राजवंशी बताउनुहुन्छ ।",
      "link": "https://gorkhapatraonline.com/news/171503",
      "image": "https://gorkhapatraonline.com/storage/media/302601/conversions/industrial-factory-original-thumb.jpg"
    },
    {
      "slug": "171502",
      "title": "तरकारी आपूर्ति प्रभावित",
      "timestamp": 1757635200000,
      "source": "gp",
      "content": "विगत तीन दिनदेखि उपत्यकामा जारी निषेधाज्ञाका कारण सङ्घीय राजधानी काठमाडौँमा ताजा तरकारी आपूर्ति हुन छोडेसँगै अभाव हुन थालेको छ । देशकै ठुलो तरकारी बजार कालीमाटीमा जेन जी पुस्ताको आन्दोलनले निम्ताएको परिस्थितिका कारण जारी निषेधाज्ञामा उपत्यका र उपत्यकाबाहिरबाट तरकारी आपूर्ति हुन नसकेपछि तरकारी अभाव भएको हो ।",
      "longContent": "गोरखापत्र समाचारदाताकाठमाडौँ, भदौ २७ गते । विगत तीन दिनदेखि उपत्यकामा जारी निषेधाज्ञाका कारण सङ्घीय राजधानी काठमाडौँमा ताजा तरकारी आपूर्ति हुन छोडेसँगै अभाव हुन थालेको छ । देशकै ठुलो तरकारी बजार कालीमाटीमा जेन जी पुस्ताको आन्दोलनले निम्ताएको परिस्थितिका कारण जारी निषेधाज्ञामा उपत्यका र उपत्यकाबाहिरबाट तरकारी आपूर्ति हुन नसकेपछि तरकारी अभाव भएको हो । कालीमाटी फलफूल तथा तरकारी बजार विकास समितिका अनुसार दैनिक सात/आठ सय मेट्रिक टन तरकारी भित्रिने तरकारी बजारमा एक सय मेट्रिक टनको हाराहारीमा सीमित भएको छ । तरकारी आगमन नै असाध्यै कम भएपछि समितिले दैनिक मूल्य सूचीसमेत राख्न छोडेको जनाएको छ ।समितिका निर्देशक एवं सूचना अधिकारी विनय श्रेष्ठले उपत्यकामा जारी निषेधाज्ञाका कारण बजारमा तरकारी नै आउन छोडेपछि गएको मङ्गलबारदेखि तरकारीको मूल्य सूची राख्न नसकेको जानकारी दिनुभयो । बजारमा आलु प्याज भित्रिए पनि ताजा तरकारीको आपूर्ति असाध्यै कम भएको पनि उहाँले जानकारी दिनुभयो । उपत्यका बाहिरबाट तरकारी भित्रिने केन्द्रीय बजार कालीमाटीमा भदौ २३ गते मात्रै सात सय मेट्रिक टन, २४ गते पाँच सय मेट्रिक टनको हाराहारीमा तरकारी भित्रिएको थियो । भदौ २५, २६ र २७ गते बजारमा एक सयदेखि १५० मेट्रिक टनको हाराहारीमा मात्रै तरकारी आएको छ । त्यो पनि अधिकांश सुकेको प्याज र आलु हरिया तरकारी असाध्यै कम आएको व्यापारी बताउँछन् । कालीमाटी थोक व्यापारीको संस्थाका अध्यक्ष गीताप्रसाद आचार्यले कालीमाटी बजारमा हरियो तरकारी कम आएको र आएको तरकारी एकैछिनमा सकिने गरेको बताउनुभयो । कालीमाटी बजारमा यो समयमा उपत्यका वरपरको तरकारीले करिब आधा माग धान्ने गरेकोमा अहिले यहाँको तरकारी आउन रोकिएको उहाँले जानकारी दिनुभयो । उहाँका अनुसार विशेष गरेर ताजा तरकारी कम आए पनि आलु, प्याज भने पर्याप्त आएको छ ।कालीमाटी तरकारी बजार समितिले अति आवश्यकीय वस्तु तरकारी आपूर्तिमा कुनै रोक नभएको प्रस्ट पारेको छ । समितिका अनुसार बजारमा आएको तरकारी नेपाली सेनाले तोकेको समय बिहान ६ देखि ९ बजेसम्म र साँझ ५ बजेदेखि ७ बजेसम्म कारोबार गर्ने गरी व्यवस्था गरेको छ तर बजारमा निषेधाज्ञाको हल्लाले हो कि किन हो ताजा तरकारी आउन नसकेको समितिका निर्देशक वियन श्रेष्ठले जानकारी दिनुभयो ।",
      "link": "https://gorkhapatraonline.com/news/171502",
      "image": "https://gorkhapatraonline.com/storage/media/302600/conversions/Tarkari-PHOTO-2025-09-11-17-53-36-original-thumb.jpg"
    },
    {
      "slug": "171433",
      "title": "सेवा सुरु गर्न बैँक तथा वित्तीय संस्थालाई राष्ट्र बैँकको आग्रह",
      "timestamp": 1757548800000,
      "source": "gp",
      "content": "सीमित कर्मचारीमार्फत अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्न नेपाल राष्ट्र बैँकले बैँक तथा वित्तीय संस्थालाई आग्रह गरेको छ ।",
      "longContent": "काठमाडौँ, भदौ २६  गते ।  सीमित कर्मचारीमार्फत अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्न नेपाल राष्ट्र बैँकले बैँक तथा वित्तीय संस्थालाई आग्रह गरेको छ ।राष्ट्र बैँकले सम्पूर्ण इजाजतप्राप्त बैँक, विकास बैँक, वित्त कम्पनी तथा भुक्तानी सम्बन्धी कार्य गर्ने संस्थालाई व्यवसायिक निरन्तरता दिन भनेको हो । राष्ट्र बैँकले आज यहाँ सार्वजनिक गरेको सूचनामा नेपाली सेनाले भदौ २५ गते जारी गरेको निषेधाज्ञासम्बन्धी व्यवस्थालाई मध्यनजर गर्दै यस्तो व्यवस्था मिलाउन निर्देशन दिइएको उल्लेख छ ।सूचनामा भनिएको छ, “बैँक तथा वित्तीय संस्थाले आफ्ना संवेदनशील प्रणाली सीमित कर्मचारीमार्फत सञ्चालन गरी अत्यावश्यक बैँकिङ तथा डिजिटल भुक्तानीसम्बन्धी सेवा सञ्चालन गर्नुपर्ने छ । अन्य प्रणालीमा भने जोखिमको आधारमा रिमोट एसिसमार्फत सञ्चालन गर्ने व्यवस्था मिलाउनुपर्ने छ,” नेपाल राष्ट्र बैँकले जनाएको छ ।त्यस्तै, सूचनामा आवश्यक सेवा सञ्चालनमा आएका शाखा, एटीएम र उपलब्ध सेवासम्बन्धी जानकारी आफ्नो वेबसाइट र सामाजिक सञ्जालमार्फत सर्वसाधारणलाई जानकारी गराउन सबै संस्थालाई आग्रह गरिएको छ । रासस",
      "link": "https://gorkhapatraonline.com/news/171433",
      "image": "https://gorkhapatraonline.com/storage/media/302483/conversions/_Nepal-Rastra-Bank-original-thumb.jpg"
    },
    {
      "slug": "171845",
      "title": "एक जना पर्यटकलाई पनि भएन कुनै क्षति",
      "timestamp": 1757894400000,
      "source": "gp",
      "content": "नेपाल भ्रमणमा रहनुभएका बेलायती पर्यटक ह्यारीले खिच्नुभएको भदौ २४ गतेको जेनजी प्रदर्शनको भ्लग यतिबेला नेपालमा चर्चामा छ । युट्युबमा ‘विहेटदकोल्ड’ च्यानलबाट प्रसारित उक्त भ्लग यो समाचार तयार गर्दासम्म दुई करोड ३५ लाखभन्दा बढीले हेरिसकेका छन् ।",
      "longContent": "‘दुई दशकमा आन्दोलनका कारण कोही पर्यटक पनि अप्ठ्यारोमा परेनन्’भ्लगका बिचमा एक प्रदर्शनकारीले ह्यारीलाई ‘योर सेफ्टी इज आवर कन्सर्न’ अर्थात् तपाईंको ‘सुरक्षा हाम्रो सरोकार हो भनेर’ बताउँछन् । उनको यो अभिव्यक्तिलाई उक्त भ्लगको कमेन्ट्समा धेरैले प्रशंसा पनि गरेका छन् । प्रदर्शनको तनावपूर्ण अवस्थामा पनि प्रदर्शनकारीले एउटा पर्यटकको ख्याल राखेको भन्दै उहाँको अभिव्यक्तिको प्रशंसा भएको हो ।वास्तवमै जेनजी प्रदर्शन विदेशी पर्यटकप्रति सहिष्णु देखिएको छ । प्रदर्शनबाट होटेल तथा पर्यटकलाई पुगेको क्षति अध्ययन गर्न आइतबार राजधानीका विभिन्न होटेल पुग्दा नेपाल पर्यटन बोर्डका कार्यकारी प्रमुख दीपकराज जोशीले पनि यस्तै देख्नुभयो । “मैले कुनै पनि होटेलमा पर्यटकमाथि आक्रमण भएको र उहाँहरूलाई क्षति पुगेको जानकारी पाइनँ,” उहाँले भन्नुभयो । प्रदर्शनका कारण विभिन्न होटेलमा करिब २५ अर्ब रुपियाँको प्रारम्भिक क्षति आकलन गरेको होटेल सङ्घ नेपाल (हान) ले पनि होटेलमा कुनै पर्यटकलाई हानीनोक्सानी नभएको जनाएको छ । हानका सदस्य होटेलबाट प्राप्त जानकारी अनुसार होटेलमा भौतिक क्षति पुगे पनि पर्यटकलाई कुनै हानीनोक्सानी भएको नपाइएको सङ्घका अध्यक्ष विनायक शाहले जानकारी दिनुभयो । “तोडफोड र आगजनी भए पनि होटेलमा भएका पर्यटकलाई तुरुन्तै सुरक्षित रूपमा व्यवस्थापन गर्न सफल भयौँ,” उहाँले भन्नुभयो । हानका अनुसार भदौ १६ गतेदेखि प्रदर्शन सुरु भएको दिन अर्थात् भदौ २३ गतेसम्म १५ हजार विदेशी पर्यटक नेपाल भित्रिएका छन् । यी पर्यटक मुख्य गरी काठमाडौँ, पोखरा र चितवनका विभिन्न होटेलमा रहेको पाइएको हान अध्यक्ष शाहले बताउनुभयो । “त्यसमध्ये कोही पर्यटकलाई पनि क्षति भएको पाएका छैनौँ,” उहाँले भन्नुभयो । कफ्र्यु, विमानस्थल बन्दका कारण पर्यटकलाई केही दुःख भए पनि उनीहरूलाई व्यक्तिगत आक्रमण अथवा क्षति नभएको उहाँले बताउनुभयो । परिस्थिति सामान्य भएकाले जुन उद्देश्यले पर्यटक नेपाल भित्रिएका हुन् त्यसमा सहजीकरण गर्ने र उनीहरूलाई सकुशल आफ्नो देश फर्काउने गरी होटेलहरू लागिरहेको पनि शाहले बताउनुभयो । उहाँका अनुसार अहिलेसम्म उक्त अवधिमा नेपाल भित्रिएकामध्ये करिब आधा पर्यटकलाई सकुशल फर्काइएको छ । जेनजी प्रदर्शन मात्र होइन यसअघिका कुनै पनि राजनीतिक प्रदर्शनमा विदेशी पर्यटकलाई क्षति नपुगेको बोर्डका प्रमुख कार्यकारी जोशी दाबी गर्नुहुन्छ । “दुई दशकमा आन्दोलनका कारण कोही पर्यटक पनि अप्ठ्यारो परेका छैनन्,” उहाँले भन्नुभयो, “यसले नेपाली नागरिक पर्यटकप्रति सहिष्णु र संवेदनशील रहेको देखाउँछ ।”प्रदर्शनकै बिचमा पनि पर्यटकलाई आवश्यक समन्वय र सहजीकरणमा पनि कुनै कमी हुन नदिएको बोर्डले जनाएको छ । जेनजी प्रदर्शनकै क्रममा पनि काठमाडौँबाट पोखरा अथवा चितवन जानुपर्ने र त्यहाँबाट काठमाडौँ आउनुपर्ने पर्यटकलाई पनि यात्राका लागि बोर्डले सहजीकरण गरेको र त्यस क्रममा पनि कुनै समस्या नभएको जोशीले जानकारी दिनुभयो । “हामीले सञ्चालनमा ल्याएको सटल (बस) पर्यटकको आवतजावतका लागि एकदमै प्रभावकारी भयो,” उहाँले भन्नुभयो । होटेलमा बसेका र यात्राका लागि समेत सहजीकरण हुँदा पर्यटकले अप्ठ्यारो अवस्थामा पनि नेपाल हुँदा धेरै समस्या भोग्नु नपरेको उहाँको भनाइ छ । उपत्यकाबाट बाहिरिने बढेअसहज परिस्थितिका कारण बन्द भएको हवाई उडान खुलेयता काठमाडौँ उपत्यकाबाट बाहिरिने हवाई यात्रु बढेका छन् । त्रिभुवन अन्तर्राष्ट्रिय विमानस्थल कार्यालयका अनुसार आन्दोलनका कारण उपत्यकामै रोकिएका र चाडपर्वमा थातथलो फर्किनेको चापले अहिले आन्तरिकतर्फको टर्मिनल भरिभराउ छ ।विमानस्थल कार्यालयका प्रवक्ता रेन्जी शेर्पाले भन्नुभयो, “दुई दिन बन्द भएको उडान खुलेयता उपत्यकाबाहिर जाने यात्रु बढेका छन् । दसैँलगायतका चाडपर्व नजिकिएसँगै आन्तरिकतर्फ मात्रै नभएर विदेशबाट भित्रिने यात्रुसमेत बढ्दै गएका छन् ।” आन्तरिकतर्फ हाल काठमाडौँबाट पोखरा, नेपालगन्ज, भैरहवा, धनगढीलगायतका गन्तव्यमा यात्रुको चाप बढी रहेको जानकारी दिँदै उहाँले बिहीबार, शुक्रबार र शनिबार काठमाडौँबाट १२ सय हाराहारी राष्ट्रिय तथा अन्तर्राष्ट्रिय उडान अवतरण भएको बताउनुभयो ।उपत्यका भित्रिनेभन्दा बाहिरिने यात्रुले जहाज भरिभराउ हुन थालेपछि काठमाडौँबाट विभिन्न गन्तव्यको हवाई भाडासमेत वृद्धि हुँदै गएको छ ।",
      "link": "https://gorkhapatraonline.com/news/171845",
      "image": "https://gorkhapatraonline.com/storage/media/303182/conversions/123-original-thumb.jpg"
    },
    {
      "slug": "171837",
      "title": "रेशम र सुमनाद्वारा पार्टी परित्याग",
      "timestamp": 1757894400000,
      "source": "gp",
      "content": "नागरिक उन्मुक्ति पार्टी (नाउपा) का संरक्षक रेशमलाल चौधरी र राष्ट्रिय स्वतन्त्र पार्टी (रास्वपा) की नेतृ सुमना श्रेष्ठले आइतबार पार्टी छोड्नुभएको छ ।  चौधरीले पार्टीलाई विधिविधानमा चलाउन नसकेपछि परित्याग गरेको जानकारी दिनुभयो ।",
      "longContent": "गोरखापत्र समाचारदाता काठमाडौँ, भदौ ३० गते । नागरिक उन्मुक्ति पार्टी (नाउपा) का संरक्षक रेशमलाल चौधरी र राष्ट्रिय स्वतन्त्र पार्टी (रास्वपा) की नेतृ सुमना श्रेष्ठले आइतबार पार्टी छोड्नुभएको छ ।  चौधरीले पार्टीलाई विधिविधानमा चलाउन नसकेपछि परित्याग गरेको जानकारी दिनुभयो । “मैले नाउपा छोडेँ । यो पार्टीलाई विधि विधानमा चलाउन सकिएन । अब नयाँ पार्टी गठन गरेर राजनीतिमा सक्रिय हुने छु,” उहाँले भन्नुभयो । नाउपा २०७८ साल फागुन ३ गते गठन गरिएको थियो ।यसैबिच राष्ट्रिय स्वतन्त्र पार्टी (रास्वपा) की नेतृ सुमना श्रेष्ठले पार्टी कार्यालयमा राजीनामापत्र बुझाएपछि सामाजिक सञ्जाल फेसबुकमार्फत पार्टी परित्याग गरेको जानकारी दिनुभयो । “मलाई रास्वपामा हुँदा सहयोग गर्नुहुने सबैमा धन्यवाद छ । मैले परिवर्तनको एजेन्डालाई कहिल्यै छोडेको छैन । जेनजी युवा पुस्ताले गरेको आन्दोलनलाई साथसहयोग र समर्थन हुने छ ।” उहाँ रास्वपामा हुँदा समानुपातिक सांसद भएपछि शिक्षा, विज्ञान तथा प्रविधिमन्त्री हुने अवसर पाउनुभएको थियो ।",
      "link": "https://gorkhapatraonline.com/news/171837",
      "image": "https://gorkhapatraonline.com/storage/media/303174/conversions/232-original-thumb.jpg"
    },
    {
      "slug": "171836",
      "title": "छमध्ये चार पटक विघटनको सिकार",
      "timestamp": 1757894400000,
      "source": "gp",
      "content": "झन्डै आधा कार्यकाल बाँकी रहेको अवस्थामा प्रतिनिधि सभा २०८२ भदौ २७ गतेबाट लागु हुने गरी विघटन भयो । २०७९ पुस २५ बाट औपचारिक कार्यकाल सुरु भएको प्रतिनिधि सभा विघटन यसअघिभन्दा केही फरक पनि रह्यो ।",
      "longContent": "काठमाडौँ, भदौ ३० गते । झन्डै आधा कार्यकाल बाँकी रहेको अवस्थामा प्रतिनिधि सभा २०८२ भदौ २७ गतेबाट लागु हुने गरी विघटन भयो । २०७९ पुस २५ बाट औपचारिक कार्यकाल सुरु भएको प्रतिनिधि सभा विघटन यसअघिभन्दा केही फरक पनि रह्यो । यसअघिका विघटन संसद्बाटै निर्वाचित प्रधानमन्त्रीको सिफारिसमा हुँदा यो पटक आन्दोलनको बलमा निर्मित सरकार प्रमुख गैरसांसदको सिफारिसमा भयो । यो पटकको विघटन पनि संवैधानिक प्रावधान प्रतिकूल भएको भन्दै आठ राजनीतिक दलबाट विरोध भएको छ । जननिर्वाचित सभाले पूर्ण कार्यकाल पूरा नगरेको यो पहिलो पटक होइन, बरु अपवादका रूपमा मात्र नेपालमा संसद्ले कार्यकाल पूरा गरेका छन् । कार्यकाल पूरा गरेका सभा पनि न्यायिक सक्रियताको परिणामका रूपमा हुन् । २०५१ र २०७४ मा निर्वाचित सभाले अदालतको आदेशले मात्र कार्यकाल पूरा गरे । अन्य निर्वाचित सभाले कार्यकाल कुनैले पूरा गरेनन् । नेपालमा संविधान सभाको अवधिबाहेक छ पटक प्रतिनिधि सभा सदस्यका लागि निर्वाचन भए । जसमध्ये चार वटाको कार्यकाल पूरा भएन । दलहरूको आन्तरिक किचलो र शासकको महत्वाकाङ्क्षाको सिकार जनप्रतिनिधिमूलक संस्थामा परेको थियो । केही विघटन निरङ्कुश शासन र दलविहीन व्यवस्थाको थालनीका लागि भएका थिए । दुई अधिवेशनमै ‘कु’औपचारिक संसदीय अभ्यासको जग बसालेको पहिलो संसद् पनि दुई अधिवेशनमै तत्कालीन राजा महेन्द्रको ‘कु’ को सिकार बन्यो । २०१५ फागुन ७ मा प्रतिनिधि सभाका लागि निर्वाचन भएको थियो । २०१६ वैशाख २८ मा अन्तिम मतपरिणाम सार्वजनिक भएपछि असार १६ गते पहिलो अधिवेशन बसेको थियो । पाँचबर्से अवधिको प्रतिनिधि सभा तत्कालीन राजा महेन्द्रको ‘कु’ को सिकार बन्यो । २०१७ पुस १ गते राजाले शासन सत्ता हातमा लिएपछि जम्मा दुई अवधिसमेत पूरा नहुँदै सभा विघटित भयो । महेन्द्रको ‘कु’ पछि निर्दलीय पञ्चायती शासन प्रणाली सुरु भयो । त्यसबिचमा विधायिकी अभ्यास भए पनि नेपालको संसदीय इतिहासमा तिनको लेखाजोखा र खोजबिनसमेत भएको पाइन्न । व्यवस्थापिकाका रूपमा त्योबेला राष्ट्रिय पञ्चायत प्रचलनमा थियो । बहुदलीय शासन व्यवस्थाका लागि झन्डै तीन दशक राजनीतिक दलले सङ्घर्ष गरे । परिणामस्वरूप २०४६ मा व्यवस्था पुनस्र्थापित भई २०४७ कात्तिक २३ मा नयाँ संविधान जारी भयो । संविधान जारीपछि २०४८ मा निर्वाचन भयो तर निर्वाचित सभाको आयु लामो हुन सकेन । तत्कालीन सरकारको नेतृत्व गरिरहेको नेपाली कांग्रेसको आन्तरिक कलहको सिकार संसद् बन्यो र मुलुक मध्यावधिको विकल्पमा गयो । २०५१ असार १७ मा सरकारका तर्फबाट पेस भएको नीति तथा कार्यक्रम असार २६ गते पारित नभएपछि तत्कालीन प्रधानमन्त्री गिरिजाप्रसाद कोइरालाले राजीनामा दिँदै प्रतिनिधि सभा विघटनको सिफारिस गर्नुभयो । विघटन सर्वोच्च अदालतले समेत २०५१ असार २६ मा सदर गरेपछि मुलुक मध्यावधिमा गयो । दुई पटक भयो विघटनदुई पटक विघटनमा परेर पनि २०५१ मा निर्वाचित प्रतिनिधि सभाले भने कार्यकाल पूरा गर्‍यो । प्रतिनिधि सभा दुई पटक विघटन भयो । तत्कालीन प्रधानमन्त्री मनमोहन अधिकारी र सूर्यबहादुर थापाले विघटन सिफारिस गर्नुभएको थियो । अविश्वासको प्रस्ताव दर्ता भइसकेको अवस्थामा अधिकारीले २०५२ जेठमा सभा विघटन सिफारिस गर्नुभयो । विघटन सदर भइसकेको अवस्थामा सर्वोच्चमा मुद्दा परेपछि २०५२ भदौ १२ गते सर्वोच्चले सभामा पुनस्र्थापित गरेको थियो । यस्तै थापाले २०५४ पुसमा सभा विघटन सिफारिस गर्नुभएको थियो । थापाको सिफारिससँगै दरबारमा प्रतिनिधि सभाको अधिवेशन बोलाउन समावेदनसमेत परेको थियो । सर्वोच्च अदालतले विघटनभन्दा समावेदनले प्राथमिकता पाउने भन्दै विघटन रोकेको थियो । तत्कालीन नेकपा (माओवादी) को द्वन्द्व उत्कर्षमा पुगेका बेला २०५६ मा प्रतिनिधि सभा निर्वाचन भयो । मुलुकको आन्तरिक द्वन्द्व, दलभित्रको किचलो र तत्कालीन राजा ज्ञानेन्द्रको प्रत्यक्ष राजनीतिक मोहको सिकार पुनः प्रतिनिधि सभा बन्यो । तत्कालीन प्रधानमन्त्री शेरबहादुर देउवाले २०५९ जेठ ८ मा सभा विघटन सिफारिस गर्नुभयो तर चुनाव भएन । सङ्कटकालमा निर्वाचन हुन नसक्ने भन्दै तत्कालीन राजा ज्ञानेन्द्रले २०५९ असोज १८ मा प्रधानमन्त्रीलाई नै बर्खास्त गर्नुभयो । प्रधानमन्त्री छनोटको अन्तहीन शृङ्खला सुरु गरेर २०६१ माघ १९ मा देउवा नेतृत्वकै सरकारमाथि ‘कु’ गरेर ज्ञानेन्द्र आफैँ सरकार प्रमुखसमेत बन्नुभयो । संविधान, संवैधानिक अपेक्षा र नागरिक अभिमतविपरीतको शासन लामो टिकेन । तत्कालीन सात राजनीतिक दलले सडक सङ्घर्ष सुरु गरेर २०५९ मा विघटन भएको प्रतिनिधि सभा पुनस्र्थापनाको माग मुख्य बनाए । २०६३ वैशाख ११ गते प्रतिनिधि सभा पुनस्र्थापित भयो । पुनस्र्थापित सभाले राजाका अधिकार कटौती मात्र गरेर मुलुकलाई गणतन्त्र घोषणा गर्ने बाटो तय गर्‍यो र त्यसकै आधारमा २०६३ माघ १ मा अन्तरिम संविधान जारी भयो । संविधान सभाको अवधिमा विधायिकी काम पनि व्यवस्थापिकाले गर्‍यो । पहिलो संविधान सभाले कार्यकालभर संविधान दिन सकेन । दोस्रो निर्वाचनबाट बनेको सभाले चारमध्ये दुई वर्ष कार्यकालमै संविधान जारी गर्‍यो । बाँकी अवधि व्यवस्थापिकामा रूपान्तरण भयो । दुई पटक अदालतको हस्तक्षेप सङ्घीय संरचनामा पहिलो पटक २०७४ मा प्रतिनिधि सभाका लागि निर्वाचन भयो । निर्वाचित सभाले पनि विघटनको मार बेहोर्‍यो । तत्कालीन नेपाल कम्युनिस्ट पार्टी (नेकपा) को आन्तरिक राजनीतिको प्रहार सभामा पर्‍यो । दलभित्रको किचलो विषयान्तर गर्न तत्कालीन प्रधानमन्त्री केपी शर्मा ओलीले दुई पटक सभा विघटन सिफारिस गर्नुभयो । तत्कालीन राष्ट्रपति विद्यादेवी भण्डारीले दुवै पटक विघटन सदर गर्नुभयो । ओलीले पहिलो पटक २०७७ पुस ५ मा गरेको विघटनलाई अदालतले फागुन ११ गते बदर गरेको थियो । यस्तै दोस्रो पटक २०७८ जेठ ८ गतेको विघटन अदालतले असार २८ बदर गरिदियो । सरकार गठनको विकल्प हुँदासम्म प्रतिनिधि सभा विघटन गर्न नमिल्ने व्याख्या सर्वोच्चले गर्‍यो ।",
      "link": "https://gorkhapatraonline.com/news/171836",
      "image": "https://gorkhapatraonline.com/storage/media/303173/conversions/samsad12-original-thumb.jpg"
    },
    {
      "slug": "171835",
      "title": "उच्चस्तरीय यातायात व्यवस्थापन समिति गठन हुने",
      "timestamp": 1757894400000,
      "source": "gp",
      "content": "सार्वजनिक यातायातमा सुरक्षित र सहज यात्रा बनाउन तथा तत्काल गुनासो सम्बोधन गर्न यातायात व्यवस्था विभागका महानिर्देशकको संयोजकत्वमा उच्चस्तरीय यातायात व्यवस्थापन समिति गठन हुने भएको छ ।",
      "longContent": "गोरखापत्र समाचारदाता काठमाडौँ, भदौ ३० गते । सार्वजनिक यातायातमा सुरक्षित र सहज यात्रा बनाउन तथा तत्काल गुनासो सम्बोधन गर्न यातायात व्यवस्था विभागका महानिर्देशकको संयोजकत्वमा उच्चस्तरीय यातायात व्यवस्थापन समिति गठन हुने भएको छ । जेनजी आन्दोलनपछिको अन्योलपूर्ण अवस्था र दसैँलगायतका चाडपर्वलक्षित गरी सार्वजनिक यातायात व्यवस्थित रूपमा सञ्चालन गर्न समिति गठन गरिने भएको हो । भौतिक पूर्वाधार तथा यातायात मन्त्रालयका सचिव केशव शर्माको नेतृत्वमा यातायात व्यवसायी र सरोकारवाला निकायको आइतबार बसेको बैठकले विभिन्न छबुँदे निर्णय गरेको हो । बैठकले चाडपर्वको समयमा काठमाडौँ उपत्यकाबाट बाहिरिने यात्रुलाई सहज र सुरक्षित यात्राको व्यवस्था मिलाउन यातायात व्यवसायीलाई अनुरोध गरेको छ । यातायात व्यवस्था विभागका महानिर्देशकको संयोजकत्वमा गठन हुने समितिले चाडपर्वका लागि उपत्यका छाड्ने सवारीसाधनको प्राविधिक जाँच गराउन र आवश्यकता अनुसार यात्रु सहायता कक्ष निर्माण गर्न सहजीकरण गरिने यातायात व्यवस्था विभागले जनाएको छ । समितिमा नेपाल प्रहरी प्रधान कार्यालय, राजमार्ग सुरक्षा महाशाखाका प्रमुख, काठमाडौँ उपत्यका ट्राफिक प्रहरी कार्यालयका प्रमुख र नेपाल यातायात व्यवसायी राष्ट्रिय महासङ्घका अध्यक्षलगायतका सरोकारवाला हुने छन् ।साथै बैठकले जेनजी आन्दोलनका क्रममा क्षति भएका सार्वजनिक सवारीसाधन र कार्यालयको यकिन गरी उचित क्षतिपूर्तिका लागि आवश्यक प्रक्रिया अगाडि बढाउने पनि निर्णय भएको नेपाल यातायात व्यवसायी राष्ट्रिय महासङ्घका अध्यक्ष विजयबहादुर स्वाँरले जानकारी दिनुभयो । यस्तै ट्राफिक प्रहरीका लागि अत्यावश्यक सामग्री भौतिक पूर्वाधार तथा यातायात मन्त्रालय र सडक सुरक्षा परिषद्लगायतबाट उपलब्ध गराइने भएको छ । आन्दोलनका क्रममा लुटपाट गरिएका हतियारलगायतका सामग्री सवारीसाधनमा ओसारपसार हुन नपाउने गरी तत्काल सूचना जारी गर्ने निर्णय पनि भएको छ । दसैँका लागि अग्रिम टिकट बुकिङ खुला गर्ने सम्बन्धमा भने निर्णय हुन सकेको छैन । यसबारे सोमबार यातायात व्यवस्था विभागसहितका सरोकारवालासँग छलफल भएपछि टिकट खुला गर्ने मिति तय हुने अध्यक्ष स्वाँरले जानकारी दिनुभयो तर हाललाई जेनजी आन्दोलनमा काठमाडौँ उपत्यकामा रोकिएका यात्रुलाई गन्तव्यमा पु¥याउने काम गरिने भएको छ । उहाँले भन्नुभयो, “पहिलो प्राथमिकता यो एक साता काठमाडौँमा रोकिएका यात्रुलाई सुरक्षित रूपमा पु¥याउने र त्यसपछि अग्रिम टिकट बुकिङ खुलाउने कुरा भएको छ ।”व्यवसायीद्वारा सुरक्षाको माग बसपार्कमा असुरक्षा बढेको भन्दै यातायात व्यवसायीले सुरक्षाको माग गरेका छन् । आइतबार व्यवसायीले बसपार्क अनुगमन गरी असुरक्षा बढेको निष्कर्ष निकालेका हुन् । प्रहरी पोस्ट जलेको, बसपार्कसँगै जोडिएको लोत्से महल आगलागीमा ध्वस्त भएको र प्रहरीको उपस्थिति प्रभावकारी हुन नसकेको भन्दै सेनाबाटै सुरक्षा दिनुपर्ने व्यवसायीको माग छ । अध्यक्ष स्वाँरले भन्नुभयो, “बसपार्कमा असुरक्षा बढेको हामीले पाएका छौँ । अब मान्छेको भिड बढ्दै छ । मान्छेमा अझै पनि आवेग छ । दसैँका अवसरमा बसमै लुटपाट हुने खतरा बढेको छ । विगतमा यस्ता घटना नभएका होइनन् । डकैती, लुटपाट र दादागिरी हुन सक्ने सम्भावना देखिएकाले बसपार्कमा सुरक्षा अत्यन्त जरुरी छ ।” आइतबार भने सार्वजनिक यातायात पूर्ण रूपमा सञ्चालन भएको महासङ्घले जनाएको छ ।",
      "link": "https://gorkhapatraonline.com/news/171835",
      "image": "https://gorkhapatraonline.com/storage/media/303172/conversions/Untitled-12-original-thumb.jpg"
    },
    {
      "slug": "171834",
      "title": "लाइसेन्ससम्बन्धी सम्पूर्ण काम बन्द",
      "timestamp": 1757894400000,
      "source": "gp",
      "content": "सवारीचालक अनुमतिपत्र (लाइसेन्स) सम्बन्धी सम्पूर्ण कार्य बन्द भएको छ । यातायात व्यवस्था विभाग जेनजी आन्दोलनका क्रममा जलेर ध्वस्त भएपछि लाइसेन्सका सबै काम बन्द भएको हो ।",
      "longContent": "गोरखापत्र समाचारदाता काठमाडौँ, भदौ ३० गते । सवारीचालक अनुमतिपत्र (लाइसेन्स) सम्बन्धी सम्पूर्ण कार्य बन्द भएको छ । यातायात व्यवस्था विभाग जेनजी आन्दोलनका क्रममा जलेर ध्वस्त भएपछि लाइसेन्सका सबै काम बन्द भएको हो । विभागले आइतबार सूचना जारी गरेर अर्को सूचना नभएसम्मका लागि लाइसेन्स वितरण, छपाइ, नवीकरण र लाइसेन्सको परीक्षा अनिश्चितकालका लागि बन्द गरेको छ । विभागको वेबसाइटसमेत चलेको छैन । प्रतिनिधि सभा भवननजिकै रहेको विभागको भवन जलेर पूर्ण रूपमा क्षति भएको छ । कम्प्युटरलगायतका उपकरण नष्ट छन् । केही भेटिएका छैनन् । तत्काल सर्भर सञ्चालन हुन सक्ने कुनै सम्भावना नभएको विभागका सूचना अधिकारी गणेशमानसिं राईले जानकारी दिनुभयो ।",
      "link": "https://gorkhapatraonline.com/news/171834",
      "image": "https://gorkhapatraonline.com/storage/media/303171/conversions/619b3de356a98_koshi-original-thumb.jpg"
    },
    {
      "slug": "171833",
      "title": "कार्यालय खुले तर कर्मचारी बाहिरै",
      "timestamp": 1757894400000,
      "source": "gp",
      "content": "जेनजी आन्दोलनका क्रममा सिंहदरबारभित्रका अधिकांश मन्त्रालय तोडफोड र आगजनी भएपछि सामान्य सेवा सुरु भएको सिंहदरबारभित्र आइतबार कतिपय कर्मचारी कार्यालय प्रवेश नै गर्न सकेनन् । कार्यालयको मूल प्रवेशद्वारमा सिसा, काठका टक्रा र जलेका सवारीसाधनका धुलोले कार्यालय प्रवेश गर्नै कर्मचारीलाई सकस भयो । मन्त्रालय र कार्यालयमा कहाँ कति क्षति पुगेको छ भन्ने मुचुल्का तयार गर्ने काम भइरहेका छन् ।",
      "longContent": "काठमाडौँ, भदौ ३० गते । \tजेनजी आन्दोलनका क्रममा सिंहदरबारभित्रका अधिकांश मन्त्रालय तोडफोड र आगजनी भएपछि सामान्य सेवा सुरु भएको सिंहदरबारभित्र आइतबार कतिपय कर्मचारी कार्यालय प्रवेश नै गर्न सकेनन् । कार्यालयको मूल प्रवेशद्वारमा सिसा, काठका टक्रा र जलेका सवारीसाधनका धुलोले कार्यालय प्रवेश गर्नै कर्मचारीलाई सकस भयो । मन्त्रालय र कार्यालयमा कहाँ कति क्षति पुगेको छ भन्ने मुचुल्का तयार गर्ने काम भइरहेका छन् । अधिकांश कार्यालयमा कर्मचारी कार्यालयबाहिरै बसेर अवलोकन छन् भने केही कर्मचारी कार्यालयमा प्रवेश गरे पनि कार्यकक्ष अस्तव्यस्त अवस्थामा रहेकोले बाहिरै बस्नु परेको थियो ।राष्ट्रिय सतर्कता केन्द्रका सूचना अधिकारी हिरामणि सुवेदीले कार्यालयको अवस्था बिजोग भएकाले कार्यालय प्रवेश गरेर काम गर्न सक्ने अवस्था नभएको गुनासो गर्नुभयो । उहाँले भन्नुभयो, “अधिकांश मन्त्रालयका कागजात, फर्निचर, कम्प्युटर, गाडी, जलेर नष्ट भएका छन् । मन्त्रालयमा बसेर काम गर्न सक्ने अवस्था छैन । कतिपय कार्यालयको काम फेरि शून्यबाट सुरु गर्नुपर्ने अवस्था छ ।” कार्यालयमा आइतबार जेनजीको आन्दोलबाट भएको क्षतिको विवरण तयार गर्ने काम भएको छ । कति क्षति पुग्यो भन्ने यकिन भएको छैन तर आइतबार कार्यालयमा बसेर काम गर्न सक्ने अवस्था भने नभएको उहाँले स्पष्ट पार्नुभयो ।  जेनजी आन्दोलनका क्रममा सिंहदबारभित्र साबिकको प्रधानमन्त्री तथा मन्त्रीपरिषद्को कार्यालय, शिक्षा मन्त्रालय, गृह मन्त्रालय, सङ्घीय मामिला तथा सामान्य प्रशासन मन्त्रालय, महिला बालबालिका तथा ज्येष्ठ नागरिक मन्त्रालय सिंहदरबारबाहिर रहेको स्वास्थ्य मन्त्रालय, सर्वोच्च अदालतलगायतका कार्यालय र भित्रका सामग्री आंशिक वा पूर्ण रूपमा नष्ट नभएका छन् ।स्वास्थ्य मन्त्रालयका सचिव डा. विकास देवकोटाले मन्त्रालयका उच्च अधिकारीको छलफल गरेर मन्त्रालयको काम नेपाल स्वास्थ्य अनुसन्धान परिषद् (एनएचआरसी) बाट सुरु गर्ने तयारी गरेको बताउनुभयो । उहाँका अनुसार मन्त्रालयको भवन कागजात, फर्निचर, कम्प्युटर, गाडी सबै जलेर नष्ट भएका छन् । स्वास्थ्य तथा जनसङ्ख्या मन्त्रालय मातहत देशभरि ३० हजारभन्दा कर्मचारी कार्यरत भएको स्पष्ट पार्नुभयो ।  सङ्घीय मामिला तथा सामान्य प्रशासन मन्त्रालयका पहिलो तलाको सामान ध्वस्त नै हुने गरी जलेका कर्मचारी कार्यकक्षमा बसेर सेवा दिन सक्ने अवस्था नभएको बताउनुभयो । मन्त्रालयका अनुसार २६ वटा गाडी, ५२ वटा मोटर साइकल, मन्त्रालयका विभिन्न शाखाका कम्प्युटर, ल्यापटप, कुर्सी, टेबुललगायत गरी करिब ४३ करोड रुपियाँ बराबरको क्षति पुगेको मन्त्रालयले जनाएको छ ।  मन्त्रालयका प्रवक्ता कालीप्रसाद पराजुलीले जेनजीको आन्दोलनबाट आइतबार मन्त्रालयमा मूल प्रवेशद्वारबाट सिसाका टुक्रा पन्छाउँदै जसोतसो कार्यकक्ष प्रवेश गरेको बताउनुभयो । “अहिले कार्यालयमा बसेर कर्मचारीले काम गर्न सक्ने अवस्था छैन, आइतबार कर्मचारीले नै कार्यालय र आसपास सरसफाइ गरी क्षति भएका विवरणको मुचुल्का उठाउने काम भयो, पूर्ण रूपमा सेवा दिन केही समय लाग्छ,” उहाँले भन्नुभयो ।  केही सेवा अनलाइनबाटै सरकारी कार्यालयले सम्भव भएसम्मका केही सेवा अनलाइनकै माध्यमबाट प्रदान गरेको छ । नागरिकका नगरी नहुने र अनलाइनकै माध्यमबाट गर्न सकिने काम सरकारले यसअगाडिदेखि अनलाइनकै माध्यमबाट सेवा प्रवाह गर्न थालिसकेको छ ।   गत साता जेनजीका नाममा भएको तोडफोड तथा लुटपाटबाट देशभरका अधिकांश सरकारी संरचनामा आगजनी गरेपछि सरकारले नागरिकलाई सेवा लिनबाट वञ्चित नहोस् भनेर अनलाइनबाटै सेवा प्रवाह गर्दै आएको हो । अहिले नागरिकता, राहदानी, लाइसेन्स निर्माण, वैदेशिक रोजगारको श्रम स्वीकृतिलगायतका काम अनलाइनबाटै भइरहेका छन् ।",
      "link": "https://gorkhapatraonline.com/news/171833",
      "image": "https://gorkhapatraonline.com/storage/media/303170/conversions/3455-original-thumb.jpg"
    },
    {
      "slug": "171832",
      "title": "‘ध्वंशका दोषीलाई छाड्न सकिन्न’",
      "timestamp": 1757894400000,
      "source": "gp",
      "content": "नवनियुक्त प्रधानमन्त्री सुशीला कार्कीले युवापुस्ताको सोचबमोजिम काम गर्न मन्त्रालयका सचिवलाई निर्देशन दिनुभएको छ । उहाँले सिंहदरबारमा आइतबार पद बहालीपछि भ्रष्टाचार अन्त्य, सुशासन र आर्थिक समानता कायम गर्ने अठोटका साथ काम गर्नसमेत सचिवहरूलाई सुझाउनुभयो ।",
      "longContent": "काठमाडौँ, भदौ ३० गते । नवनियुक्त प्रधानमन्त्री सुशीला कार्कीले युवापुस्ताको सोचबमोजिम काम गर्न मन्त्रालयका सचिवलाई निर्देशन दिनुभएको छ । उहाँले सिंहदरबारमा आइतबार पद बहालीपछि भ्रष्टाचार अन्त्य, सुशासन र आर्थिक समानता कायम गर्ने अठोटका साथ काम गर्नसमेत सचिवहरूलाई सुझाउनुभयो ।प्रधानमन्त्री तथा मन्त्रीपरिषद्को कार्यालय, विभिन्न मन्त्रालय र निकायका सचिव र उच्चपदस्थ कर्मचारीलाई निर्देशन दिँदै उहाँले भन्नुभयो, “२७ घण्टाको आन्दोलनमा कायापलट गरेको समूहले मागेको कुरा भ्रष्टाचार अन्त्य, सुशासन र आर्थिक समानताको माग पूरा गर्न हामी–तपाईंहरूले अठोट गर्नुपर्ने अवस्था छ ।”“जुन परिस्थितिमा म आएको छु, रहरले आएको होइन । सडकबाट, जताततैबाट सुशीला कार्कीलाई जिम्मा दिऊँ भनेर आवाज उठ्यो । मैले विवश हुनु प¥यो । म कुनै सत्ता र यो पदको रसास्वादन गर्न आएको होइन,” उहाँले भन्नुभयो, “छ महिना मात्रैको अवधि बस्ने र त्योभन्दा बढी नबस्ने भनेका छौँ । छ महिनामा आफ्नो कामकारबाही गरेर मुक्त हुने र नयाँ आउने संसद् र मन्त्रीलाई जिम्मेवारी र दायित्व सुम्पिने अठोट गरेका छौँ । यो अठोटमा यहाँहरूको साथ नपाईकन सम्भव छैन ।”मुलुकमा भदौ २३ र २४ गते भएको जनधनको क्षति र सार्वजनिक सम्पत्तिमाथिको आगजनी र लुटपाट योजनाबद्ध भएको बताउँदै उहाँले यस विषयमा अनुसन्धान गरी दोषीलाई छाड्न नसकिने स्पष्ट पार्नुभयो । उहाँले भन्नुभयो, “यो अपराधीले गरेको हामीमाथिको चुनौती हो । यो मुलुकका विरुद्ध गरेको चुनौती हो ।” मुलुकका अत्यन्त आवश्यक संस्थामा छानी छानी प्रहार भएको बताउँदै उहाँले सर्वोच्च अदालत, उच्च अदालत, तराईका जिल्ला अदालतलगायत सिंहदरबार, सुरक्षा निकाय, प्रहरीका बिट बीभत्स तरिकाले जलाएर प्रमाण, अदालतका फाइल नष्ट गराइएको र यसले ठुलो समस्या भएको उहाँले बताउनुभयो ।उहाँले भन्नुभयो, “भौतिक संरचना त बनाउन पनि सकिन्छ तर ती रेकर्ड, ती जमानाका फाइल, ती विवरण सम्पूर्ण नष्ट भएर हामी यतिखेर शून्यमा पुगेका छौँ । हाम्रा सुरक्षाकर्मीको पनि देहावसान भयो । देशभरिका सुरक्षाकर्मीलाई दिइएका वाहन अर्को खरिद नगरी नहुने अवस्था भएको छ ।”मुख्य सचिव एकनारायण अर्यालले सबै जिल्लाका सरकारी कार्यालय र सुरक्षा निकायका भवनमा क्षति भएकाले त्यसको पुनर्संरचनाका लागि बजेटको व्यवस्था गरी प्राथमिकताका आधारमा पुनर्निर्माण गरिने स्पष्ट पार्नुभयो ।सहिद घोषणा गर्ने निर्णयसो अवसरमा प्रधानमन्त्री कार्कीले प्रदर्शनका क्रममा मृत्युवरण गरेकालाई सहिद घोषणा गर्ने निर्णय गरिएको जानकारी गराउनुभयो । त्यसै गरी मृत्युवरण गरेका परिवारलाई राहतस्वरूप १० लाख रुपियाँ राज्यका तर्फबाट उपलब्ध गराइने निर्णय भएको उहाँले बताउनुभयो । मृत्युवरण गरेका नाबालक, साना साना स्कुले र कलेजका विद्यार्थी, छात्र छात्राका परिवारलाई आफूले भेटेको र उहाँहरूको आँसु देखेर ज्यादै दुःख लागेको बताउनुभयो । यसैबिच आइतबारै प्रधानमन्त्री कार्कीले लैनचौरस्थित सहिद स्मारक पुगी सहिदहरूको सम्मानमा सालिकमा मल्यार्पण गर्नुभएको छ । प्रधानमन्त्री तथा मन्त्रीपरिषद्को कार्यालयका प्रवक्ता रविलाल शर्माले भदौ २३ र २४ गते भएको प्रदर्शनका क्रममा प्रधानमन्त्री तथा मन्त्रीपरिषद्को कार्यालय, विभिन्न मन्त्रालय, निकायमा भएको क्षतिबारे मूल्याङ्कन गर्ने निर्णय प्रधानमन्त्रीले गर्नुभएको जानकारी दिनुभयो । त्यसै गरी क्षति मूल्याङ्कन भइसकेपछि त्यसको पुनर्निर्माण (रिभाइभ) गर्न लाग्ने समयबारे कार्ययोजना बनाउन विषयगत मन्त्रालयलाई निर्देशन दिने निर्णय भएको छ । त्यसै गरी अहिलेको विषम परिस्थितिमा भएका क्षतिको पुनर्निर्माण तथा मर्मतसम्भारका लागि सेवा र सामग्री खरिद गर्न खरिद प्रक्रियालाई छिटोछरितो, सरल र प्रभावकारी बनाउन खरिद नियमावलीमा गर्नुपर्ने संशोधनका लागि मसौदा तयार गर्ने निर्णय प्रधानमन्त्री कार्कीले गर्नुभएको प्रवक्ता शर्माले जानकारी दिनुभयो ।",
      "link": "https://gorkhapatraonline.com/news/171832",
      "image": "https://gorkhapatraonline.com/storage/media/303168/conversions/PM_Sushila-Karki_Sachib-stariya-Baithak_Sagar_SGR7102-original-thumb.jpg"
    },
    {
      "slug": "171831",
      "title": "तीन जना मन्त्री सिफारिस",
      "timestamp": 1757894400000,
      "source": "gp",
      "content": "प्रधानमन्त्री सुशीला कार्कीले मन्त्रीपरिषद् विस्तारका लागि तीन मन्त्रीको नाम सिफारिस गर्नुभएको छ । जेनजी अभियान र सरोकारवालासँगको परामर्शपछि उहाँले अर्थमन्त्रीमा रामेश्वर खनाल, ऊर्जा जलस्रोत एवं सिँचाइ तथा सहरी विकासमन्त्रीमा कुलमान घिसिङ र गृहमन्त्रीमा अधिवक्ता ओमप्रकाश अर्याललाई नियुक्तिका लागि सिफारिस गरिएको राष्ट्रपति कार्यालयले पुष्टि गरेको छ ।",
      "longContent": "काठमाडौँ, भदौ ३० गते । प्रधानमन्त्री सुशीला कार्कीले मन्त्रीपरिषद् विस्तारका लागि तीन मन्त्रीको नाम सिफारिस गर्नुभएको छ । जेनजी अभियान र सरोकारवालासँगको परामर्शपछि उहाँले अर्थमन्त्रीमा रामेश्वर खनाल, ऊर्जा जलस्रोत एवं सिँचाइ तथा सहरी विकासमन्त्रीमा कुलमान घिसिङ र गृहमन्त्रीमा अधिवक्ता ओमप्रकाश अर्याललाई नियुक्तिका लागि सिफारिस गरिएको राष्ट्रपति कार्यालयले पुष्टि गरेको छ ।प्रधानमन्त्री कार्कीले मन्त्रीपरिषद् विस्तारका सन्दर्भमा जेनजी अभियन्तासहित सरोकारवालासँग संवाद जारी राख्नुभएको छ । उहाँले आइतबार सिंहदरबारस्थित प्रधानमन्त्री तथा मन्त्रीपरिषद्को कार्यालयमा पदभार ग्रहण गरेपछि मन्त्रीपरिषद् गठनका सन्दर्भमा संवाद अघि बढाउनुभएको थियो ।",
      "link": "https://gorkhapatraonline.com/news/171831",
      "image": "https://gorkhapatraonline.com/storage/media/303169/conversions/23-original-thumb.jpg"
    },
    {
      "slug": "171830",
      "title": "पालमुनिबाट सर्वोच्चको सेवा",
      "timestamp": 1757894400000,
      "source": "gp",
      "content": "जेनजी आन्दोलनका क्रममा प्रदर्शनकारीले मुख्य भवनसहितका भौतिक संरचनामा आगजनी गरेपछि सर्वोच्च अदालतले पालमुनिबाट आंशिक सेवा सुरु गरेको छ । कोभिड–१९ को समयमा म्याद, हदम्यादलगायतका मुद्दामा निकासका लागि १९ न्यायाधीशको इजलास पालमुनि गठन भएको थियो । करिब पाँच वर्षपछि प्रदर्शनकारीको निसानामा भवन पूर्ण रूपमा आगजनी भएपछि सर्वोच्च पुनः केही समयका लागि पालमुनि पुगेको हो ।",
      "longContent": "काठमाडौँ, भदौ ३० गते । जेनजी आन्दोलनका क्रममा प्रदर्शनकारीले मुख्य भवनसहितका भौतिक संरचनामा आगजनी गरेपछि सर्वोच्च अदालतले पालमुनिबाट आंशिक सेवा सुरु गरेको छ । कोभिड–१९ को समयमा म्याद, हदम्यादलगायतका मुद्दामा निकासका लागि १९ न्यायाधीशको इजलास पालमुनि गठन भएको थियो । करिब पाँच वर्षपछि प्रदर्शनकारीको निसानामा भवन पूर्ण रूपमा आगजनी भएपछि सर्वोच्च पुनः केही समयका लागि पालमुनि पुगेको हो । तत्काललाई बन्दीप्रत्यक्षीकरण र अत्यावश्यक निवेदन दर्ता सुनुवाइ सर्वोच्चले गर्ने सर्वोच्चका प्रवक्ता अच्युत कोइरालाले बताउनुभयो । प्रवक्ता कोइरालाले भन्नुभयो, “बन्दीप्रत्यक्षीकरण निवेदन र अत्यावश्यक निवेदनको सुनुवाइको काम हामीले सुरु गरेका छौँ । यस्तै क्षति भएका मिसिल कसरी पुनर्भरण (रिभाइभ) गर्न सकिन्छ भनेर हामी योजनामै छौँ तर यकिन भइसकेको छैन । मुस्किलले १०–१५ प्रतिशत मिसिल सुरक्षित छन् । भवन, सवारीसाधन, अन्य स्रोतसाधनको क्षतिबारे हामी यकिन गर्ने क्रममा छौँ ।”अत्यावश्यक सेवाभित्र वर्तमान राजनीतिक परिस्थितिजन्य निवेदनलगायत पर्ने छन् । सर्वोच्च प्राङ्गणमा पालमुनिबाट सेवा सुरु भएपछि आइतबार सेवाग्राहीको भिड नै लागेको थियो । म्याद (तारिख) लिनेको भिड लागेपछि सर्वोच्च प्रशासनले अदालत नियमित सुरु भएको ३० दिनसम्म म्याद, हदम्याद र तारेखको सुविधा लिन पाउने भन्दै सेवाग्राहीलाई सूचित गरेको छ । अदालत प्रशासनले नियमित अदालत सुरु भएको सूचना जारी गरेपछि मात्र ३० दिनको म्याद सुरु हुने छ । मुख्य रजिस्ट्रार विमल पौडेलद्वारा जारी सूचनामा भनिएको छ, “आगजनी, तोडफोड एवं लुटपाटका कारण सेवा प्रवाहका पूर्वाधार तथा सूचना प्रविधि प्रणालीमा भएको गम्भीर क्षतिसमेतका कारण हाललाई बन्दीप्रत्यक्षीकरण र अत्यावश्यकबाहेकका अन्य सेवा प्रवाह गर्न नसकिने अवस्था सिर्जना भएको हुँदा यही भदौ २६ मा जारी सूचनाबमोजिम अदालत नियमित रूपमा सञ्चालन भएको मितिले ३० दिनसम्म म्याद, हदम्याद, तारेख थाम्न सकिने बेहोरा स्पष्ट पार्दै बन्दीप्रत्यक्षीकरण र अत्यावश्यकबाहेकका अन्य सेवा प्रवाहका हकमा यस अदालतबाट नियमित रूपमा सेवा प्रवाह गर्नेसम्बन्धी सूचना जारी भएपछि मात्र उल्लिखित म्यादभित्र सम्पर्कमा आउनुहुन मुद्दाको पक्षलगायत सम्बन्धित सबैमा जानकारीका लागि अनुरोध छ ।”५१ सवारीसाधन ध्वस्तआगजनीमा सर्वोच्चको मूल भवन पूर्ण रूपमा क्षति भएको छ । यस्तै भवन परिसरमा राखिएका ५१ गाडी पूर्ण रूपमा जलेका छन् । दुईपाङ्ग्रे सवारीसाधनको क्षतिको यकिन भइसकेको छैन । यस्तै कम्प्युटर, प्रिन्टर, टेलिभिजनलगायत चोरी भएका छन् । कति सङ्ख्या चोरी भयो लगत सङ्कलन भइरहेको प्रवक्ता कोइरालाले बताउनुभयो । सर्वोच्चमा अहिलेलाई तीन वटासम्म इजलास राख्न मिल्ने अवस्था छ । यसअघि भूकम्पको समयमा सर्वोच्चको एनेक्स भवनमा बनाइएका इजलासमध्ये तीन वटा सञ्चालनयोग्य रहेको अदालत प्रशासनको भनाइ छ । ती इजलासबाट हाललाई सेवा दिन सकिने छ । सर्वोच्चमा अहिले २४ हजारभन्दा बढी मुद्दा विचाराधीन छन् । भदौ २४ गतेको प्रदर्शनका क्रममा अदालतमा विचाराधीन मुद्दा र अभिलेखसमेतका मिसिल सम्पूर्ण रूपमा क्षति भएका छन् । ८० प्रतिशत मिसिल जलेको अदालत प्रशासनको प्रारम्भिक अनुमान छ । सर्वोच्चसँगै उपत्यकाका अन्य अदालतले पनि आंशिक सेवा सुरु गर्ने जनाएका छन् । नियमित मुद्दा सुनुवाइ भने तत्काल हुने अवस्था छैन ।",
      "link": "https://gorkhapatraonline.com/news/171830",
      "image": "https://gorkhapatraonline.com/storage/media/303166/conversions/IMG-20250914-WA0230-original-thumb.jpg"
    },
    {
      "slug": "171829",
      "title": "प्लेकार्डले जोगाइयो सम्पदा",
      "timestamp": 1757894400000,
      "source": "gp",
      "content": "देशको प्रमुख प्रशासनिक केन्द्र सिंहदरबार, सर्वोच्च अदालत, महान्यायाधिवक्ताको कार्यालय, नेपाल बार एसोसिएसन, जिल्ला प्रहरी कार्यालयलगायतका भवन जलेर खरानी हुँदा सँगसँगै रहेको पुरातत्त्व विभाग र राष्ट्रिय अभिलेखालय भवन जोगियो कसरी ? अहिले पनि वरपरका खण्डहर देख्दा अचम्म लाग्छ– के जेनजीका नाममा तोडफोड र आगजनीमा उत्रिएको समूहले यी पुराना भवनलाई बेवास्ता गरेका थिए ? होइन, कर्मचारीको सचेत प्रयत्नसँगै सांस्कृतिक अभियानकर्मीले प्लेकार्ड प्रदर्शनसहित अनुनय विनय गरेर यी भवन जोगाएका हुन् ।",
      "longContent": "काठमाडौँ, भदौ ३० गते । देशको प्रमुख प्रशासनिक केन्द्र सिंहदरबार, सर्वोच्च अदालत, महान्यायाधिवक्ताको कार्यालय, नेपाल बार एसोसिएसन, जिल्ला प्रहरी कार्यालयलगायतका भवन जलेर खरानी हुँदा सँगसँगै रहेको पुरातत्त्व विभाग र राष्ट्रिय अभिलेखालय भवन जोगियो कसरी ? अहिले पनि वरपरका खण्डहर देख्दा अचम्म लाग्छ– के जेनजीका नाममा तोडफोड र आगजनीमा उत्रिएको समूहले यी पुराना भवनलाई बेवास्ता गरेका थिए ? होइन, कर्मचारीको सचेत प्रयत्नसँगै सांस्कृतिक अभियानकर्मीले प्लेकार्ड प्रदर्शनसहित अनुनय विनय गरेर यी भवन जोगाएका हुन् ।यी दुई पुराना भवन केवल सरकारी भवन होइनन्, नेपाली राष्ट्रको समुच्चय प्रामाणिक सम्पदा धन्सार हुन् । राष्ट्रिय अभिलेखालय प्रमुख फोटोग्राफर कुमार श्रेष्ठले जेनजीको आवरणमा उत्तेजित प्रदर्शनकारीबाट पुरातत्त्व विभाग र अखिलेखालयमा धेरै पटक आक्रमण गरेर जलाउने प्रयास गरे पनि जोगाउन सफल भएको जानकारी दिनुभयो । “संस्कृतिकर्मी, सम्पदा अभियन्ता र कर्मचारीले ऐतिहासिक सम्पदा जोगाउन अत्यन्तै अनुरोध गर्नुभयो । कर्मचारी साथी बिहानैदेखि परिचालन हुनुभएको थियो । कार्यालयमै प्लेकार्ड लेखेर बाहिर प्रदर्शन गरियो,” गोरखापत्रसँग श्रेष्ठले भन्नुभयो, “आन्दोलनकर्मीबाट धेरै पटक झम्टिने र आक्रमण गरेर आगो लगाउन प्रयास भयो । कार्यालयको पछाडितिरबाट ढोका खोलेर छिरेका पनि थिए । अभियन्ता र कर्मचारीले सम्झाइबुझाइ गरेर पठाउनुभयो ।” पुरातत्त्व विभाग र अभिलेखालय कुनै पार्टी वा नेताको नभएर राष्ट्रको सम्पत्ति भएकाले कालान्तरसम्म जोगाउनु पर्छ भनेर सम्झाएर पठाइएको उहाँले बताउनुभयो । “यो कुनै पार्टी वा नेताको होइन, यसलाई कालान्तरसम्म जोगाउनु पर्छ भनेर सम्झाउने, बुझाउने काम भयो । राज्य सञ्चालनसँग सम्बन्धी महत्त्वपूर्ण कागजपत्रसहित दस्ताबेज, ऐतिहासिक एवं पुरातात्त्विक सम्पदा छन् भनेर बुझाउने प्रयास गरियो,” उहाँले भन्नुभयो ।“आगामी दिनमा यस्तो नहोस् भन्ने प्रार्थना गर्दछु,” श्रेष्ठले संस्कृतिकर्मी र कर्मचारीले हातै जोडेर अनुरोध गरेकैले सबै ऐतिहासिक दस्ताबेज र कागजपत्र जल्नबाट जोगिएको सुनाउँदै अहिले पनि सिंहदरबारभित्र आगो बलिरहेकाले पुरातत्त्व र अभिलेखालयसम्म आउन सक्छ कि भन्ने चिन्ताले महानगरलाई पानी हालेर निभाउन अनुरोध गरेको बताउनुभयो ।“सिंहदरबारमा भएका कागजपत्र झन्डै दुई सय वर्षको इतिहासका थिए, जो जलेर नष्ट भए । यसपछिका पुस्तालाई चाहिने दस्ताबेज कति धेरै थिए होलान्, सबै खरानी भयो,” उहाँले दुःख व्यक्त गर्नुभयो, “सम्पदा भनेको हाम्रो देशको परिचय हो । यसरी जल्नु अत्यन्तै दुःखद घटना हो, यस्तो कहिल्यै नहोस् ।” सिंहदरबार, सर्वोच्च अदालत, महालेखा परीक्षकको कार्यालय, अख्तियार दुरुपयोग अनुसन्धान आयोगमा रहेका धेरै महत्त्वपूर्ण कागजपत्र जलेर सकिएकोमा उहाँको चिन्ता छ । पुरातत्त्व विभागका महानिर्देशक सौभाग्य प्रधानाङ्ग संस्कृतिकर्मी र कर्मचारीको पहलमा देशको पाँचौँ शताब्दीसम्मका अभिलेख संरक्षण गरेर राख्न सफल भएको बताउनुहुन्छ । “संस्कृति र सम्पदाप्रेमी साथीको सहयोग माग्यौँ । उहाँहरू १५/२० जनालाई फोनमार्फत सम्पर्क ग¥यौँ । खबर गर्नेबित्तिकै उहाँहरू आउनुभयो । दुवै कार्यालयका कर्मचारीसहित सबै प्लेकार्ड लिएर उभिनुभयो । सबैको सहयोगले जोगाउन सफल भयौँ,” उहाँले भन्नुभयो, “जो जसले आआफ्नातर्फबाट सहयोग गर्नुभयो सबैलाई हृदयदेखि नै धन्यवाद दिन चाहन्छु । उहाँहरूकै सचेत प्रयत्नले ऐतिहासिक दस्ताबेज जोगाउन सफल भयौँ ।” ऐतिहासिक सम्पदा जोगाउन सामाजिक सञ्जालमार्फत ‘जेनजी’ लाई समेत सचेत गराएको उहाँले बताउनुभयो । प्राचीन स्मारकहरूको संरक्षण, पुरातात्त्विक वस्तुको व्यापार र प्राचीन स्मारक भएका ठाउँको खनाइसमेतमा नियन्त्रण राखी प्राचीन स्मारक र पुरातत्त्वसम्बन्धी, ऐतिहासिक वा कलात्मक वस्तुको उपलब्धि र संरक्षणसमेत गर्ने मूल उद्देश्य लिई विसं २००९ मा पुरातत्त्व विभागको स्थापना भएको थियो ।",
      "link": "https://gorkhapatraonline.com/news/171829",
      "image": "https://gorkhapatraonline.com/storage/media/303165/conversions/Capture-original-thumb.jpg"
    },
    {
      "slug": "171828",
      "title": "नवलपुरको थारु समुदायमा जितिया पर्व मनाइँदै",
      "timestamp": 1757808000000,
      "source": "gp",
      "content": "थारु समुदायका महिलाहरूले मनाउने मुख्य पर्वका रूपमा रहेको जितिया पर्व  शनिवारदेखि सुरु भएको छ । तर, यस वर्ष अरु वर्षकोजस्तो रौनक छैन ।",
      "longContent": "ज्ञानु पंगेनीमध्यविन्दु, भदौ २९ गते । थारु समुदायका महिलाहरूले मनाउने मुख्य पर्वका रूपमा रहेको जितिया पर्व  शनिवारदेखि सुरु भएको छ । तर, यस वर्ष अरु वर्षकोजस्तो रौनक छैन ।  गएका वर्षहरूमा धुमधामले मनाइने जितिया पर्व यस वर्ष देशमा उत्पन्न विषम परिस्थितिका कारणले प्रभावित बनेको छ । गएका वर्षहरूमा नवलपुरमा जितिया पर्वको मुख्य दिनभन्दा केही दिनअघिबाट नै जितियाको रौनक सुरु हुन्थ्यो । यस वर्ष नवलपुरका थारु समुदायमा जितियाको रौनक छैन । यस वर्ष थारु समुदायले घरघरमै जितिया पर्व मनाउँदै छन् । चेलीबेटी बोलाएर घरमा झाम्टा नाची सामूहिक रूपमा मनाइने यो पर्व यस वर्ष घरभित्रै सीमित भएको छ । गएका वर्षहरूमा जितिया पर्व आउनभन्दा हप्ता दिनअघिदेखि नै झाम्टा नाच, लाठी नाच लगायत सास्कृतिक कार्यक्रम तथा प्रतियोगिता, विभिन्न खेलकुद प्रतियोगिताहरू  आयोजना गरेर हर्षोल्लासका साथ एक आपसमा शुभकामना आदान प्रदान गरी मनाइँदै आएकोमा अहिले जेन्जी आन्दोलनले देशमा उत्पन्न अवस्थाका कारण कार्यक्रमहरू आयोजना नगरिएको थारु अगुवा इनरप्रसाद महतोले बताउनुभयो ।  ठाउँ र समुदाय अनुसार यस पर्व मनाउने चलन केही फरक रहेको थारु अगुवाहरू बताउँछन् । जितिया पर्व मनाउनुको उद्देश्य मोक्ष प्राप्तिको कामनासँगै परिवारको कल्याण,  पुत्रको सुखशान्ति र चिरायु हो । यस पर्वमा महिलाले उपवास र प्राचीन विधिद्वारा पूजा अर्चना गरी निराहार व्रत बस्ने प्रचलन रहेको महतोले बताउनुभयो । तीन दिनसम्म मनाइने यो पर्वको पहिलो दिन नुहाएर घिरौँलाको पातमा तेल खँडी चढाउँदै सन्तानको सिरमा तेल दली सुख शान्ति एवं दीर्घायुको कामना गर्ने चलन छ । त्यसपछि सधवा (सुहागन) महिलाहरूले माछा एवम् कोदोको रोटी खाने र विधवा महिलाहरू भात, चिउरा, कोदोको रोटी खाने परम्परा रहेको अध्यक्ष महतोले बताउनुभयो । शाकाहारी महिलाहरूले नजिकको पोखरी, इनार, ताल वा कुवामा स्नान गरी गम्हरी (कोसाभित्रै फल्ने धान) को खिर वा भात खाने गर्दछन् । जितिया पर्वको एका बिहानै महिलाहरु आचमन शुद्धि गरेर घिरौँलाका पातमा तेल लगाई त्यसमाथि पिनाको अर्घ दिने प्रचलन छ । रातिमा घिरौँलाको पातमा चढाएको नैवेद्य स्वरूपको चिउरा, दही फलफूलसहित प्रसादको रूपमा खान दिने गरिन्छ । अन्तिम दिन पारनका दिन बिहानै उठी व्रतालु महिलाहरू नदी, पोखरी, इनार ताल तलैयामा स्नान गरी घर फर्केर बेसारको पातमा चिउरा, दही, फलफूल खान दिएर जितिया पर्व विधिवत् रूपमा समापन गरिने महतोले बताउनुभयो ।सार्वजनिक विदायसैबिच जितिया पर्वको अवसर पारेर नवलपुरका दुई पालिकाले सोमबार सार्वजनिक बिदा दिएका छन् । कावासोती र देवुचली नगरपालिकाले आइतबार सार्वजनिक सूचना जारी गर्दै सोमबार परेको जितिया पर्वको अवसरमा सार्वजनिक बिदा दिएको जानकारी गराएका छन् ।",
      "link": "https://gorkhapatraonline.com/news/171828",
      "image": "https://gorkhapatraonline.com/storage/media/303164/conversions/IMG4865-101-7074717-original-thumb.jpg"
    },
    {
      "slug": "171825",
      "title": "देशभर बदली : आउँदो तीन दिन नै वर्षा हुने",
      "timestamp": 1757808000000,
      "source": "gp",
      "content": "आजदेखि देशभर मौसम बदली सुरु भई ठाउँठाउँमा भारी वर्षा भएको छ । जल तथा मौसम विज्ञान विभाग मौसम पूर्वानुमान महाशाखाका अनुसार आउँदो तीन दिन नै वर्षा हुने र यो खण्डित वर्षा हुने जनाएको छ ।",
      "longContent": "काठमाडौँ, भदौ २९ गते । आजदेखि देशभर मौसम बदली सुरु भई ठाउँठाउँमा भारी वर्षा भएको छ । जल तथा मौसम विज्ञान विभाग मौसम पूर्वानुमान महाशाखाका अनुसार आउँदो तीन दिन नै वर्षा हुने र यो खण्डित वर्षा हुने जनाएको छ । महाशाखाका मौसमविद् गोविन्द झाले लगातारको झरी नभए पनि बदली भने देशभर हुने तर भारी वर्षा भने खण्डित हुने जानकारी दिनुभयो । उहाँले मनसुनको न्यून चापीय रेखा सरदर स्थान आसपास अवस्थित रहेको भए पनि जलवाष्पयुक्त हावा अरब सागरबाट र बङ्गालको खाजीबाडीबाट आइरहेकाले वर्षा गराउने प्रणाली विकास भएको बताउनुभयो । त्यसका साथै कतैकतै स्थानीय प्रणालीसमेत विकास भएका छन् । आज साँझ चितवन र नवलपुर जिल्ला आसपासको क्षेत्रमा मौसमी प्रणाली विकसित भई नारायणघाट र डण्डामा भारी वर्षा भएको महाशाखाले जनाएको छ । उक्त प्रणाली पूर्वदिशामा सर्ने क्रममा रहेको छ । पछिल्लो तीन घण्टामा चितवन, नवलपरासी, बारा, गुल्मी र गोरखा कास्कीमा वर्षा भएको छ । अहिले देशभर साधारणतया बदली रहेको छ । वागमती प्रदेश, गण्डकी प्रदेश र लुम्बिनी प्रदेशका केही स्थानमा तथा कर्णाली प्रदेशका थोरै स्थानमा हल्कादेखि मध्यम वर्षा भइरहेको छ ।गण्डकी प्रदेश, लुम्बिनी प्रदेश र कर्णाली प्रदेशका पहाडी भू–भागका थोरै स्थानमा साथै कोशी प्रदेश, मधेस प्रदेश र लुम्बिनी प्रदेश एक–दुई स्थानमा भारी वर्षाको पनि सम्भावना रहेको महाशाखाले जनाएको छ ।  सोमबार देशभर बदली रही लुम्बिनी प्रदेशलगायत देशका पहाडी भू–भागका धेरै तथा तराई भू–भागका केही स्थानमा मध्यम वर्षाको सम्भावना रहेको छ । गण्डकी प्रदेश, लुम्बिनी प्रदेश र कर्णाली प्रदेशका थोरै स्थानहरुमा तथा कोशी प्रदेशको एक–दुई स्थानमा भारी वर्षाको सम्भावना रहेको मौसमविद् झाले बताउनुभयो । यही भदौ ३० गते राति कोशी प्रदेश, गण्डकी प्रदेश, लुम्बिनी प्रदेश, कर्णाली प्रदेश र सुदूरपश्चिम प्रदेशका धेरै स्थानमा र बाँकी प्रदेशका केही स्थानमा मध्यम वर्षाको सम्भावना छ ।गण्डकी प्रदेश र लुम्बिनी प्रदेशका थोरै स्थानमा तथा कर्णाली प्रदेश र सुदूरपश्चिम प्रदेशका एक–दुई स्थानमा भारी वर्षाको पनि सम्भावना छ । गण्डकी प्रदेश र लुम्बिनी प्रदेशका एक–दुई स्थानमा भारी वर्षाको सम्भावना रहेको महाशाखाले जनाएको छ । रासस",
      "link": "https://gorkhapatraonline.com/news/171825",
      "image": "https://gorkhapatraonline.com/storage/media/303159/conversions/Rain-original-thumb.jpg"
    },
    {
      "slug": "171819",
      "title": "सविता भण्डारी महान्यायाधिवक्ता नियुक्त",
      "timestamp": 1757808000000,
      "source": "gp",
      "content": "राष्ट्रपति कार्यालयका प्रवक्ता प्रदीपकुमार कोइरालाका अनुसार संविधानको धारा १५७ को उपधारा (२) बमोजिम आइतबार राष्ट्रपतिले भण्डारीलाई महान्यायाधिवक्ता नियुक्त गर्नुभएको हो। यसअघि पूर्व महान्यायाधिवक्ता रमेश बडालले राजीनामा दिनुभएको थियो।",
      "longContent": "काठमाडौँ, भदौ २९ गते। सबिता भण्डारी महान्यायाधिवक्तामा नियुक्त हुनुभएको छ। प्रधानमन्त्री सुशीला कार्कीको सिफारिसमा आइतबार राष्ट्रपति रामचन्द्र पौडेलले भण्डारीलाई महान्यायाधिवक्ता नियुक्त गर्नुभएको हो। राष्ट्रपति कार्यालयका प्रवक्ता प्रदीपकुमार कोइरालाका अनुसार संविधानको धारा १५७ को उपधारा (२) बमोजिम आइतबार राष्ट्रपतिले भण्डारीलाई महान्यायाधिवक्ता नियुक्त गर्नुभएको हो। भण्डारी वरिष्ठ अधिवक्ता हुनुहुन्छ । यसअघि पूर्व महान्यायाधिवक्ता रमेश बडालले राजीनामा दिनुभएको थियो।",
      "link": "https://gorkhapatraonline.com/news/171819",
      "image": "https://gorkhapatraonline.com/storage/media/303147/conversions/sabita-bhandari-original-thumb.jpg"
    },
    {
      "slug": "171810",
      "title": "जेनजी आन्दोलन : निष्पक्ष छानबिन गर्न कांग्रेसको माग",
      "timestamp": 1757808000000,
      "source": "gp",
      "content": "नेपाली कांग्रेसले जेनजी आन्दोलनका क्रममा भएको मृत्यु, भौतिक क्षति, नेतामाथि भएका आक्रमण, प्रतिनिधिसभा विघटनलगायतका पछिल्ला राजनीतिक घटनाक्रमबारे आफ्नो आधिकारिक धारणा सार्वजनिक गरेको छ ।",
      "longContent": "गोरखापत्र अनलाइन काठमाडौँ, भदौ २९ गते । नेपाली कांग्रेसले जेनजी आन्दोलनका क्रममा भएको मृत्यु, भौतिक क्षति, नेतामाथि भएका आक्रमण, प्रतिनिधिसभा विघटनलगायतका पछिल्ला राजनीतिक घटनाक्रमबारे आफ्नो आधिकारिक धारणा सार्वजनिक गरेको छ ।कांग्रेसले आइतबार उपसभापति पूर्णबहादुर खड्काको हस्ताक्षरमा जारी विज्ञप्तिमा २०८२ भदौ २३ र २४ गतेको प्रदर्शनका क्रममा सहादत प्राप्त गरेका युवाहरू, सुरक्षाकर्मी तथा सम्पत्ति नोक्सानीलाई ‘अत्यन्तै दुःखद र निन्दनीय’ भनेको छ । मृतकप्रति श्रद्धाञ्जली अर्पण गर्दै कांग्रेसले परिवारजनमा गहिरो समवेदना व्यक्त गरेको छ । साथै घटनाको निष्पक्ष छानबिन तत्काल गर्न सरकारले अघि बढ्नुपर्ने माग दोहोर्‍याएको छ ।विज्ञप्तिमा आन्दोलनको भावना विपरीत भएको अवाञ्छित घुसपैठका कारण सिंहदरबार, संसद भवन, सर्वोच्च अदालत, प्रदेशसभा भवनदेखि विभिन्न राजनीतिक, प्रशासनिक, वित्तीय तथा सञ्चार गृहसम्ममा खर्बौं मूल्य बराबरको संरचना ध्वस्त भएको उल्लेख छ । कांग्रेसले यसबारे सरकारले क्षतिको यथार्थ मूल्याङ्कन प्रक्रिया अविलम्ब अघि बढाउनुपर्ने आग्रह गरेको छ ।त्यस्तै, कांग्रेस सभापति एवं पूर्वप्रधानमन्त्री शेरबहादुर देउवा, पार्टी केन्द्रीय सदस्य तथा परराष्ट्रमन्त्री डा. आरजु राणा देउवासहित अन्य नेतामाथि भएको आक्रमणलाई ‘अमानवीय र बर्वरतापूर्ण’ भन्दै भर्त्सना गरिएको छ । विज्ञप्तिमा उहाँहरूलगायत घाइते सबैको शीघ्र स्वास्थ्य लाभको शुभकामना व्यक्त गरिएको छ ।प्रतिनिधिसभा विघटनबारे पनि कांग्रेसले आपत्ति प्रकट गर्दै यसलाई ‘पूर्णतः अलोकतान्त्रिक र असंवैधानिक’ कार्य भनेको छ । यस्तो कदमले संविधान, नागरिक अधिकार, सङ्घीय लोकतान्त्रिक गणतान्त्रिक शासन व्यवस्था र समावेशी राज्य निर्माण गर्ने संविधानको भावना नै कुठराघात भएको विज्ञप्तिमा उल्लेख छ ।कांग्रेसले विद्यमान राजनीतिक घटनाक्रममा जनताका भावनालाई सम्मान गर्दै पार्टी एकताबद्ध भएर अघि बढ्ने प्रतिबद्धता व्यक्त गरेको छ ।",
      "link": "https://gorkhapatraonline.com/news/171810",
      "image": "https://gorkhapatraonline.com/storage/media/303130/conversions/Purn-b.-khadka-original-thumb.jpg"
    },
    {
      "slug": "171794",
      "title": "प्रधानमन्त्रीद्वारा युवापुस्ताको चाहना बमोजिम काम गर्न निर्देशन",
      "timestamp": 1757808000000,
      "source": "gp",
      "content": "नवनियुक्त प्रधानमन्त्री सुशीला कार्कीले सृजनात्मक युवापुस्ताको सोच बमोजिम भ्रष्टाचार अन्त्य, सुशासन र आर्थिक समानता दिन अठोटका साथ काम गर्न निर्देशन दिनुभएको छ ।",
      "longContent": "काठमाडौँ, भदौ २९ गते । नवनियुक्त प्रधानमन्त्री सुशीला कार्कीले सृजनात्मक युवापुस्ताको सोच बमोजिम भ्रष्टाचार अन्त्य, सुशासन र आर्थिक समानता दिन अठोटका साथ काम गर्न निर्देशन दिनुभएको छ ।सिंहदबारमा आज पद बहालीपछि उच्च पदस्थ कर्मचारीलाई निर्देशन दिँदै उहाँले आफू पदको रसास्वादन गर्न नभई युवाको चाहना बमोजिम सेवा गर्न आएकाले छ महिनाभित्र निर्वाचनबाट नयाँ संसद्लाई जिम्मेवारी दिने उदेश्यका साथ आएको स्पष्ट गर्नुभयो । “कुन परिस्थितिबाट अन्तरिम सरकार बन्यो यहाँलाई विदितै छ । ठुलो जनधनको क्षति भएको छ । मुख्य निकायका प्रमाण र अभिलेख नष्ट हुँदा शून्यमा पुगेका छौँ । सुरक्षा निकायलाई दिइएका सवारी साधन जलेका छन् । हत्याहिंसा भएको छ । अत्याश्यक निकायलाई छानीछानी आक्रमण गरिएको छ । यसको अनुसन्धान हुन बाँकी छ”, उहाँले भन्नुभयो, “नेपाली नै भएर यो काम गरेको हो भने लाज लाग्नुपर्ने हो । यस्तो घटना नेपालमा पहिलो पटक भएको हो । हाम्रा मुख्य भवनहरू अनुहार देखाउन नमिल्ने भएका छन् । यो षडयन्त्र  नियोजित हो कि भन्ने लागेको छ । अनुसन्धान गरेर दोषीलाई कारबाहीको दायरामा ल्याउनुपर्छ ।”प्रधानमन्त्री कार्कीले क्षतिपूर्ति र पुनःनिर्माणका काम  देशमा उपलब्ध स्रोत साधन प्रयोग गरेर बनाउनुपर्छ भन्ने आफूलाई लागेको बताउँदै यो मुलुकविरुद्ध गरेको नृशंस कार्यको एकताबद्ध भएर, जनतालाई गुहारेर सामना गर्नुपर्नेमा जोड दिनुभयो । “म हिजो महाराजगन्ज जाँदा त्यहाँ जलेको प्रहरीवृत्त बनाउने जिम्मा त्यहाँका व्यवसायीले लिन्छौँ भन्नुभयो, मैले उहाँहरूलाई धन्यवाद दिएँ । हामी सबै यसरी नै मिलौँ । एकले अर्काको आलोचना नगरौँ । मलाई सहयोग गर्नुहोस् ।”मुख्यसचिव एकनारायण अर्यालले क्षति भएका सरकारी संरचनाको पुनःस्थापना गरी सेवा प्रवाहलाई निरन्तरता दिनुपर्ने चुनौती रहेको बताउनुभयो । उहाँले सबै जिल्लाका सरकारी कार्यालय र सुरक्षा निकायका भवनमा क्षति भएको जानकारी दिँदै पुनःसंरचनाका लागि बजेटको व्यवस्था गरी प्राथमिकताका आधारमा पुनःनिर्माण गर्नुपर्ने आवश्यकता औँल्याउनुभयो ।जेनजी समूहको यही भदौ २३ र २४ गतेको आन्दोलनपछिको उत्पन्न स्थितिपछि यही भदौ २७ गते अन्तरिम सरकारको प्रधानमन्त्रीमा नियुक्त हुनुभएका कार्कीले आज गृह मन्त्रालयका लागि निर्माण गरिएको भवनमा पदबहाली गर्नुभएको हो । रासस",
      "link": "https://gorkhapatraonline.com/news/171794",
      "image": "https://gorkhapatraonline.com/storage/media/303082/conversions/Untitled-10-original-thumb.jpg"
    },
    {
      "slug": "171778",
      "title": "नवनियुक्त प्रधानमन्त्री कार्कीद्वारा पदभार ग्रहण",
      "timestamp": 1757808000000,
      "source": "gp",
      "content": "नवनियुक्त प्रधानमन्त्री सुशीला कार्कीले पदभार ग्रहण गर्नुभएको छ । आइतबार बिहान सिंहदरबारमा प्रधानमन्त्री कार्कीले पदभार ग्रहण गर्नुभएको हो ।",
      "longContent": "काठमाडौँ, भदौ २९ गते । नवनियुक्त प्रधानमन्त्री सुशीला कार्कीले पदभार ग्रहण गर्नुभएको छ । आइतबार बिहान सिंहदरबारमा प्रधानमन्त्री कार्कीले पदभार ग्रहण गर्नुभएको हो ।  त्यसअघि उहाँले लैनचौरस्थित शहीद स्मारक पुगेर माल्यार्पणसमेत गर्नुभएको थियो । कार्की शुक्रबार अन्तरिम सरकारको प्रधानमन्त्रीमा नियुक्त हुनुभएको थियो ।",
      "link": "https://gorkhapatraonline.com/news/171778",
      "image": "https://gorkhapatraonline.com/storage/media/303053/conversions/533346100_804543358578367_8856507913424419372_n-original-thumb.jpg"
    },
    {
      "slug": "171736",
      "title": "निजी क्षेत्रको आत्मबल कहिल्यै जल्दैन",
      "timestamp": 1757808000000,
      "source": "gp",
      "content": "जेन्जी आन्दोलनका क्रममा भदौ २४ गतेको विध्वंशात्मक रूपले उद्यम व्यवसायमा धेरै ठुलो हुन्डरी ल्यायो र सखाप पार्ने प्रयास भयो । निजी क्षेत्रका नेता चन्द्रप्रसाद ढकाल पनि त्यसमा पर्नुभयो । नेपाल उद्योग वाणिज्य महासङ्घका अध्यक्ष रहेका उहाँका आफ्नै लगानी भएका केही उद्योगमा पनि क्षति भयो । उहाँ जस्ता धेरै उद्यम खरानी भए र सबै आआफ्नै पीडामा छन् ।",
      "longContent": "गोरखापत्र समाचारदाताकाठमाडौँ, भदौ २९ गते । जेन्जी आन्दोलनका क्रममा भदौ २४ गतेको विध्वंशात्मक रूपले उद्यम व्यवसायमा धेरै ठुलो हुन्डरी ल्यायो र सखाप पार्ने प्रयास भयो । निजी क्षेत्रका नेता चन्द्रप्रसाद ढकाल पनि त्यसमा पर्नुभयो । नेपाल उद्योग वाणिज्य महासङ्घका अध्यक्ष रहेका उहाँका आफ्नै लगानी भएका केही उद्योगमा पनि क्षति भयो । उहाँ जस्ता धेरै उद्यम खरानी भए र सबै आआफ्नै पीडामा छन् ।ढकाललाई भने आफ्नै क्षतिको मात्र बिलौना गर्ने छुट छैन । उद्यमी व्यवसायीको दशकौँदेखिका आफ्ना व्यवसायी सदस्य तथा साथीका उद्यम खरानी पार्ने प्रयासले उहाँ थप पिरोलिनुभएको छ । “अर्बाैं लगानी भएका आफ्नै आयोजनामा अनपेक्षित क्षति भइरहँदा गहभरि आँसु पारेर टोलाइरहन मन लागेर पनि मलाई त्यसो गर्ने छुट छैन,” उहाँले समाजिक सञ्जालमा लेख्नुभएको छ, “मैले यसो गर्दा एकातिर हामीसँगै पारिवारिक रोजीरोटी जोडिएका २० औँ हजारको आत्मबलमा ठेस पुग्ला भन्ने डर लाग्छ भने अर्कातर्फ म जस्तै क्षति पुगेका अरू व्यवसायीलाई मैले नै अमिलै मनले भए पनि सान्त्वताको धाप मार्नुपर्ने अवस्था छ ।”अब उद्यमी व्यवसायी ठुलो भौतिक र मानसिक क्षतिका बिचबाटै आफ्नो हौसला र आत्मबललाई पुनः जागृत गर्दै उद्यम व्यवसायमा फर्कन उहाँले आह्वान गर्नुभएको छ । उहाँले भन्नुभएको छ, “यसरी चित्त बुझाऊँ कि आगोले इँटा र काठ जलाए पनि तपाईं हामीभित्रको हौसला र आत्मबल छँदै छन् । हाम्रा मन मस्तिष्क, श्रमको मूल्य र तपाईं हामीले सदा बोकिरहेको आत्मबल कहिल्यै जल्दैन ।” उहाँले गुमाएका सामग्री आफ्नो आत्मबल र हौसलाले फेरि जुटाउन सकिने उल्लेख गर्दै धैर्य, सङ्घर्ष र मेहनत सबैको वास्तविक सम्पत्ति भएको उल्लेख गर्नुभएको छ । उहाँले भन्नुभएको छ, “हामी उद्यमी, व्यसायीले आफूलाई कदापि एक्लो नठानी सबैको दुःखलाई आफ्नै ठानेर फेरि अझै सबल भएर उठ्न र अघि बढ्न लाग्नु पर्छ । भोलि सुनौलो बिहानी आउने नै छ । हाम्रा साहस र आत्मबलले भविष्यको पुस्तासम्म नै प्रेरणा छर्नु छ ।” राज्यको प्राथमिकता, आमजनताको आवश्यकता र दीर्घकालीन व्यवसाय बन्न सक्ने सम्भावनाका आधारमा लगानी र व्यवसायलाई विस्तार गर्दै आउनुभएको ढकाल नेतृत्वको लगानीले २० हजारभन्दा बढी नेपाली प्रत्यक्ष रोजगारी उपलब्ध गराएको छ । यो उहाँको कठोर तपस्याको फल हो । सुरुमा उहाँसँग बिउ पुँजी त थिएन तर सपना थियो र त्यसलाई पूरा गर्ने हुटहुटी थियो । उहाँले भन्नुभएको छ, “वास्तवमा भन्नुपर्दा मसँग आफ्नै माटोमा केही गरौँ, नेपालकै उर्वर माटोमा सिँचाइ गरौँ र यहीँ सुन फलाऊँ भन्ने भावना थियो र अहिले पनि छँदै छ ।” जेनजी आन्दोलनका नाममा अराजक समूहले गराएको तोडफोडमा आइएमई समूहको लगानी रहेको काठमाडौँको चन्द्रागिरी केबलकार र नवलपरासीको मौलाकालिका केबलकारको बेस स्टेनसमा आगजनी तथा तोडफोड भएको थियो । यस्तै निसानामा परेको उद्यमी समूह छ गोल्यान ग्रुप । जलविद्युत्, सौर्य ऊर्जा बैङ्क वित्तदेखि धागो कारखाना जस्ता सघन रोजगारी सिर्जना गर्ने उद्योग प्रवर्धन गर्ने सो समूहको केन्द्रीय कार्यालय नै आगजनी र तोडफोड भयो । यो पहिलो घटना पनि होइन । द्वन्द्वकालमा रिलायन्स स्पिनिड मिल्समै बम पड्काएर ध्वस्त बनाइएको थियो । समूहका अध्यक्ष पवन गोल्यान यस्ता घटनाबाट उठ्नुभन्दा पनि दोषीलाई कारबाही नहुनु विडम्बनापूर्ण बताउनुहुन्छ । “यो वा त्यो बहानामा हामी उद्यमी व्यवसायीमाथि विविध स्वरूपमा पटक पटक आक्रमण हुन्छन्,” उहाँले भन्नुभयो, “हामी स्वदेशी लगानीकर्ता र खरानीबाटै भए पनि उठौँला, उठेका पनि हौँ तर विदेशी लगानीका कम्पनीमा समेत आक्रमण हुँदा ती कसले उठाइदिने र किन उठाइदिने ? विदेशीले लगानी अब किन गर्ने ?”भ्रष्टाचार निवारणका लागि उठेको जनजी आन्दोलनपछि गठित सरकारले यस्ता खाले अपराधीलाई देशद्रोहीका रूपमा कारबाही गर्नुपर्ने उहाँको सुझाव छ । उहाँले भन्नुभयो, “र अब भ्रष्ट व्यक्ति कुनै सार्वजनिक पदमा दोख्नु नपरोस्, यसो हुँदा हामी मात्र होइन समग्र मुलुकले उन्नति गर्ने छ ।",
      "link": "https://gorkhapatraonline.com/news/171736",
      "image": "https://gorkhapatraonline.com/storage/media/302975/conversions/445-original-thumb.jpg"
    },
    {
      "slug": "171729",
      "title": "थपियो महँगीको मार",
      "timestamp": 1757808000000,
      "source": "gp",
      "content": "जेनजीको आन्दोलन र निषेधाज्ञा र कफ्र्युका कारण काम र दाम दुवै गुमाएका सर्वसाधारण उपभोक्ता दसैँको मुखमा महँगीको मारमा परेका छन् । दैनिक उपभोग्य वस्तु तेल र दाललगायतको मूल्य बढेर उपभोक्ता झनै महँगीको मारमा परेका हुन् ।",
      "longContent": "काठमाडौँ, भदौ २९ गते ।  जेनजीको आन्दोलन र निषेधाज्ञा र कफ्र्युका कारण काम र दाम दुवै गुमाएका सर्वसाधारण उपभोक्ता दसैँको मुखमा महँगीको मारमा परेका छन् । दैनिक उपभोग्य वस्तु तेल र दाललगायतको मूल्य बढेर उपभोक्ता झनै महँगीको मारमा परेका हुन् । कालीमाटीको थोक पसलमा काम गरेर परिवारको खर्च धान्दै आउनुभएका विजय खतिवडाको यसबिचमा काम र दाम दुबै बन्द भयो । काम गरेका दिनमा मात्रै कमाइ हुने गरेको बताउने खतिवडाले भन्नुभयो, “कमाइ छैन, दसैँ आएको छ । खाने सामान दिनदिनै महँगो भएको छ ।” कालीमाटीको सडकछेउमा व्यापार गरेर दुई छोराछोरीसहित आफ्नो निर्वाह गर्दै आएकी सरिताले पनि निषेधाज्ञाले गर्दा व्यापार गर्न नपाएर छोराछोरीलाई भोकभोकै राख्नुपर्ने अवस्था आएको गुनासो गर्नुभयो । सरिताले भन्नुभयो “एकातिर महँगी, अर्कोतिर काम छैन, कसरी बाँच्ने ?”नेपाल खुद्रा व्यापार सङ्घका अनुसार एक सातायता खानेतेलको भाउ लिटरमा १० रुपियाँ महँगिएको छ । दाल र गेडागुडी पनि किलोमा पाँचदेखि १० रुपियाँ महँगो भएको छ । सङ्घका अनुसार यी वस्तुको भाउ आन्दोलनअघि नै बढेको हो । सङ्घका वरिष्ठ उपाध्यक्ष नरेन्द्र खड्कीले पसलमा उपलब्ध भएको खाद्यवस्तु महँगो नगरी बिक्री गर्दै आएको दाबी गर्नुभयो । देशमा सङ्कट परेका बेला बिनाकारण कसैले कालोबजारी गरे त्यस्तालाई सरकारका नियमनकारी निकायले अनुगमन गरेर कारबाही गर्नुपर्ने बताउनुभयो । सङ्घका महासचिव अमुलकाजी तुलाधरले थोकबाट सामान ल्याउँदा महँगो भएमा महँगोमा नै बेच्नुपर्ने भन्दै देशको यो अवस्था थोकमा नै महँगो बनाए अनुगमन गरेर कारबाही गर्नुपर्ने बताउनुभयो । आन्दालेन सुरु भएपछि उपभोक्ताले आवश्यकताभन्दा बढी सामान खरिद स्टक गर्न थालेकाले आवश्यकताभन्दा बढी सामान खरिद नगर्न उपभोक्ता सचेतनाको पनि आवश्यकता रहेको महासचिव तुलाधरको भनाइ छ । नेपाल थोक व्यापार सङ्घले भने तत्काल खाद्यवस्तुको सामान रहे पनि यही अवस्था लम्बिएमा ढुवानीका कारण महँगो हुन सक्ने बताएको छ । सो सङ्घले नेपालमा खानेतेल र दालको कच्चा पदार्थ धेरै मात्रामा विदेशबाट आयात गर्नुपर्ने भएकाले देशको पछिल्लो परिस्थिति आउनुपूर्व नै बढेको तर अन्य वस्तुको भाउ स्थिर रहेको दाबी गरेको छ । बजार अनुगमनको जिम्मेवारी पाएको वाणिज्य, आपूर्ति तथा उपभोक्ता संरक्षण विभागका महानिर्देशक रोशन ज्ञवालीले पछिल्लो समयमा उत्पन्न परिस्थितिका कारण बजारको नियमित अनुगमन प्रभावित भएको स्वीकार गर्नुभयो । उहाँले बजारमा पर्याप्त खाद्यवस्तुको मौज्दात रहेको कुरा यसअघि व्यापारीसँगको छलफलमा आएकाले देशमा सङ्कट पर्नेबित्तिकै खाद्यवस्तुको मूल्यवृद्धि नगर्न र नगराउन सबै व्यवसायीलाई आग्रह पनि गर्नुभयो ।",
      "link": "https://gorkhapatraonline.com/news/171729",
      "image": "https://gorkhapatraonline.com/storage/media/302965/conversions/Untitled-1-original-thumb.jpg"
    },
    {
      "slug": "171728",
      "title": "नेपालको संविधानले बालबालिकाको हकलाई सुनिश्चित गरेको छ : राष्ट्रपति",
      "timestamp": 1757808000000,
      "source": "gp",
      "content": "राष्ट्रपति रामचन्द्र पौडेलले राष्ट्रिय बाल दिवसका अवसरमा समस्त नेपाली बालबालिका तथा अभिभावकहरूमा शुभकामना व्यक्त गर्नुभएको छ ।",
      "longContent": "काठमाडौँ, भदौ २९ गते । राष्ट्रपति रामचन्द्र पौडेलले राष्ट्रिय बाल दिवसका अवसरमा समस्त नेपाली बालबालिका तथा अभिभावकहरूमा शुभकामना व्यक्त गर्नुभएको छ ।नेपालले बाल अधिकारसम्बन्धी महासन्धी अनुमोदन गरेको दिनलाई आधार मानी हरेक वर्ष भदौ २९ गते राष्ट्रिय बाल दिवस मनाउँदै आएको छ । यस वर्षको बालदिवसका नारा ‘बालबालिकामा लगानीः सुनिश्चित भविष्यको थालनी’ भन्ने रहेको छ । राष्ट्रपति पौडेलले  सन्देशमा बाल दिवसले बालबालिकाका लागि शिक्षा, स्वास्थ्य, सुरक्षा एवम् विकासमा ध्यान दिँदै आवश्यक लगानीको सुनिश्चितता प्रदान गर्ने अपेक्षा गरिएको बताउनुभएको छ ।सन्देशमा भनिएको छ, “नेपालको संविधानले मौलिक हकका रूपमा बालबालिकाको हकलाई सुनिश्चित गरेको छ । बालबालिकाका सम्बन्धमा व्यवस्था गरिएका राष्ट्रिय र अन्तर्राष्ट्रिय प्रतिबद्धता तथा संवैधानिक कानुनी प्रावधानहरूको प्रभावकारी कार्यान्वयन गर्न सरकारी तथा गैरसरकारी निकाय, नागरिक समाज, अभिभावक, विद्यालय एवम् अन्य सरोकारवाला निकायहरूको एकीकृत र समन्वयात्मक भूमिका आवश्यक रहन्छ । बालबालिकाको हितलाई प्राथमिकतामा राखी समाज र राज्यलाई सचेततापूर्वक कार्यसम्पादन गर्न यस दिवसले उत्प्रेरणा प्रदान गर्ने विश्वास गर्न सकिन्छ ।”उहाँले अझै पनि केही बालबालिका आफ्नो अधिकारबाट वञ्चित भएको कुरा सुन्नमा आउँछ, तसर्थ विभिन्न  कारणले बालबालिकामा पर्ने असरतर्फ सबैको ध्यान आकृष्ट हुनु जरूरी छ भन्नुहुँदै बालबालिकामाथि हुने सबै किसिमका अमानवीय व्यवहार, हिंसा तथा दुर्व्यवहार रोक्नु सम्बन्धित सरोकारवालाहरूको दायित्व रहेकोे छ ।सन्देशमा भनिएको छ, “बालबालिकाको भविष्य सुनिश्चिात गर्न सृजनात्मक, व्यावहारिक, निःशुल्क र गुणस्तरीय शिक्षाको व्यवस्था, पोषणयुक्त आहार, सुरक्षित खानेपानी र सरसफाइ, आवश्यक खोप एवम् बालमैत्री स्वास्थ्य संस्था एवम् नीतिगत, कानुनी र बालमैत्री कार्यसम्पादनको प्रबन्ध गर्नु आवश्यक हुन्छ । बालबालिकालाई घर, विद्यालय र समुदायमा सुरक्षित वातावरण सृजना गरी सबै समूह र समुदायका बालबालिकालाई समन्यायिक अवसरको सुनिश्चितता प्रदान गर्न यस दिवसले सहयोग पुग्ने अपेक्षा गर्दछु ।” बालबालिकाको संरक्षण, विकास र सहभागिताका लागि आआफ्नोतर्फबाट भूमिका निर्वाह गर्न  सम्बद्ध सबै पक्षको ध्यानाकृष्ट हुनेछ भन्ने विश्वासका साथ यस दिवसले बालबालिकाहरूको सर्वाङ्गीण विकासका लागि सम्बद्ध सबैमा थप प्रेरणा मिलोस् भन्ने कामना राष्ट्रपति पौडेलले व्यक्त गर्नुभएको छ ।",
      "link": "https://gorkhapatraonline.com/news/171728",
      "image": "https://gorkhapatraonline.com/storage/media/302964/conversions/ramchandra-paudel-original-thumb.jpg"
    },
    {
      "slug": "171727",
      "title": "सरकारको भुक्तानी प्रणाली बन्द",
      "timestamp": 1757808000000,
      "source": "gp",
      "content": "जेनजी प्रदर्शनपछिको सरकारी खर्च व्यवस्थापनलाई ध्यानमा राखी अर्थ मन्त्रालयले सरकारको भुक्तानी प्रणाली बन्द गरेको छ । सरकारी खर्च व्यवस्थापनको जिम्मेवारी पाएको महालेखा नियन्त्रक कार्यालयले बिहीबारदेखि सरकारका तर्फबाट हुने खर्च बन्द गरेको हो ।",
      "longContent": "काठमाडौँ, भदौ २९ गते । जेनजी प्रदर्शनपछिको सरकारी खर्च व्यवस्थापनलाई ध्यानमा राखी अर्थ मन्त्रालयले सरकारको भुक्तानी प्रणाली बन्द गरेको छ । सरकारी खर्च व्यवस्थापनको जिम्मेवारी पाएको महालेखा नियन्त्रक कार्यालयले बिहीबारदेखि सरकारका तर्फबाट हुने खर्च बन्द गरेको हो । विकसित परिस्थितिलाई ध्यानमा राख्दै भविष्यमा खर्च अभाव हुन नदिन तत्कालका लागि भुक्तानी प्रणाली बन्द गरिएको महालेखा नियन्त्रक शोभाकान्त पौडेलले जानकारी दिनुभयो । “अहिलेको परिस्थिति र नयाँ सरकारको प्राथमिकतालाई ध्यानमा राख्दै खर्च प्रणाली बन्द गरिएको हो,” उहाँले भन्नुभयो । प्रदर्शनका क्रममा भएको तोडफोड र आगजनीका कारण सरकारलाई अतिरिक्त खर्च गर्नुपर्ने अवस्थामा त्यसलाई व्यवस्थापन गर्न पनि खर्चमा रोक लगाएको कार्यालयले जनाएको छ । नयाँ सरकार बनेको अवस्थामा फेरिन सक्ने प्राथमिकता र खर्चका क्षेत्रलाई पनि सम्बोधन गर्न कार्यालयले भुक्तानीमा नियन्त्रण गरेको हो । कार्यालयका अनुसार बुधबारसम्म सरकारको कुल खर्ब एक खर्ब २० अर्ब ७८ करोड पुगेको छ । त्यसयता सरकारी प्रणालीबाट कुनै खर्च भएको छ । बुधबारसम्मको कुल खर्चमध्ये चालुतर्फ ७० अर्ब ५३ करोड, पुँजीगततर्फ चार अर्ब ९२ करोड र वित्तीय व्यवस्थातर्फ ४५ अर्ब ३२ करोड रुपियाँ खर्च भएको छ । खर्च प्रणाली बन्द भए पनि सरकारको राजस्व प्रणाली भने बन्द भएको छैन । राजस्व स्थितिबारे जानकारी दिन कार्यालयले सञ्चालनमा ल्याएको राजस्व व्यवस्थापन सूचना प्रणाली (आरएमआइएस) नियमित रूपमै सञ्चालनमा रहेको महालेखा नियन्त्रक पौडेलले जानकारी दिनुभयो । कार्यालयका अनुसार प्रदर्शनका मुख्य दुई दिन अर्थात् भदौ २३ र २४ गते गरेर सरकारी खातामा आठ अर्ब रुपियाँ थपिएको छ । प्रदर्शनपूर्व अर्थात् भदौ २२ गतेसम्म एक खर्ब ३२ अर्ब रुपियाँ राजस्व सङ्कलन भएकामा २४ गतेसम्म एक खर्ब ४० अर्ब रुपियाँ पुगेको छ । तोडफोड र आगजनी भएको मुख्य दिन अर्थात् भदौ २४ गते मात्र भने सरकारले अत्यन्त कम राजस्व सङ्कलन गरेको छ । कार्यालयका अनुसार उक्त दिन एक अर्ब रुपियाँ मात्र राजस्व सङ्कलन भएको छ । त्यसको अर्को दिन भदौ २५ गते भने २९ करोड रुपियाँ मात्र राजस्व सङ्कलन भएको कार्यालयको तथ्याङ्क छ । पछिल्लो तथ्याङ्क अनुसार शुक्रबारसम्म सरकारको राजस्व एक खर्ब ४४ अर्ब ५२ करोड रुपियाँ पुगेको छ । सरकारले आर्थिक वर्षको अन्तिम साता तथा विशेष परिस्थितिमा खर्च प्रणाली बन्द गर्ने गरेको छ । अहिले गरिएको प्रणाली बन्द पनि लामो समय भने नहुने कार्यालयले स्पष्ट पारेको छ । तलबमा समस्या नहुनेभुक्तानी प्रणाली बन्द भए पनि सरकारले आफ्ना कर्मचारीका लागि नियमित रूपमा पठाउनुपर्ने मासिक तलबमा भने कुनै समस्या नहुने कार्यालयले जनाएको छ । कार्यालयका सूचना अधिकारी ओमप्रसाद रिजालका अनुसार प्रदर्शनका कारण केही ढिला भए पनि भदौको तलब पठाउन भने समस्या हुने छैन । “नियमित पठाउनुपर्ने तलबका सन्दर्भमा विशेष निर्णय गर्नुनपर्ने भएकाले यसमा समस्या हुँदैन,” उहाँले भन्नुभयो “तर दसैँ पनि नजिक भएकाले उक्त समयमा दिइने अतिरिक्त एक महिनाको तलबका सन्दर्भमा भने नयाँ सरकारको निर्देशन अनुसार हुन्छ ।” खर्च प्रणाली सञ्चालन गरिदिँदा विभिन्न आयोजना र चालुतर्फ पनि मन्त्रालयले खर्च गर्न सक्ने भएकाले विषम परिस्थितिको खर्च व्यवस्थापनका लागि मात्र यो प्रणाली बन्द गरिएको उहाँले बताउनुभयो । भदौको दायित्व सिर्जना भइसकेकाले कर्मचारीको हकमा तलब पठाउन कुनै समस्या नहुने उहाँले स्पष्ट पार्नुभयो । निजामती कर्मचारी, सेना, प्रहरीसहित तीन लाखभन्दा बढी कर्मचारीले सरकारी कोषबाट तलब प्राप्त गर्छन् । अर्थमा सामान्य सेवा मात्रराससका अनुसार जेनजी प्रदर्शनका क्रममा भएको तोडफोड तथा आगजनीबाट अर्थ प्रशासनको काम कारबाही प्रभावित भएको छ । अर्थ मन्त्रालय, भन्सार तथा कर कार्यालय, कोष तथा लेखा नियन्त्रक कार्यालयलगायत सरकारी निकाय क्षतिग्रस्त हुँदा तत्काल सामान्य प्रकृतिका बाहेक सेवा दिन नसक्ने अवस्थामा अर्थ प्रशासन पुगेको हो । अहिले यी निकायले क्षतिको विवरण सङ्कलन गर्ने र क्रमशः सेवा सञ्चालनमा ल्याउने तयारी गरिरहेका छन् । अर्थ मन्त्रालयका प्रवक्ता टङ्कप्रसाद पाण्डेयका अनुसार बजेट महाशाखा अन्तर्गतका केही शाखामा क्षति पुगेको छ भने अरू संरचनाबाट तत्काल सेवा दिन सक्ने अवस्थामा मन्त्रालय रहेको छ । मन्त्रालय अन्तर्गतका मुख्य तीन वटा सफ्टवेयर र त्यसको तथ्याङ्क सुरक्षित रहेको जानकारी पनि उहाँले दिनुभयो ।उहाँका अनुसार मन्त्रालयगत बजेट बजेट सूचना प्रणाली (एलएमबिआइएस), भन्सार अन्तर्गतको आसिकुँडा र करतर्फको एकीकृत कर प्रणाली (आइटिएस) सुरक्षित छ । अहिले देशभरका भन्सार र कर कार्यालयको क्षतिको विवरण सङ्कलन गर्ने काम भइरहेको छ । भन्सारको सेवा सञ्चालनमा आइसकेको छ भने आन्तरिक राजस्व कार्यालयको अनलाइन सेवा मात्रै सञ्चालनमा छ । आन्तरिक राजस्व विभागका महानिर्देशक मदन दाहालका अनुसार काठमाडौँ उपत्यकाबाहिरका चार/पाँच वटाबाहेक सबै कर कार्यालयमा क्षति पुगेको छ । जेनजी समूहबाटै आन्तरिक राजस्व विभागको वेबसाइटमा साइबर आक्रमणसमेत भएको थियो । केही समय ह्याकरको कब्जामा पुगेकामा त्यसलाई फिर्ता ल्याउन सफल भएको उहाँले बताउनुभयो ।",
      "link": "https://gorkhapatraonline.com/news/171727",
      "image": "https://gorkhapatraonline.com/storage/media/302963/conversions/544-original-thumb.jpg"
    },
    {
      "slug": "171725",
      "title": "जनजीवन सामान्य बन्दै",
      "timestamp": 1757808000000,
      "source": "gp",
      "content": "अन्तरिम सरकारको प्रधानमन्त्री नियुक्तिसँगै उपत्यकाको जनजीवन सामान्य हुँदै गएको छ । उपत्यकाका तीन वटै जिल्लामा यसअघि जारी गरिएको कफ्र्यु तथा निषेधाज्ञा आदेश शनिबारदेखि नै हटेको छ ।",
      "longContent": "गोरखापत्र समाचारदाताकाठमाडौँ, भदौ २९ गते । अन्तरिम सरकारको प्रधानमन्त्री नियुक्तिसँगै उपत्यकाको जनजीवन सामान्य हुँदै गएको छ । उपत्यकाका तीन वटै जिल्लामा यसअघि जारी गरिएको कफ्र्यु तथा निषेधाज्ञा आदेश शनिबारदेखि नै हटेको छ । काठमाडौँ, ललितपुर र भक्तपुर जिल्ला प्रशासन कार्यालयले शनिबार सूचना जारी गरेर पछिल्लो सुरक्षा अवस्था सामान्य बन्दै गएकाले दुवै आदेश हाललाई स्थगित गरिएको जनाएका छन् । कफ्र्यु र निषेधाज्ञा हटेसँगै बजारमा चहलपहल बढ्न थालेको छ । बजार क्षेत्रका पसलहरू शनिबारको दिन पनि खुलेका छन् । दसैँ नजिकिएका कारण पनि बजारमा चहलपहल बढ्न थालेको हो तर सडकमा सार्वजनिक सवारी साधनहरू भने शनिबार पनि गुडेनन् । विद्यालय आइतबारदेखि खुल्नेसुरक्षा अवस्था सामान्य बनेपछि शिक्षण संस्थाहरू पनि आइतबारदेखि नै खुल्ने भएका छन् । अधिकांश निजी शिक्षण संस्थाहरू आइतबारदेखि पूर्ववत् रूपमा सञ्चालन गर्ने सूचना विद्यालय सञ्चालकले अभिभावकलाई दिएका छन् । शनिबार नै निजी विद्यालयहरूको संस्था प्याब्सन, एनप्याब्सनलगायतले आफू अनुकूल हुने गरी आइतबारदेखि विद्यालय खोल्न सक्ने निर्णय गरेका छन् । प्याब्सनका महासचिव आरबी कटवालले असहज रहेको स्थानका स्कुलहरू भने क्रमशः खुल्दै जाने बताउनुभयो । काठमाडौँ महानगरपालिकाले भने आइतबार शिक्षक कर्मचारी मात्रै विद्यालयमा उपस्थित हुने तर विद्यार्थीलाई नबोलाउने निर्णय गरेको छ । यस दिन विद्यालय सरसफाइ तथा पढ्ने वातावरण निर्माण गर्न महानगरपालिकाले विद्यालयलाई अनुरोध गरेको छ । सोमबारदेखि भने विद्यार्थीलाई बोलाएर मनोपरामर्श दिने र अभिभावकको चाहना अनुसार पढाइ सञ्चालन गरिने महानगरपालिकाको शिक्षा विभागका निमित्त प्रमुख केशव ज्ञवालीले जानकारी दिनुभयो । दसैँ नजिकिँदै आएका कारण अहिले अधिकांश विद्यालयले असोज १ गतेदेखि पहिलो त्रैमासिक परीक्षाको तालिका सार्वजनिक गरिसकेका छन् तर त्रिभुवन विश्वविद्यालयलगायत उच्च शिक्षाप्रदायक अन्य संस्थाहरूले भने प्रशासनिकबाहेकका अन्य शैक्षिक क्रियाकलाप छठपछि मात्रै सञ्चालन गर्ने निर्णय यसअघि नै गरिसकेका छन् ।",
      "link": "https://gorkhapatraonline.com/news/171725",
      "image": "https://gorkhapatraonline.com/storage/media/302962/conversions/weff-original-thumb.jpg"
    },
    {
      "slug": "171724",
      "title": "चल्न थाल्यो सार्वजनिक यातायात",
      "timestamp": 1757808000000,
      "source": "gp",
      "content": "जेनजी आन्दोलन हिंसात्मक बनेसँगै चार दिनदेखि ठप्प भएको सार्वजनिक यातायात क्षेत्र बिस्तारै लयमा फर्किएको छ ।",
      "longContent": "गोरखापत्र समाचारदाताकाठमाडौँ, भदौ २९ गते । जेनजी आन्दोलन हिंसात्मक बनेसँगै चार दिनदेखि ठप्प भएको सार्वजनिक यातायात क्षेत्र बिस्तारै लयमा फर्किएको छ । शनिबार काठमाडौँ उपत्यकाबाट बस र माइक्रोबस बढी मात्रामा बाहिरिएको नागढुङ्गास्थित प्रहरी चेक पोस्टले जानकारी दिएको छ । गोङ्गबु नयाँ बसपार्कबाट दिवा र रात्रिबस छुटिरहेका छन् । व्यवसायीले स्थानीय सरकारसँगको समन्वयमा सार्वजनिक यातायात सञ्चालन गरेको नेपाल यातायात व्यवसायी राष्ट्रिय महासङ्घले जनाएको छ । राजमार्गमा रहेका स्थानीय सरकारसँग समन्वय गरेर यातायात चालु गरिएको महासङ्घका वरिष्ठ उपाध्यक्ष सरोज सिटौलाले जानकारी दिनुभयो । सिटौलाले भन्नुभयो, “बिस्तारै गाडी चल्न थालेका छन् तर भयमुक्त वातावरण भने अझै बनिनसकेकाले पूर्ण रूपमा सञ्चालन हुन सकिरहेको छैन । सरकारले पनि कुनै निर्देशन दिएको छैन । हामी आफ्नै जोखिममा सञ्चालन सुरु गरेका छौँ, भोलिदेखि अलि सहज होला भन्ने लाग्छ ।” व्यवसायीले भौतिक पूर्वाधार तथा यातायात मन्त्रालय र यातायात व्यवस्था विभागसँग अनौपचारिक छलफल गरिरहेका छन् । एक सातापछि दसैँ सुरु हुने भएकाले पनि सार्वजनिक यातायात सञ्चालनमा सरकारले ध्यान दिनुपर्ने सिटौलाको भनाइ छ । उहाँले भन्नुभयो, “दसैँ नजिकै आइसक्यो तर राजनीतिका कारणले हामी अन्योलमै छौँ । बिस्तारै आन्दोलन शान्त हुँदै छ । हामी आइतबार वा सोमबार विभागसँग बैठक बस्दै छौँ ।”शनिबार उपत्यका प्रवेश गर्ने सवारी भने निकै कम रहेको नागढुङ्गा प्रहरीले जनाएको छ । प्रहरी चेक पोस्टका वरिष्ठ प्रहरी हबल्दार सुमनमणि पौडेलले भन्नुभयो, “आज दिउँसो ३ बजेबाट बाहिरिने सार्वजनिक गाडीहरूको सङ्ख्या बढेको छ । आउने गाडीहरू भने निकै कम छन् । रात्रिबस र माइक्रोबस बढी मात्रामा गएका छन् ।” काठमाडौँ उपत्यकामा गत मङ्गलबारदेखि ठप्प रहेको सार्वजनिक यातायात साधन शनिबार भने आंशिक रूपमा सञ्चालन भए । केही बस, माइक्रोबस, टेम्पो र ट्याक्सी सञ्चालन भए । शुक्रबार फाट्टफुट्ट मात्र सवारीसाधन चलेका थिए । जेनजी आन्दोलनले सोमबार प्रदर्शन गर्दा नयाँबानेश्वर वरपरबाहेकका क्षेत्रमा सार्वजनिक सवारीसाधन चलेका थिए । मङ्गलबारदेखि भने ठप्प थियो । शनिबार बिहानदेखि काठमाडौँको कफ्र्यु हटाइएकाले सावर्जनिक सवारी क्षेत्र सामान्य बन्दै गएको काठमाडौँ उपत्यका ट्राफिक प्रहरी कार्यालयले जनाएको छ ।",
      "link": "https://gorkhapatraonline.com/news/171724",
      "image": "https://gorkhapatraonline.com/storage/media/302961/conversions/61f27593e6d26_17-original-thumb.jpg"
    },
    {
      "slug": "171723",
      "title": "प्रहरी युनिट पुनर्स्थापनामा जुटे स्थानीय",
      "timestamp": 1757808000000,
      "source": "gp",
      "content": "नवयुवा (जेनजी) ले गरेको प्रदर्शन हिंसात्मक भई तोडफोड र आगलागीबाट ध्वस्त पारिएका प्रहरी युनिटहरू पुनर्स्थापनाका लागि स्वयं स्थानीय नै जुट्न थालेका छन् ।",
      "longContent": "काठमाडौँ, भदौ २९ गते ।  नवयुवा (जेनजी) ले गरेको प्रदर्शन हिंसात्मक भई तोडफोड र आगलागीबाट ध्वस्त पारिएका प्रहरी युनिटहरू पुनर्स्थापनाका लागि स्वयं स्थानीय नै जुट्न थालेका छन् ।प्रदर्शनकारीले जलाएर पूर्ण रूपमा क्षतिग्रस्त पारिएको काठमाडौँको बसुन्धारास्थित प्रहरी चौकी सफाइ गरी पुनर्स्थापनाका लागि विभिन्न टोल सुधार समितिलगायत स्थानीय जुटेका छन् । स्थानीय समाजसेवी लोकबहादुर टण्डन, कृष्णबहादुर पुन, कर्ण खड्का, श्रीकृष्ण नगर विकास संस्थाका अध्यक्ष शिव कणेलसहित स्थानीयहरू नै चौकी सरसफाइ गरी पुरानै अवस्थामा फर्काउने अभियानमा जुट्नुभएको छ ।स्थानीय अगुवाहरूले वसुन्धरा चौकी पुनर्स्थापनामा समिति गठन गरी पुनर्स्थापनाका लागि जुटेपछि समाजसेवी लोकबहादुर टण्डनले व्यक्तिगत रूपमा तीन लाख रुपियाँ सहयोग गर्ने घोषणा गर्नुभएको छ ।शान्ति सुरक्षा जस्तो संवेदनशील क्षेत्रमा पारिएको अकल्पनीय क्षति प्रहरी सङ्गठन र राज्य एक्लैले तत्कालै सम्हाल्ने अवस्था नदेखिएपछि आफूहरू स्वस्फूर्त रूपमा प्रहरी चौकी पुनस्र्थापनामा जुटेको बताउँदै टण्डनले भन्नुभयो, “प्रहरी नै नहुँदा आपराधिक गतिविधि झनै बढ्ने र त्यसको प्रत्यक्ष असर समाजमा पर्ने भएकाले त्यस्तो नहोस् भनी तत्कालै प्रहरी कार्यालय स्थापनाका लागि जुटेका हौँ ।” उहाँले सबैलाई निःस्वार्थ रूपमा यस्तो कार्यमा हातेमालो गर्न पनि आग्रह गर्नुभयो । क्षतिग्रस्त उक्त प्रहरी चौकी झन्डै एक दशकअघि आफूलगायत स्थानीयहरूको सहयोगमा निर्माण भएको पनि उहाँले बनाउनुभयो । उहाँले यसपछि क्रमशः महाराजगन्ज प्रहरी वृत्त, नयाँ बसपार्क समाखुसीलगायतका क्षतिग्रस्त प्रहरीचौकीहरू पुनस्र्थापनाका लागि जुटिने पनि बताउनुभयो ।यसै गरी स्थानीय कर्ण खड्काले सुरक्षा निकायको अनुपस्थितिमा समाजमा आपराधिक र अराजक गतिविधि हुन सक्ने भएकाले पनि तत्कालै प्रहरी चौकी मर्मत गरी चौकी पुनस्र्थापना गर्न लाग्नुपरेको बताउनुभयो ।श्रीकृष्ण नगर विकास संस्थाका अध्यक्ष शिव कणेल जनताको सुखदुःखको साथी प्रहरीचौकी नै ध्वस्त भई विस्थापित नै हुने अवस्था भएपछि आफूहरू पुनस्र्थापनाका लागि जुट्नुपरेको बताउनुभयो । त्यसै गरी कोटेश्वर र नयाँ बानेश्वर क्षेत्रमा जलाइएका प्रहरी कार्यालयहरू पुनस्र्थापनका लागि पनि स्थानीयहरू जुटेका छन् । स्थानीय उत्तम भण्डारी नेतृत्वमा बागमती प्रदेश सभा सदस्य सुनिल कुमार केसी, दीपनगर टोल सुधार समितिका अध्यक्ष नानीकाजी केसी, निखिलेश्वर महादेश मन्दिर व्यवस्थापन समितिका अध्यक्ष हंशराज वाग्ले पूर्वएआइजी भीम ढकाल, समाजसेवीहरू कृष्णमुरारी कोइराला, वैजु भट्टराई, धनेज थापासहितका अगुवा विस्थापित प्रहरी चौकी पुनस्र्थापनमा जुट्नुभएको छ । प्रहरीको मनोबल बढाइ सुरक्षा व्यवस्था पुरानै अवस्थामा फर्काउने प्रयास स्वरूप आफूहरू जुटेको बताउँदै बागमती प्रदेश सभा सदस्य सुनिल केसीले भन्नुभयो, “प्रहरीको अनुपस्थितिमा समाजमा अवाञ्छित गतिविधि नहोस् र शान्ति सुरक्षाको अवस्था पुनः सुदृढ होस् भन्ने उद्देश्यले हामी एकजुट हुँदै छौँ ।” संयोजक भण्डारीका अनुसार प्रथम चरणमा तीनकुने र केटेश्वरस्थित प्रहरी युनिटको पुनर्निर्माण र क्रमशः अन्य युनिटहरूको पुनर्निर्माण गर्ने योजना छ । उहाँले यस कार्यका लागि स्थानीयबाट स्वतस्फूर्त रूपमा रकम सङ्कलन कार्य पनि सुरु भएको जानकारी दिनुभयो ।  प्रदर्शनकारीहरूले ध्वस्त पारेका संरचनाहरू सफाइ गरी दैनिक कामकाज सञ्चालन गर्न प्रहरीहरू पनि जुटेका छन् । यसै क्रममा दरबारमार्ग प्रहरीवृत्तलगायत काठमाडौँका मात्र १६ वटा प्रहरी युनिटहरू जलेर खरानी भएपछि फोहोर हटाएर सञ्चालन गर्ने प्रयास सुरु भएको छ ।काठमाडौँ उपत्यका प्रहरी कार्यालयका प्रहरी वरिष्ठ उपरीक्षक शेखर खनालले मातहतका अधिकांश प्रहरी युनिट तोडफोड र आगजनी गरी ध्वस्त पारिएको  बताउनुभयो । खनालले भन्नुभयो, “क्षतिग्रस्त प्रहरी संरचनाहरू आफ्नै सम्झेर सफाइ र मर्मतमा स्थानीयहरू जुट्दा हामीलाई थप ऊर्जा प्राप्त भएको छ । हामीले यसलाई अत्यन्तै सकारात्मक रूपमा लिएका छौँ ।” उहाँले सबैको सकारात्मक सहयोगबाट मातहतका प्रहरी युनिटहरू छिट्टै पूर्ण रूपमा सञ्चालन हुने विश्वास पनि व्यक्त गर्नुभयो ।",
      "link": "https://gorkhapatraonline.com/news/171723",
      "image": "https://gorkhapatraonline.com/storage/media/302960/conversions/45-original-thumb.jpg"
    },
    {
      "slug": "171722",
      "title": "‘जुन उद्देश्यले लड्नुभयो, त्यो पूरा गर्ने छु’",
      "timestamp": 1757808000000,
      "source": "gp",
      "content": "नवनियुक्त प्रधानमन्त्री सुशीला कार्कीले जेनजी आन्दोलनका क्रममा घाइते भई अस्पताल भर्ना भएका बिरामीलाई भेट्नुभएको छ । उहाँले शनिबार दिउँसो महाबौद्धस्थित राष्ट्रिय ट्रमा सेन्टर, वीर अस्पताल, सिभिल अस्पतालमा गई घाइतेहरूको अवस्थाबारे जानकारी लिनुभयो ।",
      "longContent": "काठमाडौँ, भदौ २८ गते । नवनियुक्त प्रधानमन्त्री सुशीला कार्कीले जेनजी आन्दोलनका क्रममा घाइते भई अस्पताल भर्ना भएका बिरामीलाई भेट्नुभएको छ । उहाँले शनिबार दिउँसो महाबौद्धस्थित राष्ट्रिय ट्रमा सेन्टर, वीर अस्पताल, सिभिल अस्पतालमा गई घाइतेहरूको अवस्थाबारे जानकारी लिनुभयो । ट्रमा सेन्टरमा भर्ना भएर घाइते भएकाहरू प्रत्येकलाई उहाँले भेट गर्नुभएको थियो । ट्रमा सेन्टरका ३० जना घाइते प्रत्येकलाई भेटेर उहाँले स्वास्थ्य लाभको कामना गर्दै घाइतेको अवस्थाबारे जानकारी लिनुभयो । त्यसअघि ट्रमा सेन्टरका निर्देशक डा. बद्री रिजालसँग प्रधानमन्त्री कार्कीले घाइतेहरूको अवस्थाको बारेमा जानकारी लिनुभएको थियो । अस्पतालका निर्देशक डा. रिजालले हाल घाइतेमध्ये अधिकांश डिस्चार्ज भइसकेको र अस्पतालमा ३६ जनाको उपचार भइरहेको जानकारी गराउनुभएको थियो । ३६ जनामध्ये छ, जनाको आइसियुमा उपचार भइरहेको छ, बाँकी ३० जनाको वार्डमा भर्ना गरेर उपचार भइरहेको जानकारी प्रधानमन्त्रीलाई गराउनुभयो । उहाँले हाल घाइतेको अवस्था सुधार हुँदै गएको जवाफ दिनुभएको थियो । भेटमा प्रधानमन्त्री कार्कीले घाइतेहरूलाई आश्वासन दिँदै आफू जेनजीको सपना पूरा गर्नका लागि आएकाले त्यो सपना पूरा गरेरै छाड्ने प्रतिबद्धता जनाउनुभयो । प्रधानमन्त्रीले भन्नुभयो, “तपाईंहरूले जुन उद्देश्यका लागि लड्नुभएको थियो, जे उद्देश्य प्राप्त गर्न घाइते हुनुभयो, म त्यो उद्देश्य पूरा गर्न आएको हो । यसमा तपार्इंहरू ढुक्क हुनुहोस् ।” यस्तै घाइतेहरूले आफूलाई घाइते भएकामा कुनै पश्चाताप नभएको बताएका थिए । घाइते भएकाहरूले देशका लागि लडेर घाइते भएको भन्दै बलिदान खेर जान नदिन प्रधानमन्त्रीलाई सुझाव दिएका थिए । यसै गरी प्रधानमन्त्री कार्कीले नयाँ बानेश्वरस्थित नेपाल निजामती अस्पतालमा गई घाइतेहरूसँग भेट गर्नुभएको थियो । सो अस्पतालमा रहेका १० जना घाइतेलाई प्रधानमन्त्री कार्कीले भेट गर्नुभएको हो । निजामती अस्पतालका घाइतेहरूले आफ्नो बलिदानी खेर जान नदिन प्रधानमन्त्रीलाई आग्रह गरेका थिए । जवाफमा प्रधानमन्त्री कार्कीले आफू जेनजीको सपना पूरा गर्न आएकाले काम गरेर देखाउने बताउनुभयो ।नेपाल निजामती अस्पतालका कार्यकारी निर्देशक डा. मोहनचन्द्र रेग्मीले अस्पतालमा आएका ४९७ जना घाइतेमध्ये ११ जनाको वार्डमा भर्ना गरेर उपचार भइरहेको जानकारी दिनुभयो । उहाँले दुई जनाको आइसियुमा उपचार भइरहेको बताउनुभयो । प्रहरी कार्यालयको निरीक्षण यसै गरी प्रधानमन्त्री सुशीला कार्कीले जेनजी आन्दोलनका क्रममा क्षतिग्रस्त प्रहरी वृत्त महाराजगन्ज र कोटेश्वर प्रहरी प्रभागको निरीक्षण गर्नुभएको छ । प्रदर्शनकारीको उच्छृङ्खल भिडले दुवै प्रहरी युनिटमा कार्यरत चार जना प्रहरीको निर्मम रूपमा हत्या गरेका थिए । क्षतिग्रस्त प्रहरी युनिटहरूको निरीक्षणपश्चात् प्रधानमन्त्री कार्कीले कोटेश्वर प्रहरी प्रभाग र महाराजगन्ज प्रहरी वृत्तका प्रमुखसँग घटनाबारे जानकारी लिनुभएको थियो । प्रदर्शनकारीको आक्रमणबाट महराजगन्ज प्रहरी वृत्तका दुई जना र कोटेश्वर प्रहरी प्रभागका एक जना गरी तीन जना प्रहरीको मृत्यु भएको थियो ।प्रदर्शनका क्रममा घाइते भएका ३३ जना प्रहरीको विभिन्न अस्पतालमा उपचार भइरहेको छ ।  मुख्यसचिवसहितसँग ‘ब्रिफिङ’ प्रधानमन्त्री सुशीला कार्कीले आइतबार पदभार ग्रहण गर्दै हुनुहुन्छ । प्रधानमन्त्री तथा मन्त्रीपरिषद्को कार्यालयमा उपस्थित भई उहाँले पदभार ग्रहण गर्नुहुने छ । उहाँले शनिबार मन्त्रीपरिषद् कस्तो बनाउने र क–कसलाई समावेश गर्ने भन्ने सन्दर्भमा आन्दोलनकारी जेनजी समूह र सरोकारवालासँग संवाद गर्नुभयो । प्रधानमन्त्री कार्कीले देशको परिस्थिति र अबको मार्गचित्रका सन्दर्भमा मुख्यसचिव एकनारायण अर्यालसहित गृह मन्त्रालय र अर्थ मन्त्रालयका उच्च पदाधिकारीसँग शनिबार नै ‘ब्रिफिङ’ लिनुभएको छ ।",
      "link": "https://gorkhapatraonline.com/news/171722",
      "image": "https://gorkhapatraonline.com/storage/media/302959/conversions/234-original-thumb.jpg"
    }
  ]
}