{
  "date": "2025-09-23T15:39:33.297Z",
  "news": [
    {
      "slug": "173012",
      "title": "अर्थमन्त्री खनालद्वारा सामान्य प्रशासन मन्त्रालयमा पदबहाली",
      "timestamp": 1758585600000,
      "source": "gp",
      "content": "अर्थमन्त्री रामेश्वरप्रसाद खनालले सङ्घीय मामिला तथा सामान्य प्रशासन मन्त्रालयमा पदबहाली गर्नुभएको छ।",
      "longContent": "काठमाडौँ, असोज ७ गते। अर्थमन्त्री रामेश्वरप्रसाद खनालले सङ्घीय मामिला तथा सामान्य प्रशासन मन्त्रालयमा पदबहाली गर्नुभएको छ।मन्त्रिपरिषद्को सोमबारको कार्यविभाजनअनुसार उहाँलाई सामान्य प्रशासन मन्त्रालयको पनि कार्यभार थप गरिएको छ। पदबहाली गर्दै मन्त्री खनालले मन्त्रालय र अन्तर्गतका निकायको सङ्गठन संरचनासम्बन्धी विषय मन्त्रिपरिषद् बैठकमा लैजाने फाइललाई सैद्धान्तिक सहमति दिने प्रस्ताव सदर गर्नुभएको मन्त्रालयका प्रवक्ता कालिप्रसाद पराजुलीले जानकारी दिनुभयो।पदबहालीपछि मन्त्रालयका कर्मचारीलाई निर्देशन दिँदै उहाँले सेवा प्रवाहमा ध्यान दिन आग्रह गर्दै भ्रष्टाचार न्यूनीकरण ‘जेनजी’को प्राथमिक माग भएकाले त्यसैअनुरुप काम गर्नुपर्नेमा जोड दिनुभयो।मन्त्री खनालले कर्मचारीको आत्मसम्मानका लागि आफूले काम गर्ने प्रतिबद्धता व्इक्त गर्दै भ्रष्टाचार गर्ने कर्मचारीलाई भने कानुनअनुसार कारबाही गरिने स्पष्ट पार्नुभयो।रासस",
      "link": "https://gorkhapatraonline.com/news/173012",
      "image": "https://gorkhapatraonline.com/storage/media/305201/conversions/GopalDahal-KTM-7_DG_9232copy-original-thumb.jpg"
    },
    {
      "slug": "172957",
      "title": "सुनको मूल्य हालसम्मकै उच्च : तोलाको दुई लाख २१ हजार सात सय",
      "timestamp": 1758585600000,
      "source": "gp",
      "content": "आज सुन प्रतितोला रू दुई लाख २१ हजार ७०० मा कारोबार हुने नेपाल सुनचाँदी व्यवसायी महासङ्घले जनाएको छ । हिजो सुन प्रतितोला रू दुई लाख १७ हजार ८०० मा किनबेच भएकोमा आज तोलामा रू तीन हजार नौ सय बढेको हो ।",
      "longContent": "काठमाडौँ,  असोज ७ गते ।  नेपाली बजारमा सुनको मूल्य हालसम्मकै उच्च बिन्दुमा पुगेको छ ।आज सुन प्रतितोला रू. दुई लाख २१ हजार ७०० मा कारोबार हुने नेपाल सुनचाँदी व्यवसायी महासङ्घले जनाएको छ । हिजो सुन प्रतितोला रू .दुई लाख १७ हजार ८०० मा किनबेच भएकोमा आज तोलामा रू. तीन हजार नौ सय बढेको हो ।त्यसैगरी आज चाँदी रू. दुई हजार ६८० मा किनबेच हुनेछ । अन्तर्राष्ट्रिय बजारमा आज सुनको मूल्य प्रतिऔंस तीन हजार ७४८ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/172957",
      "image": "https://gorkhapatraonline.com/storage/media/305071/conversions/_gold-original-thumb.jpg"
    },
    {
      "slug": "172903",
      "title": "नेपाललाई सघाउन विकास साझेदार तयार",
      "timestamp": 1758585600000,
      "source": "gp",
      "content": "विकास साझेदारहरूले बदलिएको परिवेशमा नेपालको आर्थिक सुधार र विकासमा सहयोग गर्ने प्रतिबद्धता जनाएका छन् । अर्थमन्त्री रामेश्वर खनालसँग सोमबार फरक फरक समयमा भएको भेटका क्रममा नेपालस्थित विकास साझेदारका प्रतिनिधिले त्यस्तो प्रतिबद्धता जनाएका हुन् ।",
      "longContent": "गोरखापत्र समाचारदाताकाठमाडौँ, असोज ७ गते । विकास साझेदारहरूले बदलिएको परिवेशमा नेपालको आर्थिक सुधार र विकासमा सहयोग गर्ने प्रतिबद्धता जनाएका छन् । अर्थमन्त्री रामेश्वर खनालसँग सोमबार फरक फरक समयमा भएको भेटका क्रममा नेपालस्थित विकास साझेदारका प्रतिनिधिले त्यस्तो प्रतिबद्धता जनाएका हुन् ।अर्थमन्त्री र नेपालका लागि संयुक्त राज्य अमेरिकाका राजदूत डिन आर थम्प्सनबिचको भेटका क्रममा नेपालको हालको परिवर्तित अवस्था र अमेरिकाले नेपाललाई गर्न सक्ने सहयोगका विषयमा छलफल भयो । छलफलमा अर्थमन्त्री खनालले निर्वाचन सम्पन्न गर्ने, पुनर्निर्माण योजना र सहुलियत प्याकेजको माध्यमबाट निजी क्षेत्रको मनोबल उठाउनेमा सरकार केन्द्रित रहेको बताउनुभयो । अमेरिकी राजदूत थम्प्सनले एमसिसीको कार्यान्वयनमा सरकारको थप प्रतिबद्धता आवश्यक रहेको बताउनुभयो । सोमबार नै अर्थमन्त्री खनाल र अन्तर्राष्ट्रिय मुद्रा कोष (आइएमएफ) का नेपाल मिसन प्रमुख जहान सारवतबिच भएको भर्चुअल बैठकमा आर्थिक सुधारका कार्यक्रमको निरन्तरताका विषयमा छलफल भएको थियो । सो क्रममा (आइएमएफ) का नेपाल प्रमुख सारवतले नेपालमा आर्थिक सुधारका कार्यक्रममा नयाँ सरकारसँग मिलेर काम गर्न तयार रहेको जानकारी गराउनुभयो । अर्थमन्त्री खनालले कोषसमेतको सुझावमा कार्यान्वयनमा रहेका आर्थिक सुधारका कार्यक्रमलाई थप तीव्रता दिइने बताउनुभयो ।सो क्रममा कोषमा सहयोगमा कार्यान्वयन भइरहेको विस्तारित कर्जा सुविधाको कार्यान्वयनको अवस्था समीक्षा गरी यसको छैटौँ समीक्षा प्रतिवेदन छिट्टै कोषको बोर्ड बैठकमा पेस गर्ने विषयमा पनि छलफल भएको थियो । अर्थमन्त्री खनाल र एसियाली विकास बैङ्क (एडिबी) का राष्ट्रिय निर्देशक आर्नो कोस्वाबिच भएको अर्को छलफल भएको थियो । अर्थमन्त्री खनालले परिवर्तित समयमा युवाको चाहनाबमोजिम सुशासन र स्वदेशमा नै रोजगारी सिर्जना गर्ने विषयमा सरकार कटिबद्ध रहेको जानकारी गराउनुभयो । उहाँले एडिबीका लगानी भएका चालु आयोजनालाई निरन्तरता दिने प्रतिबद्धता व्यक्त गर्नुभयो ।    एडिबीका राष्ट्रिय निर्देशक कोस्वाले नेपालमा आर्थिक विकासका क्षेत्रमा वर्तमान सरकारसँग मिलेर काम गर्न तयार रहेको जानकारी गराउनुभयो ।",
      "link": "https://gorkhapatraonline.com/news/172903",
      "image": "https://gorkhapatraonline.com/storage/media/305004/conversions/aartha-m-original-thumb.jpg"
    },
    {
      "slug": "172902",
      "title": "चलायमान बन्दै पर्यटकीय स्थल",
      "timestamp": 1758585600000,
      "source": "gp",
      "content": "भदौ २३ र २४ गतेको जेनजी आन्दोलनपछि सुनसान भएका इलामका पर्यटकीय स्थलमा पर्यटकको चहलपहल सुरु भएको छ । स्वदेशी तथा विदेशी पर्यटकले खचाखच हुने कन्याम अन्तुसहितका पर्यटकीय स्थल जेनजी आन्दोलनपछि सुनसान बनेका थिए । सुनसान बनेका पर्यटकीय क्षेत्रमा देशको अवस्था सामान्य बन्दै गएपछि फेरि चहल पहल सुरु भएको हो ।",
      "longContent": "प्रेम अधिकारीपशुपतिनगर, असोज ७ गते । भदौ २३ र २४ गतेको जेनजी आन्दोलनपछि सुनसान भएका इलामका पर्यटकीय स्थलमा पर्यटकको चहलपहल सुरु भएको छ । स्वदेशी तथा विदेशी पर्यटकले खचाखच हुने कन्याम अन्तुसहितका पर्यटकीय स्थल जेनजी आन्दोलनपछि सुनसान बनेका थिए । सुनसान बनेका पर्यटकीय क्षेत्रमा देशको अवस्था सामान्य बन्दै गएपछि फेरि चहल पहल सुरु भएको हो । दैनिक हजारौँ पर्यटक आउने यी क्षेत्रका होटेल, कटेज तथा होमस्टे सुनसान भएका थिए । देशको अवस्था सामान्य बन्दै गएपछि पर्यटकको चहलपहल सुरु भएको अन्तु पर्यटन व्यवसायी सङ्घका अध्यक्ष रुद्र घिमिरेले जानकारी दिनुभयो । विशेष गरी कन्याम र अन्तुमा स्वदेशी तथा भारतीय पर्यटकको घुइँचो लाग्ने गर्छ । भारतको पश्चिम बङ्गालका पर्यटकले भरिभराउ हुने यी पर्यटकीय क्षेत्रमा अहिले भने स्वदेशी पर्यटक मात्र आउने गरेका छन् । नेपालमा भएका आन्दोलनपछिको त्रासका कारण भारतीय पर्यटक आउन छाडेका हुन् । आन्दोलनपछि सुरक्षाका कारण भारत सरकारले समेत भारतीय नागरिकलाई नेपाल प्रवेशमा कडाइ गरिएको छ । सङ्घका अध्यक्ष घिमिरेले भन्नुभयो, “पर्यटकीय सिजनको सुरुमै पर्यटन क्षेत्रमा धक्का लाग्यो, पहिलेको अवस्थामा आउन केही समय लाग्छ ।” उहाँका अनुसार पहिले दैनिक दुई हजारभन्दा बढी पर्यटक आउने गरेको अन्तुमा अहिले दैनिक पाँच सय हाराहारी पर्यटक आउँदैछन् । अन्तुमा झुल्के हेर्न, अन्तु पोखरीमा डुङ्गा सयर गर्न, विभिन्न जातीय पोसाकमा सजिएर घोडचढी गर्न र चियाबारीको दृश्यावलोकनका लागि पर्यटक आउने गरेका छन् । यस्तै अर्को पर्यटकीय स्थल कन्याममा पनि पर्यटकको सामान्य चहलपहल सुरु भएको छ । “कन्याम आन्दोलनपछि प्रायः सुनसान थियो, अहिले भने केही चहलपहल सुरु भएको छ” होटेल व्यवसायी टेकराज गिरिले भन्नुभयो । कन्याममा चियाबारीमा रमाउन, वनभोज गर्न, जातीय पोसाकमा सजिएर घोडचढी गर्न र चियाको अध्ययन अनुसन्धानका लागि पर्यटक आउने गरेका छन् । स्वदेशी तथा भारतीय पर्यटकको रोजाइमा परेको कन्याममा पनि भारतीय पर्यटकको चाप न्यून भएको छ । इलामका पर्यटकीय स्थल सन्दकपुर डाँडा, माईपोखरी, ढापपोखरी, पानीटार चिया बगान, टुम्लिङ, टङ्लु, सानो पाथीभरा, भन्डीडाँडासहितका क्षेत्रमासमेत पर्यटकको चहलपहल बढेको छ । पर्यटन सूचना केन्द्र जोरकलशका सूचना अधिकृत गगन घिमिरेले पहिले दैनिक ३० देखि ४० वटा भारतीय सवारी प्रवेश गर्ने गरेकोमा अहिले दैनिक चार÷पाँच वटा मात्र भारतीय सवारी प्रवेश गर्ने गरेका छन् । उहाँका अनुसार स्वदेशी पर्यटकको समेत चाप घटेको छ ।",
      "link": "https://gorkhapatraonline.com/news/172902",
      "image": "https://gorkhapatraonline.com/storage/media/305003/conversions/antu4-original-thumb.jpg"
    },
    {
      "slug": "172900",
      "title": "बत्ती बलेपछि मात्रै आइपिओ",
      "timestamp": 1758585600000,
      "source": "gp",
      "content": "अर्थमन्त्री रामेश्वर खनालले जलविद्युत् कम्पनीलाई बत्ती बलेपछि मात्रै आइपिओ अनुमति दिन अहिले नै रोक्नु नपर्ने धारणा राख्नुभएको छ । उच्चस्तरीय आर्थिक सुधार सुझाव आयोगको प्रतिवेदनमा यस्तो सुझाव दिइएको भए पनि त्यससम्बन्धी कानुन बनि नसकेकाले सुझावकै आधारमा सेयर निस्कान अनुमति रोक्न नमिल्ने बताउनुभएको स्वतन्त्र ऊर्जा उत्पादकका संस्था नेपाल (इप्पान) ले जनाएको छ ।",
      "longContent": "गोरखापत्र समाचारदाताकाठमाडौँ, असोज ७ गते । अर्थमन्त्री रामेश्वर खनालले जलविद्युत् कम्पनीलाई बत्ती बलेपछि मात्रै आइपिओ अनुमति दिन अहिले नै रोक्नु नपर्ने धारणा राख्नुभएको छ । उच्चस्तरीय आर्थिक सुधार सुझाव आयोगको प्रतिवेदनमा यस्तो सुझाव दिइएको भए पनि त्यससम्बन्धी कानुन बनि नसकेकाले सुझावकै आधारमा सेयर निस्कान अनुमति रोक्न नमिल्ने बताउनुभएको स्वतन्त्र ऊर्जा उत्पादकका संस्था नेपाल (इप्पान) ले जनाएको छ ।  इप्पानको प्रतिनिधिमण्डलसँग सोमबार भएको भेटमा धितोपत्र बोर्डले २८ महिनादेखि जलविद्युत् कम्पनीको आइपिओ रोकेका कारण प्रवर्धक र राज्यलाई गरी समग्रमा एक खर्ब रुपियाँभन्दा बढीको आर्थिक नोक्सानी भइसकेको जिकिर इप्पान अध्यक्ष गणेश कार्कीले गर्नुभएको थियो । निर्माण सम्पन्न नभएका आयोजनाको साधारण सेयर जारी गर्ने आवेदन लिन नमानेकोमा मन्त्री खनालले प्रश्न गर्नुभएको थियो । “बत्ति बालेपछि आइिपओ दिने सुझाव कार्यान्वयनका लागि कानुन नै बनेको छैन, अहिलेदेखि नै किन रोकेको ?” उहाँले भन्नुभयो । नयाँ कानुन नबनेको अवस्थामा साबिककै कानुन अनुसार चल्नुपर्ने उहाँको भनाइ थियो । साबिककै कानुनमा टेकेर सरकारलाई प्राप्त म्यान्डेट अनुसार ऊर्जा उत्पादकको मनोबल बढाउने गरी काम गर्ने प्रतिबद्धता उहाँले जनाउनुभएको इप्पानले जनाएको छ । अध्यक्ष कार्कीले पाइपलाइनमा भएका चार दर्जन कम्पनीको २३ अर्ब रुपियाँभन्दा बढीको सार्वजनिक निष्कासन यथाशीघ्र गरिनुपर्ने, जलविद्युत् कम्पनीलाई आइपिओको अनुमति पाउन नेटवर्थ नचाहिने व्यवस्था गरिनुपर्ने, ठुलो रकम लगानी हुने भएकैले ऊर्जा आयोजनाले निर्माणाधीन अवस्थामै स्थानीय र सर्वसाधारणलाई सेयर जारी गर्नैपर्ने कानुनी व्यवस्था कार्यान्वयन हुनुपर्ने धारणा राख्नुभएको थियो ।",
      "link": "https://gorkhapatraonline.com/news/172900",
      "image": "https://gorkhapatraonline.com/storage/media/305001/conversions/121-original-thumb.jpg"
    },
    {
      "slug": "172898",
      "title": "खसीबोकाको मूल्य स्थिर रहने",
      "timestamp": 1758585600000,
      "source": "gp",
      "content": "यसपालिको दसैँमा काठमाडौँ उपत्यका ३५ हजारदेखि चालिस हजार खसीबोका खपत कम हुने अनुमान गरिएको छ । देशमा भएको विषम परिस्थिति र धेरै जना दसैँ मनाउन गाउँमा गएकाले बजारमा माग कम हुँदा खपत घट्ने अनुमान गरिएको हो ।",
      "longContent": "काठमाडौँ, असोज ७ गते । यसपालिको दसैँमा काठमाडौँ उपत्यका ३५ हजारदेखि चालिस हजार खसीबोका खपत कम हुने अनुमान गरिएको छ । देशमा भएको विषम परिस्थिति र धेरै जना दसैँ मनाउन गाउँमा गएकाले बजारमा माग कम हुँदा खपत घट्ने अनुमान गरिएको हो । यसपालिको दसैँमा ३५ हजारदेखि ४० हजार खसीबोका खपत हुने अनुमान गरिएको यसपालिको दसैँमा ३५ हजारदेखि ४० हजार खसीबोका खपत हुने अनुमान गरिएको उहाँले जानकारी दिनुभयो । गत वर्ष ५० हजारदेखि ५५ हजार खसीबोका खपत भएका थिए । गत वर्ष ५० हजारदेखि ५५ हजार खसीबोका खपत भएका थिए । व्यवसायीले दसैँलाई लक्षित गरी मङ्गलबारदेखि उपत्यकामा खसीबोका भित्र्याउन लागेका छन् । अध्यक्ष सुवेदीले मङ्गलबारदेखि उपत्यकामा खसीबोका भित्रिने बताउनुभयो । दसैँको अष्टमीसम्म ठुलो सङ्ख्यामा खसीबोका भित्रिने उहाँले जानकारी दिनुभयो ।जेनजी पुस्ताले गरेको आन्दोलनमा निधन भएका परिवारमा शोक परेको घरमा मासु उपभोग नहुने र बाढीपहिरोका कारण बाटो बन्द हुँदा बजारमा खसीबोका भित्र्याउन कठिन देखिएकाले पनि खपत कम हुने देखिएको उहाँको भनाइ छ । यसपालि खसीबोकाको मूल्य भने स्थिर रहेको महासङ्घले जनाएको छ । महासङ्घका अनुसार बजारमा प्रतिकेजी जिउँदो खसीको मूल्य छ सयदेखि ६८० रुपियाँ रहेको छ । यस्तै तयारी खसीको मासु भने प्रतिकेजी एक हजार तीन सयदेखि एक हजार चार सय रुपियाँसम्म रहेको छ । नेपालमै उत्पादन भएका सबै खसीबोका बजारमा आउन सके बजार माग पूरा हुने अध्यक्ष सुवेदीले बताउनुभयो । उहाँले भन्नुभयो, “गाउँ गाउँमा किसानले पालेका खसीबोकाले बजार ल्याउन कठिन भएकाले ढुवानीका लागि समस्या भएकाले सरकारले सहजीकरण गर्न अति आवश्यक छ ।” एक ठाउँबाट अर्को ठाउँमा खसीबोका ढुवानी गर्दा बाटोमा पुलिस प्रशासनबाट शुल्क उठाउँदा बजारसम्म ल्याउन कठिन भएको गरिएको उहाँको भनाइ छ । महासङ्घले विभिन्न जिल्लामा खसीबोका सङ्कलन केन्द्रसमेत स्थापना गरेको जनाएको छ । महासङ्घले काठमाडौँको दहचोकमा स्थापना गरेको खसी बजारबाट बिक्री गरिने जनाएको छ । व्यवसायीले रुकुम, रोल्पा, सल्यान, जाजरकोट, प्युठान, बाँके, दाङ, मकवानपुर, धादिङ नुवाकोटसँगै खोटाङ सङ्खुवासभा, भोजपुरलगायतका जिल्लाबाट खसीबोका ल्याउँछन् । बजार माग धान्ने उत्पादन स्वदेशमा भए पनि गैरकानुनी ढङ्गले भारतबाट समेत खसीबोका आउने गरेको व्यवसायीको भनाइ छ । कृषि तथा पशुपन्छी विकास मन्त्रालयको तथ्याङ्क अनुसार आर्थिक वर्ष २०८०/८१ मा  एक करोड ५२ लाख ८९ हजार खसीबोका र बाख्रा रहेका छन् । अघिल्लो आवमा एक करोड ४५ लाख ४१ हजार रहेकोमा एक वर्षमा साढे पाँच लाख खसीबोका बढेको तथ्याङ्कले देखाएको छ । पछिल्लो समय किसानले गाउँ गाउँमा व्यावसायिक रूपमा बाख्रापालन  गरेकाले पनि बर्सेनि उत्पादन बढ्दै गएको छ । दसैँमा च्याङ्ग्राको समेत खपत हुने गर्छ । व्यापारीले हिमाली जिल्लाबाट च्याङ्ग्रा ल्याउन थालेका छन् ।",
      "link": "https://gorkhapatraonline.com/news/172898",
      "image": "https://gorkhapatraonline.com/storage/media/304999/conversions/Khasi,-Boka,-Chyangra_photo-sujan-gurung_BS_L9706-original-thumb.jpg"
    },
    {
      "slug": "172896",
      "title": "हालसम्मकै उच्च बिमा दाबी",
      "timestamp": 1758585600000,
      "source": "gp",
      "content": "‘जेनजी आन्दोलन’ का क्रममा देशभर भएका तोडफोड, आगजनी, लुटपाट र सम्पत्तिमा भएका क्षतिले बिमा क्षेत्रको इतिहासमै ठुलो दाबी परेको छ । सङ्घीय राजधानी काठमाडौँसँगै देशव्यापी रूपमा भदौ २३ र २४ मा भएको आन्दोलनका क्रममा भौतिक संरचनामा भएको तोडफोड र आगजनीबाट उत्पन्न क्षतिको बिमा दाबी इतिहासकै सर्वाधिक भएको हो ।",
      "longContent": "काठमाडौँ, असोज ७ गते । ‘जेनजी आन्दोलन’ का क्रममा देशभर भएका तोडफोड, आगजनी, लुटपाट र सम्पत्तिमा भएका क्षतिले बिमा क्षेत्रको इतिहासमै ठुलो दाबी परेको छ । सङ्घीय राजधानी काठमाडौँसँगै देशव्यापी रूपमा भदौ २३ र २४ मा भएको आन्दोलनका क्रममा भौतिक संरचनामा भएको तोडफोड र आगजनीबाट उत्पन्न क्षतिको बिमा दाबी इतिहासकै सर्वाधिक भएको हो । नेपाल बिमा प्राधिकरणका अनुसार हालसम्म दुई हजार ४७८ वटा बिमा दाबी दर्ता भई जम्मा २२ अर्ब २५ करोड ६५ लाख रुपियाँ बराबरको दाबी आएको छ । यस्तो दाबी बढ्ने क्रम जारी छ ।यसअघि २०७२ वैशाख १२ र २९ गते गएको विनासकारी भूकम्पका कारण भएको क्षतिमा साढे १७ हजार बिमाको १७ अर्ब ६५ करोड रुपियाँको बिमा दाबी परेको थियो । प्राधिकरणका कार्यकारी निर्देशक सुशीलदेव सुवेदीले अहिलेको बिमा दाबी अझै बढ्ने तर यत्ति नै बढ्छ भनेर प्रक्षेपण गर्न नसकिने बताउनुभयो । उहाँका अनुसार बिमा दाबी आउने क्रम जारी छ । सञ्चालनमा रहेका १४ वटा निर्जीवन कम्पनी र चार वटा निर्जीवन माइक्रो इन्स्योरेन्स कम्पनीमा क्षतिको बिमा दाबी परेको छ ।आन्दोलनकारीले सरकारी निकायका धेरै पूर्वाधार र निजी क्षेत्रका धेरै व्यापारिक संरचना, होटेल, सोरुम, सुपरमार्केट, सञ्चारगृह, उद्योग गोदामदेखि निजी सवारी, निजी प्रयोजनका निवासलगायतलाई ध्वस्त बनाएका थिए । सर्वाधिक दाबी ओरियन्टलमाबिमा दाबी पर्नेमा दी ओरियन्टल इन्स्योरेन्स अगाडि छ । ओरियन्टलमा ७३ वटा बिमाको पाँच अर्ब २२ करोड ९८ लाख रुपियाँको दाबी परेको छ ।  सिद्धार्थ प्रिमियर इन्स्योरेन्समा २७९ वटा बिमाको पाँच अर्ब आठ करोड २८ लाख र आइजिआई प्रुडेन्सियल इन्स्योरेन्समा १७० वटा घटनाको दुई अर्ब ७६ करोड ८४ लाख रुपियाँ बराबरको बिमा दाबी परेको छ ।सङ्ख्यात्मक आधारमा भने ३७४ वटा दाबीका लागि दुई अर्ब ३९ करोड ३३ लाख रुपियाँसहित शिखर इन्स्योरेन्स अगाडि छ । त्यस्तै सगरमाथा लुम्बिनी इन्स्योरेन्समा २५७ वटा दाबीको एक अर्ब ५४ करोड ५६ लाख रुपियाँ, हिमालयन एभरेस्ट इन्स्योरेन्समा १९६ वटा दाबीको एक अर्ब १५ करोड ६२ लाख र नेको इन्स्योरेन्समा २११ वटा दाबीको एक अर्ब ११ करोड ८३ लाख रुपियाँ बराबरको बिमा दाबी परेको छ ।यस्तै सानिमा जिआइसी इन्स्योरेन्समा १४२ वटा दाबीको ८१ करोड सात लाख, युनाइटेड अजोड इन्स्योरेन्समा १८९ वटा दाबीको ५१ करोड ३४ लाख, नेपाल इन्स्योरेन्स कम्पनी लिमिटेडमा ८३ वटा दाबीको ४७ करोड नौ लाख, एनएलजी इन्स्योरेन्स कम्पनी लिमिटेडमा १७४ वटा दाबीको ४५ करोड ७२ लाख, सरकारी स्वामित्वको राष्ट्रिय बिमा कम्पनी लिमिटेडमा १६४ वटा दाबीको ४० करोड ९९ लाख, प्रभु इन्स्योरेन्स लिमिटेडमा १०२ वटा दाबीको २० करोड ३६ लाख र नेसनल इन्स्योरेन्स कम्पनी लिमिटेडको २० वटा दाबीको छ करोड ८४ लाख रुपियाँ बराबरको बिमा दाबी परेको छ ।माइक्रो इन्स्योरेन्समा तीन करोडनजिकसञ्चालनमा रहेका चार वटा माइक्रो इन्स्योरेन्स कम्पनीमा ४४ वटा दाबीको कुल दुई करोड ७० लाख रुपियाँ बराबरको बिमा दाबी परेको छ । सर्वाधिक प्रोटेक्टिभ माइक्रो इन्स्योरेन्स कम्पनी लिमिटेडको नौ वटा दाबीको एक करोड १३ लाख रुपियाँ बराबरको बिमा दाबी परेको छ । यस्तै स्टार माइक्रो इन्स्योरेन्स कम्पनी लिमिटेडमा नौ वटा दाबीको ७२ लाख, ट्रस्ट माइक्रो इन्स्योरेन्स कम्पनी लिमिटेडमा नौ वटा दाबीको ४४ लाख, नेपाल माइक्रो इन्स्योरेन्स कम्पनी लिमिटेड १७ वटा दाबीको ४१ लाख रुपियाँ बराबरको बिमा दाबी परेको छ ।सम्पत्ति बिमामा सर्वाधिक दाबीबिमालेख अनुसार सम्पत्ति बिमामा सर्वाधिक ५३८ वटा दाबीको १८ अर्ब ६१ करोड आठ लाख रुपियाँ बराबरको बिमा दाबी परेको छ । यस्तै मोटर बिमामा एक हजार ७७८ वटा दाबीको दुई अर्ब ९५ करोड २६ लाख, इन्जिनियरिङ तथा ठेकेदार जोखिम बिमामा १३२ वटा दाबीको ३३ करोड ३६ लाख, परिवहन बिमामा ११ वटा दाबीको एक करोड ५५ लाख र अन्य बिमामा १९ वटा दाबीको ३४ करोड ३८ लाख रुपियाँ बराबरको बिमा दाबी परेको छ ।सर्वाधिक दाबी बागमतीमाकम्पनीमा परेको बिमा दाबीको प्रवृत्ति प्रदेशगत आधारमा हेर्दा बागमतीमा सर्वाधिक छ । बागमतीमा एक हजार ३४३ दाबीको कुल १७ अर्ब ९७ करोड ७२ लाख रुपियाँ बराबरको बिमा दाबी परेको छ । बागमतीपछि कोशी प्रदेश ३२२ दाबीको एक अर्ब ६५ करोड तीन लाख रुपियाँ बराबरको बिमा दाबी परेको छ ।शीघ्र निष्कर्षमा पु¥याउने प्रतिबद्धतानेपाल निर्जीवन बिमा व्यवसायी सङ्घले आन्दोलनका क्रममा भएको क्षतिको दाबी भुक्तानी प्रक्रिया शीघ्र निष्कर्षमा पु¥याउन प्रतिबद्ध रहेको जनाएको छ । बिमा गरेका सवारीसाधन तथा भौतिक संरचनाको क्षतिको यथार्थ विवरणसहित सम्बन्धित निकायमा प्रक्रिया अघि बढाउन सङ्घले आग्रहसमेत गरेको छ ।यथाशीघ्र फस्र्योट गर्न निर्देशननेपाल प्राधिकरणले क्षतिको यथाशीघ्र बिमा दाबी फस्र्याेट गर्न बिमा कम्पनीलाई निर्देशन दिइरहेको कार्यकारी निर्देशक सुवेदीले बताउनुभयो । प्राधिकरणले सबै निर्जीवन तथा लघु निर्जीवन बिमकका नाममा परिपत्र जारी गर्दै असहज परिस्थितिका कारण बिमितको धनसम्पत्तिमा हुन गएको क्षति र असहजतालाई ध्यनमा राख्दै सोबाट पर्न सक्ने दाबीलाई यथासम्भव छिटो र सहज ढङ्गले फस्र्याेट गर्न कम्पनीहरूलाई आग्रह गरिएको उहाँले बताउनुभयो । नेपाल बिमक सङ्घका अध्यक्ष वीरेन्द्र बैदवारले व्यक्तिगत आवास, सवारीसाधन, व्यापारिक प्रतिष्ठानलगायतका धेरै संरचना अहिले ध्वस्त भएको भन्दै बिमा दाबी भुक्तानीमा कुनै पनि समस्या उत्पन्न नगरी सरलीकृत गर्न कम्पनीहरू सक्षम रहेको बताउनुभयो ।बिमा क्षेत्रकै टर्निङ प्वाइन्ट हुन सक्ने बिमाविज्ञ तथा नेपाल बिमा प्राधिकरणका पूर्वअध्यक्ष प्राडा फत्तबहादुर केसी अहिलेको अवस्था समग्र बिमा क्षेत्रकै लागि टर्निङ प्वाइन्ट भएको बताउँदै बिमा कम्पनीले दाबी भुक्तानीमा गर्ने छिटो छरितोपन र सहजताले बिमाको उज्जवल भविष्य निर्धारण गर्ने बताउनुभयो ।कस्तो हुन्छ भुक्तानी प्रक्रिया ?निर्जीवन बिमा गर्ने बिमितले बिमालेखबमोजिमको सम्पत्तिमाथि क्षति पुगेपछि  बिमा दाबी गर्न सक्छन् । बिमा दाबी भुक्तानी लिन पहिले घटना वा क्षतिको जानकारी तत्सम्बन्धी सम्पूर्ण विवरण खुलाई सम्बन्धित बिमा कम्पनीमा लिखित वा विद्युतीय माध्यमबाट निवेदन दिनुपर्ने प्रावधान छ । निवेदन पुगेपछि बिमा कम्पनीले आवश्यक जाँचबुझ गर्न तुरुन्त सर्भेयर खटाउँछ । खटिएको सर्भेयरले आवश्यक जाँचबुझ गरी १५ दिनभित्र बिमकको दायित्वको निर्धारण गरी त्यसको विस्तृत विवरणसमेतको प्रतिवेदन बिमकसमक्ष पेस गर्नु पर्छ र त्यसबारे बिमा लेखको सर्त तथा सुविधाको अधीनमा रही बिमितले पाउन सक्ने रकम उल्लेख गरी बिमितलाई जानकारी दिनुपर्ने प्राधिकरणले जनाएको छ ।सर्भेयरले बिमकसमक्ष प्रतिवेदन पेस गरेको साधारणतया ३५ (पैँतिस) दिनभित्र बिमकले दायित्व ठहर गरी बिमितलाई निर्जीवन बिमाको दाबी भुक्तानी गर्नुपर्ने व्यवस्था छ । साथै बिमकले बिमितलाई क्षति भएको यकिन भएमा क्षतिको केही प्रतिशत रकम अग्रिम रूपमा दाबी भुक्तानीसमेत गर्न सक्ने प्राधिकरणले जनाएको छ ।",
      "link": "https://gorkhapatraonline.com/news/172896",
      "image": "https://gorkhapatraonline.com/storage/media/305116/conversions/cg-koters-original-thumb.jpg"
    },
    {
      "slug": "172895",
      "title": "तातोपानीतर्फ गए नेपाली ट्रक",
      "timestamp": 1758585600000,
      "source": "gp",
      "content": "चीनसँगको प्रमुख व्यापारिक नाका तातोपानीसँग जोड्ने कोदारी राजमार्ग सोमबार दिउँसोदेखि सञ्चालनमा आएको छ । सडक सञ्चालनमा आएसँगै नाकामा रोकिएका सयौँको सङ्ख्यामा रहेका दसैँका लागि सामानले भरिएका कन्टेनर ल्याउने प्रक्रिया सुरु भएको छ ।",
      "longContent": "गोरखापत्र समाचारदाताकाठमाडौँ, असोज ७ गते । चीनसँगको प्रमुख व्यापारिक नाका तातोपानीसँग जोड्ने कोदारी राजमार्ग सोमबार दिउँसोदेखि सञ्चालनमा आएको छ । सडक सञ्चालनमा आएसँगै नाकामा रोकिएका सयौँको सङ्ख्यामा रहेका दसैँका लागि सामानले भरिएका कन्टेनर ल्याउने प्रक्रिया सुरु भएको छ ।तातोपानी भन्सार कार्यालयका प्रमुख राजेन्द्र चुडालका अनुसार भन्सार यार्डमा कन्टेनर ल्याउन नेपालतर्फ रोकिएका मालबाहक बन्द ट्रक सिमानातर्पm गएका छन् । “यताबाट सवारीसाधन गएका छन् । ती साधनले भोलिदेखि उता रहेका कन्टेर लोड गरेर ल्याउने छन्,” उहाँले भन्नुभयो ।पहिरोका कारण स्थानीयले बस्ती जोखिममा परेको भन्दै सडक खुलाउन अवरोध गरेका थिए । ऊर्जा, जलस्रोत तथा सिँचाइ, भौतिक पूर्वाधार तथा यातायात तथा सहरी विकासमन्त्री कुलमान घिसिङ, मन्त्रालयका सचिव केशव शर्मा, सडक विभागका महानिर्देशक विजय जैशीलगायतको टोलीले उक्त सडकको स्थलगत अनुगमन गरी सडक खुलाउन पहल गरिएको थियो । अनुगमनका क्रममा पहिरोबाट सबैभन्दा बढी प्रभावित इर्कु क्षेत्रका बासिन्दासँग छलफल गरी बस्तीको जोखिम न्यूनीकरणका उपाय, सडकलाई स्थायी रूपमा सञ्चालन गर्न दीर्घकालीन प्राविधिक कार्यसहितका विषयमा समेत छलफल गरिएको मन्त्री घिसिङको सचिवालयले जनाएको छ ।उक्त राजमार्ग अन्तर्गत भोटेकोशी गाउँपालिका–२ को कोदारी, इर्कुसहित पाँच स्थानमा पहिरो हटाएर सडक सुचारु गरिएको हो । चाडपर्वका बेला चीनसँगको प्रमुख व्यापारिक नाका जोड्ने बाटो बन्द भएपछि पहिरो हटाउने कार्यमा स्थानीयको अवरोध देखिएको थियो । त्यसपछि मन्त्री घिसिङले गत बुधबार भोटेकोशी–२ का वडाध्यक्षलगायत स्थानीय अगुवालाई आफ्नै निवासमा बोलाएर बाटो खोल्न आवश्यक सहयोग र सहजीकरण गरिदिन आग्रह गर्नुभएको थियो ।",
      "link": "https://gorkhapatraonline.com/news/172895",
      "image": "https://gorkhapatraonline.com/storage/media/304994/conversions/Tatopani-Truck-original-thumb.jpg"
    },
    {
      "slug": "172893",
      "title": "बङ्गलादेशले दिन छाड्यो नेपाललाई जुट",
      "timestamp": 1758585600000,
      "source": "gp",
      "content": "बङ्गलादेशबाट कच्चा जुट आयात गरी प्रशोधनपछि तयारी वस्तु भारतमा निर्यात गर्दै आएका नेपाली उद्योग सङ्कटमा परेका छन् । बङ्गलादेशले कच्चा जुटको निर्यातलाई अघोषित रूपमा प्रतिबन्ध लगाएपछि त्यसको मारमा नेपालका उद्योग परेका हुन् ।",
      "longContent": "नवराज कट्टेलविराटनगर, असोज ७ गते । बङ्गलादेशबाट कच्चा जुट आयात गरी प्रशोधनपछि तयारी वस्तु भारतमा निर्यात गर्दै आएका नेपाली उद्योग सङ्कटमा परेका छन् । बङ्गलादेशले कच्चा जुटको निर्यातलाई अघोषित रूपमा प्रतिबन्ध लगाएपछि त्यसको मारमा नेपालका उद्योग परेका हुन् । यद्यपि अहिलेसम्म निर्यात रोकेको भनेर बङ्गलादेशले भनिसकेको छैन तर, नेपालमा कच्चा जुट निर्यात गर्न कडाइ गरेपछि नेपालमा आयात गर्न नसकिएको उद्योगीहरूले बताएका छन् । नेपालबाट वार्षिक आठ अर्ब रुपियाँभन्दा बढीका जुटका सामग्री भारत निर्यात हुँदै आएको छ । जुटका सामग्री उत्पादनका लागि कच्चा जुटका लागि भने नेपाल–भारत र बङ्गलादेशसँग निर्भर छन् । त्यसमध्ये पनि दुई वर्षयता बङ्गलादेशबाट आयात गरिने कच्चा भारतको भन्दा कम मूल्य पर्ने गरेको थियो । त्यसैले बङ्गलादेशको कच्चा जुटका तयारी सामग्री भारत निर्यात गर्दा उद्योगीलाई बढी मुनाफा हुन्थ्यो । बङ्गलादेशबाट कच्चा जुट आउन नसक्दा भारतमा निर्भर हुनुपर्ने हुन्छ तर, कच्चा पनि भारतबाटै ल्याएर वस्तु निर्यात गर्दा त्यहाँका उद्योगका उत्पादनसँग नेपाली उद्योगका उत्पादन प्रतिस्पर्धी बन्न सक्दैनन् । नेपाल जुट उद्योग सङ्घका वरिष्ठ उपाध्यक्ष एवं बाबा जुट मिल्स उद्योगका सञ्चालक प्रकाश मुन्दडाका अनुसार बङ्गलादेशले एकाएक यस्तो गरिदियो । नेपालले बङ्गलादेशका लागि सौहार्दपूर्ण बजार स्थापित गरिदिएको थियो । उद्योगी मुन्दडाले भारतसँगसमेत कच्चा जुट अभाव रहेकाले अझ बढी सङ्कट हुने सङ्केत गर्नुभयो । भारतले नेपालको सीमा क्षेत्रमा उत्पादन भएको जुटसमेत किसानसँग खरिद गरेर लगिरहेको मुन्दडाको दाबी छ । मोरङ सुनसरी औद्योगिक कोरिडोरमा छ वटा जुट उद्योग सञ्चालनमा छन्, जसले नेपालमा उत्पादन भएको १५ देखि २० हजार टन जुट खपत गर्दछन् । यी छ वटा उद्योगले वार्षिक ७० हजार टन जुट प्रशोधन गरेर वस्तु निर्यात गर्दै आएका थिए । आयात हुने ५० देखि ६५ हजार टन जुट भारत र बङ्गलादेशबाटै आयात हुने गरेको थियो । उद्योगी मुन्दडाका अनुसार सिजनमा कहाँ सस्तो पर्छ त्यहीँ बढी जुट खरिद गर्ने ध्याउन्न हुन्थ्यो तर यस पटक बङ्गलादेशले रोकिदियो र भारतमा उत्पादन नै कम भएको हो । जुटको सिजन साउन १५ देखि नै लाग्छ । यस पटक भारतभन्दा बङ्गलादेशमा १० देखि १५ रुपियाँ प्रतिकिलोग्राम सस्तो थियो । स्वस्तिक जुट मिल्सका सञ्चालक रमेश राठीले युवामा झन्झट बेहोर्ने बानी हटेका कारण भारत र बङ्गलादेशमा पनि खेती विस्थापित हुँदै गएको बताउनुभयो । नेपालमा जुट खेतीप्रति आकर्षण १५ वर्षअगाडि नै घटिसकेको थियो । उद्योगी राठीले बङ्गलादेशको वाणिज्य मन्त्रालय अन्तर्गतको निर्यात शाखाले बङ्गलादेश जुट एसोसिएसन (बिजेए) लाई सेप्टेम्बर ८ मा पत्र काटेको थियो, जसमा कच्चा जुटको निर्यातलाई ससर्त निर्यातको सूचीमा राखिएको जानकारी दिएको थियो । त्यसपछि कारोबार गर्दाको क्षण निर्यातसम्बन्धी एलसी, टिटी, सम्झौता, प्रोफर्मा इन्भ्वाइसलगायतका सबै कागजात एसोसिएसनका कार्यालय र वाणिज्य मन्त्रालयमा बुझाउन भनियो । त्यस नियममा बङ्गलादेशका निर्यातकर्ता हच्किएका हुन् । निर्यातकर्ताले ससर्त सूची अनुसारको नियम पालना गर्नुभन्दा नेपालमा जुट रोक्नु उचित ठानिरहेका हुन् । त्यसको मार भने नेपालका उद्योग र यहाँ रोजगारी पाइरहेका नेपालीमा परेको हो । भन्सार विभागको तथ्याङ्क अनुसार गत आर्थिक वर्ष २०८१/८२ मा बङ्गलादेशबाट किलोको १०१ रुपियाँ ८० पैसा र भारतबाट १०४ रुपियाँ १२ पैसामा कच्चा जुट नेपालमा आयात भएको थियो । बङ्गलादेशबाट दुई करोड ६३ लाख ५७ हजार ७४० किलो र भारतबाट दुई करोड ३७ लाख ८७ हजार आठ सय किलो कच्चा जुटको आयात भएको थियो ।अघिल्लो आव २०८०/८१ मा बङ्गलादेशबाट दुई करोड ३७ लाख ३५ हजार किलो र भारतबाट दुई करोड सात लाख ६१ हजार ८८३ किलो आयात भएको थियो । बङ्गलादेशबाट ८२ रुपियाँ प्रतिकेजी र भारतबाट ८७ रुपियाँ २६ पैसा प्रतिकेजी मूल्यमा जुट आयात भएको देखिन्छ । आव २०७९/८० मा भने भारतबाट कच्चा जुट बढी आयात भएको देखिन्छ । बङ्गलादेशबाट ९८ रुपियाँ २६ पैसा प्रतिकिलोग्राममा एक करोड ३१ लख ९८ हजार ७२६ किलो र भारतबाट किलोको ९९ रुपियाँ ६० पैसामा तीन करोड ३९ लाख ५० हजार २२९ किलो आयात गरिएको देखिन्छ । उद्योगी राठीका अनुसार एक/दुई रुपियाँ मात्रै सस्तो मूल्य भए बङ्गलादेशबाटभन्दा भारतबाटै जुट आयात गर्दा ढुवानीबाट सहुलियत लिन सकिन्छ । चालु आवको साउनमा भारतबाट पाँच करोड ६५ लाख ६७ हजार मूल्यको चार लाख ३२ हजार चार सय किलो जुट आयात भएको देखिन्छ । यसमा एक किलो जुटको १३० रुपियाँ ८२ पैसा परेको उद्योगी राठी बताउनुहुन्छ । बङ्गलादेशबाट गत साउनमा किलोको ११९ रुपियाँ चार पैसामा २८ करोड ५७ लाख छ हजार मूल्यको २४ लाख किलो कच्चा जुट आयात भएको थियो । पछिल्लो २० दिनयता भने बङ्गलादेशबाट जुट आउन सकेको छैन । सेप्टेम्बर ७ तारिखमा भुक्तानी भएका वा एलसी खोलिएका सामान चार दिनअगाडि मात्रै छोडिएको छ । ८ सेक्टेम्बरमा वाणिज्य मन्त्रालयको परिपत्रपछि निर्यात रोकिएको छ ।",
      "link": "https://gorkhapatraonline.com/news/172893",
      "image": "https://gorkhapatraonline.com/storage/media/304992/conversions/jut-mills-(1)-original-thumb.jpg"
    },
    {
      "slug": "172889",
      "title": "हुँदाखानेलाई सेवा दिँदै सुपथ मूल्य पसल",
      "timestamp": 1758585600000,
      "source": "gp",
      "content": "कीर्तिपुरको मच्छेगाउँ घर भएकी सबिता खड्का श्रीमान्सहित दसैँलाई चाहिने खाद्यान्न किनमेलका लागि थापाथलीस्थित खाद्य व्यवस्था तथा व्यापार कम्पनीको सहुलियत मूल्य पसलमा पुग्नुभयो । ग्राहकको निकै भिड भएकाले सामान लिन र पैसा तिर्न लाइन बस्नु परेको अनुभव उहाँको छ ।",
      "longContent": "काठमाडौँ, असोज ७ गते । कीर्तिपुरको मच्छेगाउँ घर भएकी सबिता खड्का श्रीमान्सहित दसैँलाई चाहिने खाद्यान्न किनमेलका लागि थापाथलीस्थित खाद्य व्यवस्था तथा व्यापार कम्पनीको सहुलियत मूल्य पसलमा पुग्नुभयो । ग्राहकको निकै भिड भएकाले सामान लिन र पैसा तिर्न लाइन बस्नु परेको अनुभव उहाँको छ । खड्काको आफ्नै साधन भएकाले सहुलियत मूल्य पसलबाट चामल, चिनो, कर्णालीको सिमी, चिनी, खानेतेल, आँटा, मैदा र चिउरा गरी करिब १० हजारको सामान खरिद गर्नुभयो । उहाँले सस्तो राम्रो सामान पाइने भएकाले त्यति टाढाबाट खाद्यमा सामान किन्न आएको र लाइनमा बस्नु परे पनि कत्ति पनि दुःखेसो नभएको बताउनुभयो ।सोही पसलमा कुपन्डोलबाट आएकी कल्पना पौडेलले चाडपर्वमा यस्ता सहुलियत मूल्य पसल सञ्चालन गर्दा आफू जस्ता सर्वसाधारण उपभोक्ताका लागि धेरै राहत भएको अनुभव सुनाउनुभयो । सहकारीमा पैसा सङ्कलन गर्ने उहाँले भन्नुभयो, “यस्ता पसलले हुनेखानेभन्दा पनि हुँदाखानेका लागि साँच्चिकै राहत भएको दिएका छन् । यस्तो छु्ट दसैँतिहारमा मात्रै सीमित नगरेर वर्षभरि दिनु पर्छ ।” साल्ट टे«डिङ कर्पोरेसनले सञ्चालन गरेको सहुलियत मूल्य पसलमा पनि उपभोक्ताको भिड त्यस्तै नै छ । कर्पोरेसनमा धेरैजसो चिनी र नुन किन्ने छन् । कर्पोरेसनले चिनी प्रतिकेजी ९५ रुपियाँ र नुन प्रतिप्याकेट २४ रुपियाँ बिक्री गर्दै आएको छ । अन्य सामान दाल, चामल, आँटा, मैदा, खानेतेललगायतका खाद्यमा पनि प्रतिकेजी सात रुपियाँ छुट छ । साल्ट ट्रेडिङका प्रवक्ता कुमार राजभण्डारीका अनुसार देशभर करिब ४० वटा यस्ता पसल सञ्चालनमा छन्, जसमध्ये १२ वटा काठमाडौँ उपत्यकाभित्र छन् । महँगीको मारमा परेका र उपभोक्ता चाडपर्वका समयमा सहुलियत पाइने भन्दै टाढा टाढादेखि सुपथ मूल्य पसल खोज्दै जान्छन् । यस्ता पसलमा चामल, चिनी, दाल, तेल, चिउरा, आँटा जस्ता खाद्यान्नमा उपभोक्ताको विशेष आकर्षण रहन्छ । सरकारले हरेक वर्ष बजारभाउ नियन्त्रण गर्ने र चाडपर्वका उपभोक्तालाई थोरै भए पनि राहत होस् भन्ने उद्देश्यसाथ सहुलियत मूल्य पसल सञ्चालन गर्दै आएको छ । सरकारले खाद्य व्यवस्था तथा व्यापार कम्पनी, साल्ट ट्रेडिङ कर्पोरेसन र दुग्ध विकास संस्थान (डिडिसी) मार्फत गत भदौ ३० देखि सहुलियत मूल्य पसल सञ्चालनमा ल्याएको छ । खाद्य व्यवस्था तथा व्यापार कम्पनीले ४५ जिल्लाका १११ स्थान र साल्ट ट्रेडिङले न्यूनतम ४३ स्थानबाट सहुलियत दिएका छन् भने डिडिसीले उपत्यकामा दुई वटा र उपत्यकाबाहिर भएका प्रत्येक आयोजनाबाट छुट दिइएको जनाएको छ ।खाद्य व्यवस्था तथा व्यापार कम्पनी लिमिटेडका प्रवक्ता माधव मिश्रले सहुलियत मूल्य पसलमा उपभोक्ताको आकर्षण बढेसँगै कारोबार पनि बढ्दै गएको बताउनुभयो । उहाँका अनुसार कम्पनीले सञ्चालन गरेका १११ बिक्री केन्द्रबाट दैनिक एक करोड बढीको कारोबार गरेको छ । कम्पनीको आपूर्ति व्यवस्थामा सुधार आएको र दुर्गम क्षेत्रमा समेत सेवा विस्तार गर्ने क्रम जारी रहेको सूचना अधिकारी मिश्रले बताउनुभयो । खाद्य कम्पनीका अनुसार संविधान दिवस, शनिबार, सार्वजनिक बिदा र घटस्थापनामा समेत कम्पनीले सहुलियत मूल्य पसल सञ्चालन गरेको छ । कम्पनीले देशभरका सहुलियत सुपथ मूल्य पसलका अवस्थाको नियमित अनुगमन गरिरहेको र सोही अनुसार आवश्यक व्यवस्थापन गरिरहेको पनि कम्पनीले जनाएको छ ।खाद्य कम्पनीले सञ्चालन गरेको अनलाइन सेवा पनि प्रभावकारी बन्दै गएको जनाएको छ । कम्पनीले आफ्नो अनलाइन पोर्टल नेपालफुड्स डट जिओभी डट एनपीमार्फत पनि सेवा दिइरहेको छ । खाद्य कम्पनीका प्रवक्ता मिश्रले अनलाइनबाट माग गर्दा पसलमा जस्तै समान मूल्यमा सामान उपलब्ध हुन्छ र डेलिभरी चार्ज पनि नलाग्ने बताउनुभयो । उहाँका अनुसार अनलाइनबाट न्यूनतम पाँच हजारदेखि अधिकतम १५ हजार रुपियाँ बराबरको सामान माग गर्न सकिन्छ ।",
      "link": "https://gorkhapatraonline.com/news/172889",
      "image": "https://gorkhapatraonline.com/storage/media/304988/conversions/supat-original-thumb.jpg"
    },
    {
      "slug": "172797",
      "title": "सुन प्रतितोलमा  सात सय बढ्यो",
      "timestamp": 1758499200000,
      "source": "gp",
      "content": "सुनको मूल्य हालसम्मकै उच्च विन्दुमा पुगेको छ । आज सुन प्रतितोला रू दुई लाख १७ हजार ८०० मा खरिद बिक्री हुने नेपाल सुनचाँदी व्यवसायी महासङ्घले जनाएको छ । आइतबार प्रतितोला रू दुई लाख १७ हजार १०० मा खरिदबिक्री भएकोमा आज रू सात सय बढेको हो ।",
      "longContent": "काठमाडौँ,  असोज ६ गते ।  सुनको मूल्य हालसम्मकै उच्च विन्दुमा पुगेको छ । आज सुन प्रतितोला रू. दुई लाख १७ हजार ८०० मा खरिद बिक्री हुने नेपाल सुनचाँदी व्यवसायी महासङ्घले जनाएको छ । आइतबार प्रतितोला रू. दुई लाख १७ हजार १०० मा खरिदबिक्री भएकोमा आज रू. सात सय बढेको हो ।त्यस्तै, आज चाँदी प्रतितोला रू. दुई हजार छ सय ५० मा खरिद बिक्री हुनेछ । अन्तर्राष्ट्रिय बजारमा आज सुन प्रतिऔंस तीन हजार छ सय ९१ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/172797",
      "image": "https://gorkhapatraonline.com/storage/media/304825/conversions/gold1616-original-thumb.jpg"
    },
    {
      "slug": "172777",
      "title": "अप्ठ्यारोमा काम लाग्यो कोरला",
      "timestamp": 1758499200000,
      "source": "gp",
      "content": "नेपालको दोस्रो ठुलो व्यापारिक साझेदार चीनसँग जोड्ने प्रमुख नाकाहरू रसुवा र तातोपानी भन्सार सञ्चालनमा आउन नसकेपछि मुस्ताङस्थित कोरला नाका प्रयोगमा आउन थालेको छ । औपचारिक",
      "longContent": "गोरखापत्र समाचारदाताकाठमाडौँ, असोज ६ गते । नेपालको दोस्रो ठुलो व्यापारिक साझेदार चीनसँग जोड्ने प्रमुख नाकाहरू रसुवा र तातोपानी भन्सार सञ्चालनमा आउन नसकेपछि मुस्ताङस्थित कोरला नाका प्रयोगमा आउन थालेको छ । औपचारिक व्यापारका लागि खासै प्रयोगमा नआएको यो नाका सञ्चालनको लामो समयपछि मात्रै व्यावसायिक प्रयोजनमा आएको हो । भन्सार विभागका अनुसार भदौ ३० गतेदेखि पूर्ण सञ्चालनमा आएको कोरला नाका हुँदै पहिलो पटक ठुलो सङ्ख्यामा विद्युतीय गाडी र मालवाहक ढुवानी साधनले जाँचपास गरेका छन् । कोरला नाका हेर्ने मुस्ताङ भन्सार कार्यालयका अनुसार सञ्चालनमा आएको पाँच दिनमा मात्रै उक्त नाकाबाट दुई सय नौ वटा विद्युतीय गाडीले जाँचपास गरेका छन् । त्यस्तै एक सय सात वटा मालवाहक ढुवानीले पनि भन्सार पास गरेको कार्यालयले जनाएको छ । मावलवस्तु जाँचपासबापत कार्यालयले ३४ करोड ४७ लाख ४५ हजार रुपियाँ राजस्व सङ्कलन भएको जानकारी दिएको छ । गत असार २४ गते ल्हेन्दे खोलामा आएको बाढीका कारण रसुवा भन्सार कार्यालय पूर्ण रूपमा बन्द छ । अहिले पनि त्यहाँ निर्माणको काम जारी छ । त्यस्तै कोदारी राजमार्गमा आएको पहिरोका कारण तातोपानी भन्सार कार्यालय पनि सञ्चालनमा आउन सकेको छैन । तातोपानी हुँदै चीन जोड्ने दुई वटा सडकमध्ये मुख्य सडक निर्माणको काम अझै बाँकी भएकाले सञ्चालनमा आउन केही समय लाग्ने तातोपानी भन्सार कार्यालयका प्रमुख राजेन्द्र चुँडालले जानकारी दिनुभयो ।  मुख्य दुई भन्सार नाका नै सञ्चालनमा आउन नसक्दा दसैँलक्षित आयात प्रभावित हुने अवस्थामा कोरला नाका व्यावसायिक रूपमा पूर्ण रूपमा सञ्चालनमा आएको हो । अहिले यस नाकामा भन्सारको सम्पूर्ण प्रव्रिmया समेटिएको आसिकुडा प्रणाली सञ्चालनमा आइसकेको भन्सार विभागले जनाएको छ । त्यस्तै यस नाका हुँदै सामान आयात गर्न नेपाल राष्ट्र बैङ्कले प्रतीतपत्र (एलसी) खोल्न सहजीकरणसमेत गरिसकेको छ । यससँगै चीनबाट कोरला नाका हुँदै व्यापारीले प्रतीतपत्रमार्फत नै औपचारिक रूपमा व्यापार गर्न सक्ने बाटोसमेत खुलेको छ । “रसुवा र तातोपानी नाका सञ्चालनमा नआएको अवस्थामा कोरला नाका सञ्चालनमा आउनु खुसीको कुरा हो,” नेपाल हिमालय सीमापार वाणिज्य सङ्घका वरिष्ठ उपाध्यक्ष गङ्गाबहादुर घिमिरेले भन्नुभयो, “पर्याप्त पूर्वाधार नभएको र बाहै्र महिना चल्न सक्ने अवस्था नरहेकाले यो नाकाबाट धेरै आयात हुने अवस्था भने छैन ।” कोरोना महामारीका कारण २०७६ सालदेखि चीन सरकारले आफ्नोतर्फ उक्त नाका पूर्ण रूपमा बन्द गरेको थियो । पछिल्लो पटक २०८० कात्तिकमा यो नाका पुनः सञ्चालनमा आएको थियो । खास गरी यो नाका हुँदै स्थानीयले घरायसी प्रयोजनका सामान आयात गर्दै आएका थिए । प्रतीतपत्र नै खोलेर व्यावसायिक प्रयोजनका लागि नाका यसै हप्ताबाट मात्र सञ्चालन आएको हो । मुख्य नाकाहरू सञ्चालन नहुँदा दसैँका लागि नेपाली व्यापारीले खरिद गरेका विशेष गरी लत्ताकपडा र विद्युतीय सवारी चीनबाट आउन सकेको थिएन । नेपालले भारतपछि चीनबाट सबैभन्दा धेरै वस्तु आयात गर्छ । भन्सार विभागका अनुसार गत आव २०८१/८२ मा नेपालले चीनबाट तीन खर्ब ४१ अर्ब रुपियाँका वस्तु आयात गरेको थियो । चीनबाट सबैभन्दा धेरै स्मार्टफोन, विद्युतीय सवारी, लत्ताकपडा र फलफूल आयात भएको तथ्याङ्कले देखाउँछ ।",
      "link": "https://gorkhapatraonline.com/news/172777",
      "image": "https://gorkhapatraonline.com/storage/media/304790/conversions/Untitled-1-original-thumb.jpg"
    },
    {
      "slug": "172765",
      "title": "कार्यालय नयाँ सामान पुुरानै",
      "timestamp": 1758499200000,
      "source": "gp",
      "content": "जेनजी आन्दोलनका व्रmममा आगजनी र तोडफोड भई पूर्ण रूपमा क्षति भएका केन्द्रीय सचिवालय सिंहदरबारका कतिपय मन्त्रालय र कार्यालय नयाँ ठाउँमा सरेका छन् ।   सामान्यतः नयाँमा सर्दा नयाँ नै",
      "longContent": "काठमाडौँ, असोज ६ गते  । जेनजी आन्दोलनका क्रममा आगजनी र तोडफोड भई पूर्ण रूपमा क्षति भएका केन्द्रीय सचिवालय सिंहदरबारका कतिपय मन्त्रालय र कार्यालय नयाँ ठाउँमा सरेका छन् । सामान्यतः नयाँमा सर्दा नयाँ नै सामान किन्ने परिपाटी अहिले छैन । तत्कालीन व्यवस्थापन र मितव्ययिता दुवै हुने गरी अहिले त्यस्ता कार्यालय पुरानै सामानले भरिँदै छन् । जेनजीले भदौ २३ र २४ मा गरेको आन्दोलनमा तोडफोड र आगजनी हुुँदा सिंहदरबारसहित देशव्यापी रूपमा सरकारी कार्यालयमा अकल्पनीय क्षति भएको थियो ।सिंहदरबारभित्र रहेको प्रधानमन्त्री तथा मन्त्रीपरिषद्को कार्यालय, गृह मन्त्रालय, शिक्षा, विज्ञान तथा प्रविधि मन्त्रालय पूर्ण रूपमा क्षति भई साबिकभन्दा बेग्लै ठाउँमा सारिएका छन् । नयाँ ठाउँमा सारिए पनि तिनमा पुुरानै सजाउन भ्याइनभ्याइ छ । गृह मन्त्रालयका प्रवक्ता आनन्द काफ्लेले मन्त्रालय सार्दा नयाँ सामान नकिनी पुुरानै प्रयोग गरिएको जानकारी दिनुुभयो । गृह मन्त्रालयको नागरिक सहायता कक्ष, लेखा शाखा, प्रहरी प्रशासन, आर्थिक प्रशासन, गुुनासो सुुन्ने शाखा, सचिव र मन्त्रीको कार्यकक्षमा पूर्ण रूपमा क्षति भएको थियो । उहाँले भन्नुुभयो, “तीन शाखामा रहेका सबै सामान जेलर नष्ट भए पनि पुुरानैले काम चलायौँ । तत्काल नयाँ खरिद गर्ने अवस्था छैन ।” प्रधानमन्त्री तथा मन्त्रीपरिषद्को कार्यालय पनि गृहका लागि बनेको नयाँ भवनमा सारिएको छ । प्रधानमन्त्री तथा मन्त्रीपरिषद्को कार्यालयका प्रवक्ता रविलाल शर्माले पुुरानै सामान टकटक्याएर कार्यालय सञ्चालन गरिएको जानकारी दिनुुभयो । कार्यालय नयाँ ठाउँमा सारिए पनि जे जे सामान प्रयोग गर्न मिल्छ तिनैैलाई मर्मत गरी प्रयोग गरिएको उहाँले जानकारी दिनुुभयो ।  प्रवक्ता शर्माले भन्नुुभयो, “आवश्यकताका आधारमा मात्र सामान खरिद गर्ने हुुँदा तत्काल विद्युुतीय डिभाइस किन्नुुपर्ने देखिएको छ ।” मितव्ययी ढङ्गले कार्यालय सञ्चालन गर्ने भएकाले तत्काल नयाँ सामान खरिद नगरी पुुरानैले सामानले काम चलाउने उहाँको भनाइ छ ।आगलागीबाट पूर्णतः क्षति भएपछि सिंहदरबारभित्र रहेको शिक्षा, विज्ञान तथा प्रविधि मन्त्रालय केशर महलमा सरेको छ । यो ठाउँ पुरानो भए पनि भवन नयाँ छ । मन्त्रालयका सचिव विश्वबाबुु पुडासैनीले मन्त्रालय नयाँ ठाउँमा सरे पनि पुुरानैले सञ्चालन गरिएको जानकारी दिनुुभयो ।काम लाग्न मिल्ने सामान पुुरानो मन्त्रालयबाट ल्याएका र केशर पुस्तकालयमा रहेकाले अन्य सामान प्रयोग गरिएकाले तत्काल नयाँ सामान किन्ने योजना नरहेको उहाँको भनाइ छ । शिक्षासँग सम्बन्धित परियोजनामा रहेका कम्प्युुटर प्रयोग गरिएको उहाँले जानकारी दिनुुभयो ।  आगजनीबाट पूर्ण रूपमा क्षति भएको स्वास्थ्य तथा जनसङ्ख्या मन्त्रालयले भने अत्यावश्यक पर्ने कप्युुटर मात्र खरिद गरी सञ्चालन गरिएको छ । मन्त्रालयका प्रवक्ता डा. प्रकाश बुुढाथोकीले कर्मचारीले घरमा लगेका ल्यापटप र व्यक्तिगत ल्यापटप प्रयोग गरी कार्य सञ्चालन गरिएको जानकारी दिनुुभयो । कार्यालयमा रहेका धेरै सामान जलेर नष्ट भएका छन् । उहाँले भन्नुुभयो, “जरुरी पर्ने नकिनी नहुुने सामान मात्र खरिद गरिएको छ ।” सहरी विकास मन्त्रालयका अनुसार देशभर सङ्घीय मन्त्रालय र विभाग अन्तर्गत ३८० वटा कार्यालयमा क्षति भएको छ । मन्त्रालयका प्रवक्ता नारायणप्रसाद मैनालीले देशभरका १०५ वटा सङ्घीय कार्यालय पूर्ण रूपमा क्षति भएको र १८२ कार्यालयमा आंशिक क्षति भएको जानकारी दिनुुभयो । ९३ वटा कार्यालयमा सामान्य क्षति भएको मन्त्रालयले जनाएको छ ।",
      "link": "https://gorkhapatraonline.com/news/172765",
      "image": "https://gorkhapatraonline.com/storage/media/304777/conversions/Untitled-1-original-thumb.jpg"
    },
    {
      "slug": "172750",
      "title": "केराको रेसाबाट कपडा",
      "timestamp": 1758499200000,
      "source": "gp",
      "content": "दुई महिनाअघिसम्म टीकापुर नगरपालिका–५ की जुगरानी चौधरीलाई निकै सकसपूर्ण समय थियो । दिनभर घरायसी काममा व्यस्त हुँदा पनि उहाँको कामबाट परिवार सन्तुष्ट थिएन ।",
      "longContent": "भजनी (कैलाली), असोज ६ गते । दुई महिनाअघिसम्म टीकापुर नगरपालिका–५ की जुगरानी चौधरीलाई निकै सकसपूर्ण समय थियो । दिनभर घरायसी काममा व्यस्त हुँदा पनि उहाँको कामबाट परिवार सन्तुष्ट थिएन । घरमा जति काम गरे पनि आम्दानी नहुने भएपछि उहाँ मानसिक तनावमा हुनुहुन्थ्यो तर २५ दिने तालिमले उहाँको जीवन फेरिएको छ । उहाँ उद्यममा जोडिनुभएको छ ।२५ दिनको निःशुल्क तालिमसहित ५० प्रतिशत अनुदानमा कपडा बुन्ने उपकरण सहयोग गरेपछि जुगरानीसहितका महिला उद्यममा जोडिएका हुन् । उहाँहरूले केराको रेसाबाट काँचो कपडा बुन्न थाल्नुभएको छ । अहिले उहाँहरूको दैनिकी कपडा बनाउँदै बित्ने गरेको छ । “खेर जाने केराको बोट (थाम) बाट कपडा हुन्छ भन्ने विश्वास गर्न नसकेकी म आफँै कपडा बनाउन थालेकी छु । हिजोआज परिवारले पनि विश्वास गर्न थालेको छ । आफूलाई पनि आत्मनिर्भर भएको महसुस हुन्छ,” उहाँले भन्नुभयो । टीकापुर नगरपालिका–८ स्थित धनसिंहपुर एकता समाज बचत तथा ऋण सहकारी संस्था लिमिटेडले सहकारीमा आठ जना सदस्यलाई तालिममा सहभागी गराएर कपडा उत्पादन गर्ने सुरु गरेपछि महिला आत्मनिर्भर बन्दै गएका छन् । “सिप भएपछि पैसा कमाउन समस्या नहुँदो रहेछ । समाजले हेर्ने दृष्टिकोणमा फेरिँदो रहेछ ।” सोही ठाउँकी कमला साउदले भन्नुभयो, “हिजो घरमा बसेर दिन बिताउन मुस्किल हुन्थ्यो भने हिजोआज समय नै पुग्दैन ।”महिलाले उत्पादन गरेको कपडा काठमाडौँ लगिन्छ । प्रतिमिटर तीन सय रुपियाँमा काठमाडौँको अल्लो बजारले कपडा खरिद गर्दै आएको छ । माग अनुसार पु-याउन भने नसकिएको वडा नं. ७ की शकुन्तला चौधरी बताउनुहुन्छ । उत्पादन भएको कपडा निर्यातका लागि सहकारीले सहजीकरण गर्दै आएको छ । दुई वर्षअघिदेखि केराको खेर गइरहेको थामबाट रेसा उत्पादन गर्दै आएको सहकारीले यसभन्दा पहिले रेसा तयार गरेर बेच्दै आएको थियो । बजारमा रेसाको माग निकै हुँदा पु-याउन नसकिएको सहकारीका व्यवस्थापक रामकृष्ण चौधरीले बताउनुभयो । “रेसाका लागि चाहिने कच्चा पदार्थ अर्थात् केराको थाममा हामीले अहिलेसम्म पैसा तिर्नु परेको छैन । उत्पादन भएको रेसाले बजारको माग धान्न सकेका छैनौँ । अहिले त आफ्नै लागि रेसा पु-याउन सकिएको छैन ।”महिलाले सरकारबाट सहयोगको अपेक्षा गरेका छन् । उत्पादन भएको कपडाबाट अन्य सामग्री उत्पादनका लागि आवश्यक सिप र आधुनिक मेसिनमा सहयोगको अपेक्षा महिलाको छ । स्थानीय कमलाकुमारी चौधरीले केराको कपडाबाट टोपी, झोला, चप्पल, जुत्ता, गुन्द्रीलगायत  उत्पादन गर्न सकिने बताउनुभयो । स्थानीय महिलालाई सिलाइकटाइलगायतका तालिममा लाखौँ खर्च स्थानीय सरकारले बर्सेनि गर्दै आए पनि आफ्नो क्षेत्रमा खेर गइरहेको कच्चा पदार्थको उपयोग गर्दै आत्मनिर्भर बनाउने काममा लगानी आवश्यक रहेको चौधरी बताउनुहुन्छ । टीकापुरमा हाल एक हजार हेक्टरभन्दा बढी क्षेत्रफलमा केरा खेती हुँदै आएको छ । केरा उत्पादन भएपछि खेर गइरहेको केराको थामबाट रेसा उत्पादन गरेर कपडा उत्पादन भइरहेको छ ।",
      "link": "https://gorkhapatraonline.com/news/172750",
      "image": "https://gorkhapatraonline.com/storage/media/304762/conversions/Untitled-1-original-thumb.jpg"
    },
    {
      "slug": "172747",
      "title": "सिस्नुबाट आम्दानी गर्न प्रशोधन केन्द्र",
      "timestamp": 1758499200000,
      "source": "gp",
      "content": "तेह्रथुमको लालीगुराँस नगरपालिका–१, चैतेका दीपेन्द्र बस्नेत स्थानीय चैते सामुदायिक वन पुगेर सिस्नु सङ्कलन गर्नुहुन्छ । उहाँ दैनिक १५ देखि २० किलोसम्म सिस्नो सङ्कलन गर्नुहुन्छ । सङ्कलन गरेको",
      "longContent": "कविराज घिमिरे हिले, असोज ६ गते  । तेह्रथुमको लालीगुराँस नगरपालिका–१, चैतेका दीपेन्द्र बस्नेत स्थानीय चैते सामुदायिक वन पुगेर सिस्नु सङ्कलन गर्नुहुन्छ । उहाँ दैनिक १५ देखि २० किलोसम्म सिस्नो सङ्कलन गर्नुहुन्छ । सङ्कलन गरेको सिस्नु सोही सामुदायिक वनले सञ्चालन गरेको सिस्नो प्रशोधन केन्द्रमा बिव्रmी गर्नुहुन्छ । उहाँले सङ्कलन गरेको सिस्नुबापत प्रतिकिलो ८० रुपियाँ पाउनुहुन्छ । फुर्सदको  समयमा टिपेको सिस्नोले राम्रो आम्दानी गराइरहेको उहाँ बताउनुहुन्छ । बस्नेत जस्तै धेरै स्थानीय अहिले सो सामुदायिक वनमा पुगेर सिस्नु सङ्कलन गरी आम्दानी गर्दै आएका छन् । पहाडी क्षेत्रका गाउँघर तथा वन जङ्गलमा पाइने सिस्नुमा पोल्ने गुण हुँदा घाँसपात तथा खेतीपाती गर्दा धेरैका लागि सिस्नु टाउको दुखाइ बन्ने गरेको छ । चैते सामुदायिक वनका उपभोक्ता तथा सो आसपासका बासिन्दा भने पछिल्लो समय त्यही सिस्नु संरक्षण तथा खेती गरी राम्रो आम्दानी गरी रहेका छन् । उनीहरूका लागि सिस्नु पहिले पहिले टाउको दुखाइ भए पनि अहिले भने आम्दानीको एक पाटो बनेको छ ।चैते सामुदायिक वनले सिस्नु प्रशोधन गरी धुलो र तीनपाते मुनालाई सुक्खा गरी उत्पादन सुरु गरेपछि सो क्षेत्रका स्थानीयले सिस्नुबाट आम्दानी गर्न थालेका हुन् । ३६५ हेक्टर क्षेत्रफलमा फैलिएको सामुदायिक वनको करिब १० प्रतिशत क्षेत्र सिस्नोले ढाकेको छ । गत आवमा सामुदायिक वनको करिब एक हेक्टर क्षेत्रमा व्यावसायिक सिस्नु खेती सुरु गरिएको उपभोक्ता समितिका अध्यक्ष इन्द्रबहादुर खड्काले जानकारी दिनुभयो । योसँगै सामुदायिक वन आसपासका स्थानीयले समेत सिस्नु खेती सुरु गरेको खड्का बताउनुहुन्छ । अहिले दैनिक लोकल, पात्ले र अल्लो जातका सिस्नु गरी ४०÷५० किलो सङ्कलन हुने गरेको छ । जसबाट दैनिक करिब पाँचदेखि छ किलोसम्म धुलो उत्पादन हुन्छ । “अहिले हामी गुणस्तर मापन गरी ‘लेबलिङ र प्याकिङ’ गर्ने तयारीमा छौँ यो पछि दैनिक चार सय किलोसम्म खपत गर्न सक्ने अवस्थामा हुन्छाँै,” अध्यक्ष खड्का भन्नुहुन्छ ।  सामुदायिक वनले अहिले सिस्नुको धुलो र तीनपाते मुना उत्पादन गर्दै आएको छ । सिस्नुको धुलो प्रतिकिलो दुई हजार रुपियाँ र तीनपाते मुना दुई हजार पाँच सय रुपियाँ प्रतिकिलोमा बिव्रmी हुँदै आएको छ । सो सामुदायिक वनलाई डिभिजन वन कार्यालयमार्फत प्रदेश सरकारको जडीबुटी विकास तथा व्यवस्थापन कार्यव्रmम अन्तर्गत आव २०८१÷८२ मा १० लाख रुपियाँ पर्ने सिस्नु सुक्खा गर्ने धुलो बनाउने र प्याकिङ गर्ने मेसिन उपलब्ध गराएको छ ।  माग उच्च भएपछि व्यावसायिक खेतीपहिले पहिले सिस्नु गाउँघरमा कमै खाने चलन थियो । गाउँघरमा दुःख पाएकाले मात्र सिस्नु खान्छन् भन्ने चलन थियो, सहर बजारमा यो खाने चलन नै थिएन । पछिल्लो समय गाउँघरमा भन्दा पनि सहरबजार र ठुलाठुला होटेलका ग्राहक यसको प्रयोगकर्ताका रूपमा रहेका छन् । लालीगुराँस नगरपालिकाको वसन्तपुरमा पर्यटकको चहलपहल भइरहन्छ । होटेलमा आउने पर्यटकको रोजाइमा सिस्नु पर्ने गरेको स्थानीय होटेल व्यवसायी हेमराज बानियाँ बताउनुहुन्छ  प्रशस्त मात्रामा प्रोटिन, भिटामिन ‘ए’, ‘सी’, ‘के’, फलाम, क्याल्सियम र म्याग्नेसियम पाइन्छ ।  अहिले उत्पादन भएको धुलो वसन्तपुरका होटेल मात्र नभई जिल्ला बाहिरका ठुला ठुला होटेलमा पुग्ने गरेको छ । विदेशबाट समेत माग हुने गरेको छ तर भर्खरै उत्पादनको सुरुवात भएको र लेबलिङको काम प्रव्रिmयामा रहेकाले बाहिर नपठाएको सामुदायिक वनको सदस्य रेणुका खड्का बताउनुहुन्छ । “लेबलिङको काम सके पनि हामी उत्पादन बढाउँछौँ उत्पादन जति गरे पनि समस्या छैन माग धेरै नै उच्च छ,” खड्का भन्नुहुन्छ । अहिले सामुदायिक वनमा भएको सिस्नोले पछि नधान्ने भएकाले सामुदायिक वनको खाली जग्गा र निजी जग्गामा समेत सिस्नु खेती गर्न प्रोत्साहन गरिएको छ ।",
      "link": "https://gorkhapatraonline.com/news/172747",
      "image": "https://gorkhapatraonline.com/storage/media/304759/conversions/Untitled-1-original-thumb.jpg"
    },
    {
      "slug": "172742",
      "title": "दसैँमा किसानलाई सहकारीको बोनस",
      "timestamp": 1758499200000,
      "source": "gp",
      "content": "चाडपर्वको अवसर पारेर नवलपरासीको सुनवल–१२, भुमहीस्थित भुमही दुग्ध सहकारी संस्थाले आफ्ना किसानलाई बोनस वितरण गरेको छ । दुध बिव्रmीको रकम समयमै नआउँदा निराश किसानलाई सहकारीले गत आर्थिक वर्षको उत्पादनका आधारमा बोनस वितरण गरेको हो ।",
      "longContent": "पश्चिम नवलपरासी समाचारदातापश्चिम नवलपरासी, असोज ६ गते । चाडपर्वको अवसर पारेर नवलपरासीको सुनवल–१२, भुमहीस्थित भुमही दुग्ध सहकारी संस्थाले आफ्ना किसानलाई बोनस वितरण गरेको छ । दुध बिक्रीको रकम समयमै नआउँदा निराश किसानलाई सहकारीले गत आर्थिक वर्षको उत्पादनका आधारमा बोनस वितरण गरेको हो ।सहकारीका अध्यक्ष भूपराज भट्टराईका अनुसार तीन सय किसानलाई २१ लाख रुपियाँ बोनस वितरण गरिएको छ । सहकारीमार्फत एक वर्षमा ४१ हजार सात सय लिटर दुध बिक्री गरेका विजय यादवले सबैभन्दा बढी ९४ हजार रुपियाँको चेक प्राप्त गर्नुभयो । यादवले नियमित भुक्तानी र बोनस दुवै फाइदा आफ्नो मेहनतको उचित मूल्याङ्कन भएको भन्दै खुसी हुनुभयो ।सहकारीले किसानलाई प्रतिलिटर दूधमा दुई रुपियाँ २५ पैसा अतिरिक्त रकम दिँदै आएको छ । यसमा सहकारीले एक रुपियाँ २५ पैसा थप्ने र किसानले एक रुपियाँ योगदान गर्ने प्रावधान छ । गत आवमा लुम्बिनी प्रदेश सरकारले पनि प्रतिलिटर एक रुपियाँ ४६ पैसा प्रोत्साहन दिएको थियो, जसका आधारमा किसानले नौ लाख रुपियाँ बोनस पाएका थिए । चालु आवदेखि प्रदेश सरकारले उक्त कार्यव्रmम कटौती गरेकाले किसान निराश भएको सहकारीका व्यवस्थापक अग्निधर भुसालले बताउनुभयो । एक वर्षमा सहकारीले नौ लाख आठ हजार लिटर दुध सङ्कलन गरी १५ करोड ६३ लाख रुपियाँको कारोबार गरेको छ । अध्यक्ष भट्टराईले सहकारीले ११ लाख ७५ हजार रुपियाँ शुद्ध नाफा आर्जन गरेको जानकारी दिनुभयो ।हाल सहकारीमा ९४८ जना सेयर सदस्य छन्, जसमा ५०७ जना महिला सदस्य छन् । दुध बिव्रmी रकम समयमै नआउँदा कहिलेकाहीँ भुक्तानीमा समस्या भए पनि सहकारीले आफ्नै स्रोतबाट किसानलाई मासिक भुक्तानी गर्दै आएको छ । किसानले उत्पादन खेर जान नदिन र नियमित भुक्तानी सुनिश्चित गर्न राज्यको ध्यानाकर्षण गराएका छन् ।बोनस वितरणपछि वैदेशिक रोजगारीबाट फर्किएका धेरै युवापुस्तासमेत पशुपालन व्यवसायतर्फ आकर्षित भएका छन् । सहकारीले किसानको उत्पादन सुरक्षित राख्दै उनीहरूलाई थप प्रेरित गरेको किसानको भनाइ छ ।",
      "link": "https://gorkhapatraonline.com/news/172742",
      "image": "https://gorkhapatraonline.com/storage/media/304754/conversions/Untitled-1-original-thumb.jpg"
    },
    {
      "slug": "172726",
      "title": "दसैँअघि तातोपानी नाकाबाट चिनियाँ सामान नआउने, व्यापारी निराश",
      "timestamp": 1758412800000,
      "source": "gp",
      "content": "दसैँको समयमा चीनसँगको प्रमुख व्यापारिक नाका तातोपानी बन्द भएपछि नेपाली बजारमा चिनियाँ सामानको अभाव हुने भएको छ ।",
      "longContent": "विदुर आचार्यचौतारा, असोज ६ गते । दसैँको समयमा चीनसँगको प्रमुख व्यापारिक नाका तातोपानी बन्द भएपछि नेपाली बजारमा चिनियाँ सामानको अभाव हुने भएको छ । दुई महिनादेखि अवरुद्ध रहेको अरनिको राजमार्ग अन्तर्गत बाह्रबिसे–तातोपानी सडकखण्ड पहिरोका कारण अवरुद्ध छ । पहिरोले हजार बढी कन्टेनर अलपत्र परेका छन् । दसैँ, तिहार र छठका लागि चीनबाट ल्याइएका सामान समयमा नेपाल आइपुग्ने सम्भावना झनै टाढिएको छ । व्यवसायीका अनुसार चीनको न्यालम, ढिंग्रे, खासा र जाङ्बु पोर्ट तथा नेपालतर्फ लिपिङ, कोदारी, तातोपानी र भन्सार क्षेत्रमा करिब १५ सयभन्दा बढी कन्टेनर रोकिएका छन् । रोकिएका कन्टेनरमा फलफूल, खाद्यान्न, मसलालगायत चाडपर्वका लागि अत्यावश्यक सामग्री रहेका छन् । सिल्क ट्रान्सपोर्टका प्रोपाइटर विजय शेर्पाले भन्नुचयो, ‘दसैँको तयारी गर्दै हामीले चीनबाट सामग्री मगाएका थियौं, तर पहिरोका कारण ती कन्टेनर न चीन फर्कन सकेका छन्, न नेपाल आउन सकेका छन् । कतिपय फलफूलहरू गाडीमै कुहिन थालेका छन् ।’ सडक विभागका अनुसार अरनिको राजमार्ग अन्तर्गत डाक्लाङदेखि लिपिङसम्मका विभिन्न स्थानमा झन्डै ५०० मिटर सडक भासिएको छ । भोटेकोसी गाउँपालिका–२ का वडाध्यक्ष कुमार श्रेष्ठका अनुसार, ‘सडक भासिनुको मुख्य कारण तलबाट भोटेकोसीको कटान र माथिबाट निरन्तर झर्ने लेदो र ढुंगा हो ।’रसुवागढी नाका असार २४ गते आएको बाढीपछि पूर्ण रूपमा ठप्प भएको छ  सिन्धुपाल्चोक उद्योग वाणिज्य संघका अध्यक्ष बुद्धराज बस्नेत भन्नुहुन्छ, ‘तातोपानी नाका रसुवा बन्द हुँदा विकल्पको रूपमा प्रयोग हुने नाका हो, तर राज्यको नजर यहाँ कहिल्यै पुग्न सकेन । बारम्बार पहिरो जाँदा व्यवसायी हरेक वर्ष मारमा परिरहेका छन् ।’",
      "link": "https://gorkhapatraonline.com/news/172726",
      "image": "https://gorkhapatraonline.com/storage/media/304716/conversions/2f525d73-6c7c-47d4-b0b3-6e2b8bfe5277-original-thumb.jpg"
    },
    {
      "slug": "172711",
      "title": "निजी क्षेत्रसँग प्रधानमन्त्री कार्की  :  ‘खरानीबाट उठ्ने मनोबल देखाउनुहोस्, राज्यले होस्टेमा हैँसे गर्छ’",
      "timestamp": 1758412800000,
      "source": "gp",
      "content": "प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गर्नुभएको छ ।",
      "longContent": "काठमाडौँ, असोज ५ गते । प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गर्नुभएको छ । सिंहदरबारस्थित प्रधानमन्त्री तथा मन्त्रिपरिषदकाे कार्यालयमा आज निजी क्षेत्रका प्रतिनिधिहरूसँग भएको छलफलमा प्रधानमन्त्री कार्कीले हालैको जेनजी प्रदर्शनका क्रममा व्यापारिक प्रतिष्ठान तथा उद्योगमा ठुलो क्षति पुगेको भन्दै राज्य र निजी क्षेत्र दुवैलाई साझा चुनौती आएको बताउनुभयो ।“त्यत्रो ध्वङ्स भएको छ । यो विपत्ति निजी क्षेत्रलाई मात्र आएको होइन, राज्यकै लागि आएको हो”, प्रधानमन्त्री कार्कीले भन्नुभयो, “निजी क्षेत्रले रोजगारी दिएको छ, त्यसमा प्रहार हुनु दुःखद हो ।”प्रधानमन्त्री कार्कीले विधिको शासनलाई मजबुत बनाउन सरकार दृढ रहेको उल्लेख गर्दै निजी क्षेत्रलाई निराश नहुन आग्रह गर्नुभयो । उहाँले भन्नुभयो, “यो बेलामा दुःखी नहुनुहोस्, हामी साथमा छौँ । खरानी भएको बेला पनि राज्यलाई सहयोग गर्न निजी क्षेत्र तयार हुनु सकारात्मक पक्ष हो ।”छलफलमा प्रधानमन्त्री कार्कीले सरकार आफ्नो कानुनी अधिकारभित्र बसेर काम गर्ने स्पष्ट प्रतिबद्धता जनाउनुभयो । “हामीलाई जे अधिकार छ, त्यसैभित्र बसेर काम गर्छौं । कानुनभन्दा बाहिर गएर काम गर्दैनौँ । क्षति पुगेका औद्योगिक तथा व्यापारिक प्रतिष्ठानका लागि सहुलियत दिने विषयमा राज्यले पहल कदमी लिन्छ”, उहाँले भन्नुभयो । निजी क्षेत्रलाई आह्वान गर्दै प्रधानमन्त्री कार्कीले भन्नुभयो, “खरानीबाट उठ्ने मनोबल देखाउनुहोस्, राज्यले होस्टेमा हैँसे गर्छ । सुरक्षाकर्मीको मनोबल बढाउन पनि निजी क्षेत्रले सहयोग गर्नुपर्छ ।”आन्तरिक उत्पादनलाई प्रोत्साहन गर्न आयातमा नियन्त्रण गर्ने र आवश्यक परे कर बढाउने सम्भावना पनि प्रधानमन्त्री कार्कीले औँल्याउनु भयो । तर तत्काल कर वृद्धिको नीति नलिइने स्पष्ट गर्दै उहाँले भन्नुभयो, “अहिलेको बेला भनेको कर कस्ने होइन । क्षति भएकाको मूल्याङ्कन गरेर सहुलियत दिने प्रयास हुन्छ ।”आगामी दिनका प्राथमिकताबारे प्रधानमन्त्री कार्कीले निर्वाचनलाई पहिलो कार्यसूचीका रूपमा लिएको बताउनुभयो । उहाँले भन्नुभयो, “निर्वाचन हाम्रो पहिलो प्राथमिकता हो । भ्रष्टाचार नियन्त्रण र सुशासन पनि सँगसँगै कायम गर्नुपर्ने बेला छ ।”छिट्टै सुधारात्मक प्याकेज घोषणा गरिने  :  अर्थमन्त्री  खनालछलफलमा अर्थमन्त्री रामेश्वरप्रसाद खनालले मुलुकको अर्थतन्त्र सुधारका लागि निजी क्षेत्रको सक्रिय सुझावलाई आधार बनाएर छिट्टै सुधारात्मक प्याकेज घोषणा गरिने जानकारी दिनुभयो । वित्तीय तथा मौद्रिक नीतिबिच समन्वय गरी व्यावहारिक र कार्यान्वयनयोग्य योजना ल्याइने उहाँको भनाइ थियो । “निजी क्षेत्रबाट प्राप्त सम्पूर्ण सुझावलाई समेटेर प्याकेज घोषणा हुन्छ । यसको प्रस्ताव मन्त्रिपरिषदमा गइसकेको छ”, अर्थमन्त्री खनालले भन्नुभयो ।असामान्य परिस्थितिमा विशेष कदम आवश्यक हुने उल्लेख गर्दै उहाँले अहिलेको सङ्कट समाधानका लागि निजी क्षेत्रले पनि आ–आफ्नो जिम्मेवारी निर्वाह गर्नुपर्नेमा जोड दिनुभयो । अहिलेको सरकारको छ महिनाको कार्यकाललाई निर्वाचनमा मात्र सीमित नगरी आर्थिक क्षेत्रमा आशा जगाउने प्रयत्न गर्ने सरकारको योजना रहेको उहाँले स्पष्ट पार्नुभयो । “यो सरकारले दीर्घकालीन प्रकृतिका कानुन ल्याउँदैन । निर्वाचनसम्मका लागि मात्र अध्यादेश ल्याउन उपयुक्त हुन्छ । सामान्य समस्या र प्रक्रियागत जटिलता फुकाउनका लागि आवश्यक परे संशोधन गर्न सकिन्छ”, अर्थमन्त्री खनालले भन्नुभयो । भ्रष्टाचार नियन्त्रण र सुशासन कायम गर्नु पनि अहिलेको सरकारको म्यान्डेट रहेको उल्लेख गर्नुहुँदै उहाँले सरकारी कार्यालयबाट हुने सेवाप्रवाहमा कुनै समस्या देखिए कारबाही गरिने चेतावनी दिनुभयो ।थप द्वन्द्व नबढोस,सन्तुलन कायम हुनुपर्छ  : गृहमन्त्री अर्यालगृहमन्त्री ओमप्रकाश अर्यालले हालको असामान्य अवस्थालाई सामान्यीकरण गर्ने कार्यलाई गृह मन्त्रालयको पहिलो प्राथमिकताका रूपमा लिइएको बताउनुभयो । निजी क्षेत्रसँगको छलफलका क्रममा उहाँले द्वन्द्व थप नबढ्ने गरी सन्तुलन कायम गर्ने जिम्मेवारी गृह प्रशासनले सम्हाल्ने स्पष्ट पार्नुभयो ।“अहिलेको फरक परिस्थितिलाई सामान्यीकरण गर्नु नै पहिलो प्राथमिकता हो । थप द्वन्द्व नबढोस् भन्ने बनाएर गृह मन्त्रालयले काम गर्छ, सन्तुलन कायम हुनुपर्छ”, उहाँले भन्नुभयो । गृहमन्त्री अर्यालले मन्त्रालय मातहतका सम्पूर्ण निकायलाई त्यस्तो निर्देशन दिइसकिएको जानकारी दिनुभयो । जेनजी प्रदर्शनको उद्देश्य सुशासन नै भएको जिकिर गर्दै गृहमन्त्री अर्याललले भन्नुुभयो, “सुशासन ल्याउन सकेनौँ भने छ महिनाको हाम्रो म्यान्डेटबिचमै तुहिन सक्छ । असुरक्षित हुनेगरी कदम चाल्न हुँदैन । यसोगर्दा हामीबिचमै दुर्घटनामा पनि पर्न सक्छौँ ।”आन्दोलनका क्रममा भएका आगजनी र तोडफोडका घटनाबारे छानबिन गर्न न्यायिक जाँचबुझ आयोग गठन गर्ने गृह मन्त्रालयको तयारी रहेको उहाँले बताउनुभयो । “जेनजी प्रदर्शनका क्रममा भएका घटनाको अध्ययनका लागि न्यायिक जाँचबुझ आयोग बन्छ । त्यसले तथ्यसहित अध्ययन गर्छ”, उहाँले स्पष्ट पार्नुभयो । गृहमन्त्री अर्यालका अनुसार हालैको घटनाक्रमले सुरक्षा संयन्त्रको मनोबल कमजोर देखिएको भए पनि नागरिक, निजी क्षेत्र र सुरक्षा निकायबिच आपसी सम्बन्ध सुधारिएको छ ।आगामी निर्वाचनलाई स्वतन्त्र तथा निष्पक्ष बनाउन गृह मन्त्रालयले सुशासन र शान्तिसुरक्षाका आधारभूत पूर्वाधार निर्माणमा ध्यान केन्द्रित गर्ने प्रतिबद्धता गृहमन्त्री अर्यालले व्यक्त गर्नुभयो । “फ्री र फेयर निर्वाचनका लागि हामी सुशासन र शान्तिसुरक्षाका पूर्वाधार तयार गर्छौं”, उहाँले भन्नुभयो ।निजी क्षेत्रलाई प्रोत्साहन गर्न सबै मन्त्रालय सक्रिय हुनुपर्ने  : मुख्यसचिव अर्यालमुख्यसचिव एकनारायण अर्यालले विगत केही वर्षयता मुलुकले भोगेका असामान्य परिस्थिति कोभिड–१९, भूकम्प र नाकाबन्दीजस्ता कारणले अर्थतन्त्रलाई गम्भीर चुनौती दिएको उल्लेख गर्दै अब निजी क्षेत्रलाई प्रोत्साहन गर्न सबै मन्त्रालय सक्रिय हुनुपर्ने धारणा व्यक्त गर्नुभयो । आन्दोलनपछि सुरक्षा निकायको मनोबल कमजोर हुनु मुलुकको हितमा नभएको उल्लेख गर्दै उहाँले भन्नुभयो, “सुरक्षा निकाय हतोत्साही भएको छ, यो मुलुकका लागि  राम्रो होइन । व्यवसायमैत्री वातावरण निर्माणका लागि सुरक्षाको प्रत्याभूति दिन गृह मन्त्रालय सक्रिय छ ।”अर्थतन्त्रलाई पुनरुत्थान गर्न तत्काल कदम चाल्नुपर्ने आवश्यकता औँल्याउँदै मुख्यसचिव अर्यालले हरेक मन्त्रालयले निजी क्षेत्रलाई प्रोत्साहन हुनेगरी काम गर्ने बताउनुभयो । निजी क्षेत्रलाई राहतका उपायबारे बोल्दै उहाँले भन्सार छुट, सहुलियत ब्याजसहितको कर्जा सुविधा र साँवाब्याज भुक्तानी अवधिलाई लम्ब्याउने विषयमा मन्त्रिपरिषद्ले चाँडै निर्णय लिनसक्ने सङ्केत गर्नुभयो । रासस",
      "link": "https://gorkhapatraonline.com/news/172711",
      "image": "https://gorkhapatraonline.com/storage/media/304692/conversions/Pm-sushila-karki-original-thumb.jpg"
    },
    {
      "slug": "172615",
      "title": "विकराल बन्दै पशुमा बाँझोपन",
      "timestamp": 1758412800000,
      "source": "gp",
      "content": "पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।",
      "longContent": "बिस प्रतिशत गाईभैँसी थाराकाठमाडौँ, असोज ५ गते । पशुलाई समयमै खान नदिने र नाम्ले तथा जुकाको औषधी नदिने आमकिसानको बानीले पशुमा थारोपन (बाँझोपन) को समस्या बढिरहेको छ । फेरि पशुलाई खान दिनु भनेको पनि टन्न हुने गरी खुवाउनु पनि होइन । शरीरलाई आवश्यक पर्ने प्रोटिन, चिल्लो र खनिज पदार्थ, भिटामिन, कार्बाेहाइड्रेट मिलाएर खुवाउनु पर्छ । यसको तालमेल नमिल्दा बाँझोपनको समस्या बढ्दो छ ।पशु चिकित्सकका अनुसार मानिसलाई जसरी नियमित रूपमा जाँच, औषधी उपचार, सरसफाइ आवश्यक पर्छ, त्यसरी नै पशुलाई पनि ध्यान नदिने हो भने अनेकौँ रोगले सताउँछ । बाँझोपनको समस्याले नेपाली किसानले वार्षिक अर्बौं रुपियाँको क्षति बेहोरिरहेका छन् । नेपालमा ४९ लाख गाई र ३१ लाख भैँसीको सङ्ख्या छ । देशव्यापी रूपमा प्रत्येक सय भैँसी र गाईमध्ये २० वटामा बाँझोपनको समस्या छ । यसले दुध उत्पादनमा निरन्तर कमी ल्याउन थालेको छ । पशुमा हुने बाँझोपनमा एउटा बृहत् अध्ययन भएको छ । २०८१ चैतदेखि असारसम्म चार महिना लगाएर गण्डकी प्रदेशको स्याङ्जा, लमजुङ, गोरखा र नवलपरासी (बर्दघाट सुस्तापूर्व) मा गरिएको अध्ययनले पशुमा हुने बाँझोपना ३६.८८ प्रतिशत रहेको देखाएको हो तर राष्ट्रिय रूपमा भने पशुमा २० प्रतिशतको हाराहारीमा बाँझोपन हुने गरेको छ । पशु चिकित्सक डा. रविन बस्ताकोटीले चार महिनामा ३८ वटा भैँसी र १२२ वटा गाईमा गरिएको अध्ययनले पशुमा बाँझोपनको समस्या अत्यधिक देखिएको उल्लेख गर्नुभयो । उहाँले पशुमा सङ्क्रामक रोगका कारणले बाँझोपन आउने गरेको पाइएको बताउनुभयो । यसका कारण बच्चा तुहिने, गर्भ नअडिने, बाली नखोज्ने जस्ता समस्या देखा पर्ने बस्ताकोटीले बताउनुभयो । उहाँका अनुसार पशुमा हुने बाँझोपनाको समस्याले पशुलाई मात्रै नभई मानिसलाई पनि असर गर्छ । अधिकांश बाझोपनको समस्या पशुबाट मानिसमा सर्दैन तर केही समस्या भने पशुबाट मानिसमा सर्ने हुन्छ । जसका कारण पशु पाल्ने परिवार र त्यसको उपचारमा संलग्न पशु चिकित्सकलाई समेत जोखिम हुने र प्रजननमा विकृति देखिन सक्छ । विशेष गरेर लेप्टोस्पाइरोसिस, क्यु फिभर, टोक्सोप्लाज्मोसिस र क्लामाडियोसिस सङ्क्रमण पशुबाट मानिसमा सर्ने प्रकृतिका रहेको डा. बस्ताकोटीले भन्नुभयो । पशु पाल्ने परिवारमा महिलामा गर्भ नरहने समस्या र पुरुषमा शुक्रकिट उत्पादनमा कमी ल्याउन सक्ने भएकाले पशुमा हुने बाँझोपनको असर मानिसमा पनि देखिन सक्ने भएकाले पशुको स्वास्थ्यमा ध्यान दिनुपर्नेमा उहाँले जोड दिनुभयो ।  अध्ययनका क्रममा पशुको पाठेघरको सामान्य सङ्क्रमण २८.१२ प्रतिशत, पाठेघर सुन्निने समस्या १० प्रतिशत, पटक पटक बाली खोजिरहने समस्या १०.६३ प्रतिशतमा रहेको पाइएको छ । उहाँका अनुसार पशुमा हुने बाँझोपन, पाठेघरको मुख सुनिने समस्या ७.५ प्रतिशत, डिम्बमा पानीको फोका बन्ने ३.७५ प्रतिशत र पाठेघरमा पानी जम्ने समस्या ३.१२ प्रतिशत भेटिएको थियो । यस्तो समस्या आकारमा ठुला उन्नत जातमा धेरै देखिएको छ । होलस्टेन जातका गाईमा सन्तुलित आहाराको कमीका कारण सामान्यभन्दा बढी दुब्लो देखिने गर्दा थारोपन निम्तिएको उहाँले बताउनुभयो । सोही कारणले गाईमा अन्डाशयको सामान्यतः चल्ने ऋतुचक्र निष्क्रिय भएको भेटिएको स्पष्ट पार्नुभयो । केही गाई एक पटक ब्याएपछि पाँच वर्षसम्म पनि गर्भधारण नगरेको पाइएको थियो । उन्नत नस्लका कोरली बाच्छी १८ महिनामा पहिलो पटक ऋतुकालमा आउनुपर्नेमा २६ महिनासम्ममा पनि नआएको पाइएको छ । अधिकांश गाईभैँसी ब्याएको २१ महिनासम्ममा पनि ऋतुचक्रमा प्रवेश नगरेको पाइएको छ ।शरीरमा रगतको मात्रा कम हुने, रगतमा हेमोग्लोबिनको कमी, शारीरिक अवस्था दुब्लो, जुकाको सङ्क्रमणलगायत कारण पनि पशुचौपायामा बाँझोपना देखिने गरेको छ । आहारमा हरियो घाँस, कोसे जातका घाँस दिनु आवश्यक रहेको भन्दै उहाँले सङ्क्रामक रोगको निदानका लागि पालिका र पशु सेवा कार्यालयले ध्यान दिनुपर्ने बताउनुभयो । उहाँका अनुसार खनिजको कमीलाई आपूर्ति गर्न खनिज परिपूरक खाद्य सामग्री पशुलाई दिनुपर्ने हुन्छ ।सरकारी निकायले पशुमा हुने थारोपन निवारणका लाागि धेरै पशुमा एकै पटक अध्ययनसमेत गरेको नपाइएको दशकौँदेखि व्यावसायिक पशुपालन गरिरहेका काभ्रेपलाञ्चोक मण्डनदेउपुरका किसान धुव्र पराजुलीले उल्लेख गर्नुभयो । उहाँले किसान स्वयम्को अनुभवका आधारमा थारोपन भएको पत्ता लगाउने र उपचारमा संलग्न हुने गरेको बताउनुभयो ।पशुविज्ञ तथा नेपाल पशु चिकित्सा परिषद्का उपाध्यक्ष डा. मनोज शाहीले किसानले दुःखकष्ट सहेर हुर्काएका पशुमा बाँझोपनको समस्या देखिँदा त्यसले समग्र अर्थतन्त्रलाई असर पार्ने बताउँदै भन्नुभयो, “यसले दुध उत्पादनमा समेत असर पारिरहेको छ ।” “दुध उत्पादन गर्ने भैँसी मासुका लागि प्रयोग गर्दा किसानले लाखौँ रुपियाँ नोक्सानी बेहोर्नु पर्छ,” उहाँले भन्नुभयो, “यसको रोकथामका लागि कृषक र सरकारबिच समन्वय आवश्यक छ । खाना कसरी खुवाउने, गोठको सुधार कसरी गर्ने भन्नेबारेमा कृषकका लागि समुदायस्तरमै पुगेर ज्ञान दिनु पर्छ । त्यसका लागि सरकारले किसानसँग स्वयम् पुग्ने अनुदानका कार्यक्रम सञ्चालन हुनु आवश्यक रहेको उल्लेख गर्नुभयो । पशु प्राविधिक उद्धवप्रसाद सापकोटाले सन्तुलित खाना र औषधी खुवाउन सके बाँझोपनको समस्या कम हुने बताउँदै पशुमा गर्भधारण नहुने समस्या मात्र नभएर पटक पटक राँगो र गोरु खोजिरहने, गर्भ तुहिने, ब्याउन नसक्ने जस्ता समस्या पछिल्लो समयमा बढिरहेको जानकारी दिनुभयो । नेपालमा अधिकांश पशुका गोठ राम्रा नभएको र कृषकले सरसफाइमा ध्यान नदिँदासमेत पशुमा सङ्क्रामक रोग फैलँदै गएको उहाँले बताउनुभयो । नेपालमा बर्सेनि १३ अर्ब रुपियाँ बराबरको भैँसी आयात हुने गरेको छ ।",
      "link": "https://gorkhapatraonline.com/news/172615",
      "image": "https://gorkhapatraonline.com/storage/media/304518/conversions/cow-buffalo-original-thumb.jpg"
    },
    {
      "slug": "172613",
      "title": "बढ्यो दसैँको चहलपहल अनुगमन आवश्यक",
      "timestamp": 1758412800000,
      "source": "gp",
      "content": "चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो ।",
      "longContent": "काठमाडौँ, असोज ५ गते । चाडपर्व नजिकिएसँगै बजारमा उपभोक्ताको चहलपहल ह्वात्तै बढेको छ । दसैँका लागि आवश्यक पर्ने उपभोग्य खाद्यवस्तुदेखि लत्ताकपडा खरिद गर्न बजारमा उपभोक्ताको भिडभाड हुन थालेको हो । उपभोक्ताको भिड बढ्दा बजारमा अनियमितता हुन नदिने अनुगमन भने सुस्ताएको छ । जेनजी आन्दोलनका कारण सरकारी संरचनाले अझै पनि राम्ररी काम गर्न सकेको छैन । जेनजी प्रदर्शनअघि वाणिज्य, आपूर्ति तथा उपभोक्ता संरक्षण विभागका पाँच/छ वटा समूहले दैनिक ३०/३५ वटा व्यापारिक प्रतिष्ठानको अनुगमान गरेकोमा २३ गतेयता देखिने गरी अनुगमन गर्न सकेको छैन । विभागले आपूर्ति प्रणाली चुस्त दुरुस्त रहेको र त्यस्ता उपभोग्य वस्तुको अभाव नरहेको दाबी गर्दै आएको छ । विभागका महानिर्देशक रोशन ज्ञवालीले जेनजी आन्दोलन र त्यसपछिको बजारको अवस्थालाई ध्यानमा राखेर आपूर्ति प्रणालीसँगै उपभोग्य वस्तुको उपलब्धतालाई नजिकबाट नियालिरहेको बताउनुभयो । जेनजी प्रदर्शनपछि सशङ्कित र त्रसित बनेका व्यापारीमा विभाग नेतृत्वको बजार अनुगमनले नकारात्मक असर नपर्ने गरी बजार नियाल्ने काम गरिरहेको उहाँको भनाइ छ । व्यापारीलाई जरिबाना र कारबाही गर्नुलाई मात्रै बजार अनुगमन भन्ने बुझ्नु गलत भएको भन्दै उहाँले भन्नुभयो, “आपूर्ति अवस्था र वस्तुको उपलब्धताबारेमा राम्रो गरी बुझेका छौँ ।” दैनिक उपभोग्य लगायतका सामग्रीको आपूर्तिको व्यवस्थापनलाई अझ सहज पार्न विभागले दैनिक जसो निजी क्षेत्रको छाता सङ्गठन नेपाल उद्योग वाणिज्य महासङ्घ, चेम्बर अफ कमर्स, नेपाल उद्योग परिसङ्घसँग, नेपाल खुद्रा व्यापार सङ्घ, थोक व्यापार सङ्घसँग छुट्टाछुट्टै छलफल गर्दै आएको छ । विभागले भन्सार नाकाबाट नेपालमा आउने सामानको विगतको आयातको अवस्था र हाल आयातको अवस्थालाई विश्लेषण गरेको जनाएको छ । निजी क्षेत्रबाहेक साल्ट ट्रेडिङ कर्पोरेसन, खाद्य व्यवस्था तथा व्यापार कम्पनीमार्फत सरकारले ती कम्पनीले सहुलियत दिएबापत शोधभर्ना गर्ने गरी दैनिक उपभोग्य वस्तु बिक्रीको प्रवर्धन गरेको छ । नेपाल खुद्रा व्यापार सङ्घका महासचिव आमूलकाजी तुलाधरले हाल खाने तेलबाहेक अन्य वस्तुको मूल्य नबढेको स्पष्ट पार्नुभएको छ । उहाँले खानेतेल मूल्य बढाउनुपर्ने कारणबिना नै मूल्य बढाउने काम भएकाले यसमा नियमनकारी निकाय सचेत र जिम्मेवार हुनुपर्ने आवश्यकता औँल्याउनुभयो । केही उपभोक्ताले आवश्यकभन्दा बढी वस्तु खरिद गरेर मौज्दात राख्ने क्रम बढेकाले यस विषयमा सचेतनाको आवश्यकता रहेको महासचिव तुलाधरको भनाइ थियो । विभागका अनुसार बजारमा सूचनाका आधारमा कतै अवाञ्छित गतिविधि भए अनुगमनमा जाने तयारी छ । कार्ययोजना अनुसारको अनुगमनमा जाने, त्यस्ता खालका अवाञ्छित गतिविधि भएको देखिए उपभोक्ता संरक्षण ऐन अनुसार कारबाही हुने विभागले जनाएको छ । विभागका अनुसार विभागको नेतृत्वको एकीकृत बजार अनुगमन छिट्टै हुन्छ । विभाग नेतृत्वको एकीकृत रूपमा हुने बजार अनुगमनमा खाद्य प्रविधि तथा गुण नियन्त्रण विभाग, नेपाल गुणस्तर नापतौल विभाग, जिल्ला प्रमुख कार्यालय, पालिकालगायतका निकायसँगको समन्वयमा आउँदो सातादेखि बजार अनुगमन गर्ने विभागले जनाएको छ ।",
      "link": "https://gorkhapatraonline.com/news/172613",
      "image": "https://gorkhapatraonline.com/storage/media/304514/conversions/DASHAIN-CHAHAL-PAHAL_SAGAR-7232-original-thumb.jpg"
    },
    {
      "slug": "172611",
      "title": "सहुलियतपूर्ण कर्जाको ब्याज अनुदान निकासा",
      "timestamp": 1758412800000,
      "source": "gp",
      "content": "सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ । सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड रुपियाँ निकासा गरेको अर्थ मन्त्रालयले जनाएको छ ।",
      "longContent": "गोरखापत्र समाचारदताकाठमाडौँ, असोज ५ गते । सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ । सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड रुपियाँ निकासा गरेको अर्थ मन्त्रालयले जनाएको छ । चालु आवको स्वीकृत वार्षिक कार्यक्रममा सहुलियतपूर्ण कर्जा ब्याज अनुदान प्रयोजनका लागि दोस्रो त्रैमासिक अवधिमा विनियोजन रकमलाई कार्यक्रम संशोधनमार्फत प्रथम त्रैमासिक कायम गरी विगत सात वटा त्रैमासिकमा उपलब्ध गराइएको कर्जाको ब्याज अनुदान नेपाल राष्ट्र बैङ्कलाई शोधभर्ना उपलब्ध गराउन मन्त्रीस्तरीय निर्णय भएको छ,” अर्थ मन्त्रालयका सहसचिव एवं प्रवक्ता टङ्कप्रसाद पाण्डेद्वारा जारी विज्ञप्तिमा भनिएको छ ।",
      "link": "https://gorkhapatraonline.com/news/172611",
      "image": "https://gorkhapatraonline.com/storage/media/304512/conversions/Xbadfb-original-thumb.jpg"
    },
    {
      "slug": "172610",
      "title": "धरानले ल्यायो दुई अर्ब बिस करोडको बजेट",
      "timestamp": 1758412800000,
      "source": "gp",
      "content": "धरान उपमहानगरपालिकाले चालु आर्थिक वर्ष २०८२/८३ का लागि दुई अर्ब २० करोड ७४ लाख ५९ हजार रुपियाँको बजेट शनिबार सार्वजनिक गरेको छ । उपमहानगरपालिकाको शनिबार बसेको १७ औँ नगर सभामा धरान उपमहानगरपालिकाका उपप्रमुख अइन्द्रविक्रम बेघाले आव २०८२/८३ का लागि नीति तथा कार्यक्रम र बजेट प्रस्तुत",
      "longContent": "सुनसरी समाचारदाताइटहरी, असोज ५ गते । धरान उपमहानगरपालिकाले चालु आर्थिक वर्ष २०८२/८३ का लागि दुई अर्ब २० करोड ७४ लाख ५९ हजार रुपियाँको बजेट शनिबार सार्वजनिक गरेको छ । उपमहानगरपालिकाको शनिबार बसेको १७ औँ नगर सभामा धरान उपमहानगरपालिकाका उपप्रमुख अइन्द्रविक्रम बेघाले आव २०८२/८३ का लागि नीति तथा कार्यक्रम र बजेट प्रस्तुत गर्नुभएको हो । प्रस्तुत बजेटमा आन्तरिक राजस्वबाट ८० करोड ५३ लाख ६५ हजार, सङ्घीय सरकारबाट अनुदान ८९ करोड २९ लाख, प्रदेश सरकारबाट अनुदान सात करोड ७३ लाख ४४ हजार, राजस्व बाँडफाँटबाट ३४ करोड १८ लाख ५० हजार, सडक बोर्डबाट दुई करोड र गत वर्षको मौज्दातबाट सात करोड रुपियाँ प्राप्त हुने अनुमान गरिएको छ ।बजेटमा सहरी योजना तथा भौतिक पूर्वाधार विकास ६६ करोड ९४ लाख, शिक्षा, युवा तथा खेलकुदतर्फ ४६ करोड ८५ लाख, स्वास्थ्यतर्फ छ करोड ९९ लाख ९५ हजार, सामाजिक विकासतर्फ चार करोड ८६ लाख ४५ हजार रुपियाँ विनियोजन गरिएको छ । त्यसै गरी आर्थिक विकासतर्फ एक करोड २९ लाख, वन वातवरण ऊर्जा तथा विपत् व्यवस्थापनतर्फ दुई करोड ७४ लाख ५० हजार, कानुन तथा न्यायसम्पादनतर्फ २० लाख, सार्वजानिक जग्गा संरक्षणतर्फ १५ लाख, राजस्व परिचालनतर्फ ४३ लाख र नगर भिजन कार्यक्रमतर्फ पाँच करोड पाँच लाख रुपियाँ विनियोजन गरिएको छ । चालु आवका लागि धरानका २० वटा वडाका लागि २१ करोड रुपियाँ विनियोजन गरेको उपप्रमुख बेघाले जानकारी दिनुभयो । उपनगरपालिकाले प्रस्तुत बजेट र कार्यक्रममार्फत शिक्षा, स्वास्थ्य, पूर्वाधार, कृषि, सामाजिक विकास, विपत् व्यवस्थापनलगायतका क्षेत्रलाई चालु आवमा प्राथमिकता दिने बताइएको छ । धरान उपमहानगरपालिकाका प्रमुख, उपप्रमुख र अन्य जनप्रतिनिधिबिचको आन्तरिक विवाद र असमझदारीका कारण धरान उपमहानगरपालिकाले निर्धारित समयमा बजेट प्रस्तुत गर्न सकेको थिएन ।",
      "link": "https://gorkhapatraonline.com/news/172610",
      "image": "https://gorkhapatraonline.com/storage/media/304511/conversions/dharan1-original-thumb.jpg"
    },
    {
      "slug": "172572",
      "title": "कर्जाको ब्याज अनुदानका लागि करिब १० अर्ब निकासा",
      "timestamp": 1758326400000,
      "source": "gp",
      "content": "सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ। सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड निकासा गरेको अर्थमन्त्रालयले जनाएको छ।",
      "longContent": "काठमाडौँ, असोज ४ गते। सरकारले सहुलियतपूर्ण कर्जाको ब्याज अनुदानका लागि करिब १० अर्ब निकासा गरेको छ। सहुलियतपूर्ण कर्जाका लागि ब्याज अनुदानसम्बन्धी एकीकृत कार्यविधि, २०८२ बमोजिम चालु आर्थिक वर्षका लागि आज नौ अर्ब ८० करोड निकासा गरेको अर्थमन्त्रालयले जनाएको छ। “चालु आर्थिक वर्षको स्वीकृत वार्षिक कार्यक्रममा सहुलियतपूर्ण कर्जा ब्याज अनुदान प्रयोजनका लागि दोस्रो त्रैमासिक अवधिमा विनियोजन रकमलाई कार्यक्रम संशोधनमार्फत प्रथम त्रैमासिक कायम गरी विगत सात वटा त्रैमासिकमा उपलब्ध गराइएको कर्जाको ब्याज अनुदान नेपाल राष्ट्र बैँकलाई शोधभर्ना उपलब्ध गराउन मन्त्रिस्तरीय निर्णय भएको छ”, अर्थमन्त्रालयका सहसचिव एवम् प्रवक्ता टङ्कप्रसाद पाण्डेद्वारा जारी विज्ञप्तिमा भनिएको छ।",
      "link": "https://gorkhapatraonline.com/news/172572",
      "image": "https://gorkhapatraonline.com/storage/media/304464/conversions/ministry-of-finance-original-thumb.jpg"
    },
    {
      "slug": "172568",
      "title": "‘फिच’ को ऋण रेटिङ वृद्धि इटालीको आर्थिक नीति सफलताको प्रमाण : प्रधानमन्त्री मेलोनी",
      "timestamp": 1758326400000,
      "source": "gp",
      "content": "इटालीकी प्रधानमन्त्री जर्जिया मेलोनीले अन्तर्राष्ट्रिय ऋण मूल्याङ्कन संस्था ‘फिच’ ले देशको ऋण रेटिङ उक्लाएको घटनालाई आफ्नो सरकारको आर्थिक अनुशासन र कडाइयुक्त नीति सफल भएको सङ्केतका रूपमा स्वागत गर्नु भएको छ ।",
      "longContent": "रोम, असोज ४ गते । इटालीकी प्रधानमन्त्री जर्जिया मेलोनीले अन्तर्राष्ट्रिय ऋण मूल्याङ्कन संस्था ‘फिच’ ले देशको ऋण रेटिङ उक्लाएको घटनालाई आफ्नो सरकारको आर्थिक अनुशासन र कडाइयुक्त नीति सफल भएको सङ्केतका रूपमा स्वागत गर्नु भएको छ ।‘फिच’ रेटिङ्स एउटा अन्तर्राष्ट्रिय संस्था हो जसले देश, कम्पनी र वित्तीय निकायको आर्थिक स्थिरता र ऋण तिर्ने क्षमताको मूल्याङ्कन गर्छ । यसले दिने मूल्याङ्कनलाई क्रेडिट रेटिङ भनिन्छ । विश्वमा फिच रेटिङ्सलाई मूडिज र स्ट्यान्डर्ड एन्ड पूअर्ससँगै सबैभन्दा ठुलो र प्रतिष्ठित क्रेडिट रेटिङ एजेन्सीमध्ये एक मानिन्छ ।फिचले इटालीको ऋण रेटिङलाई ‘बिबीबी’ बाट ‘बिबिबी प्लस’ मा उकास्दै आगामी दिनका लागि स्थिर रहेको मूल्याङ्कन गरेको छ । संस्थाले यस निर्णयमा इटालीको आर्थिक मार्गप्रतिको विश्वसनीयता र सरकारको प्रतिबद्धतालाई महत्त्वपूर्ण रूपमा लिएको जनाएको छ । प्रधानमन्त्री मेलोनीले भन्नुभयो, “फिचबाट प्राप्त यो मान्यता हाम्रो सरकारले अघि सारेको आर्थिक नीति सही दिशामा रहेको पुष्टि हो ।”यसअघि, इटालीले आफ्नो सार्वजनिक खर्च घाटा ७.२ प्रतिशतबाट घटाएर ३.४ प्रतिशतमा ल्याउन सफल भएको तथ्याङ्कले पनि आर्थिक अनुशासनमा प्रगति देखाएको छ । फिचले राजनीतिक स्थिरता र आर्थिक नीतिमा विश्वसनीयता पनि यो सुधारको मुख्य कारण भएको उल्लेख गरेको छ ।प्रधानमन्त्री मेलोनीले थप भन्नुभयो, “राजनीतिक स्थिरता, विश्वासिलो नीति र रोजगारी सिर्जना गर्ने क्षेत्रलाई समर्थन गर्दा राम्रो नतिजा आउनु स्वाभाविक हो । यी उपलब्धि हामीले मात्र होइन, अन्तर्राष्ट्रिय बजारले पनि विश्वास गरेको छ ।” इटालीका अर्थमन्त्री जियानकार्लो जिओर्जेटीले पनि ‘हामीले देशलाई सही बाटोमा डोर्‍याउन सफल भएका छौं’ भनी आफूहरूको प्रतिबद्धता दोहोर्याउनुभयो ।तर, आर्थिक वृद्धिदर सन् २०२३ र २०२४ मा अपेक्षाअनुसार पुगेको छैन र ०.७ प्रतिशतमा सीमित रहेको तथ्याङ्क छ । इटालीको ऋण भार उच्च छ, जसले दीर्घकालीन आर्थिक विकासमा चुनौती कायम राखेको छ । यद्यपि, सरकारले सुधारका लागि निरन्तर प्रयास गरिरहेको छ । रासस/एएफपी",
      "link": "https://gorkhapatraonline.com/news/172568",
      "image": "https://gorkhapatraonline.com/storage/media/304434/conversions/meloni-original-thumb.jpg"
    },
    {
      "slug": "173015",
      "title": "सुरक्षाका लागि पाँच हजारभन्दा बढी प्रहरी परिचालन",
      "timestamp": 1758585600000,
      "source": "gp",
      "content": "सुदूरपश्चिम प्रदेशमा चाडपर्वको बेला शान्ति, सुरक्षा कायमका लागि पाँच हजार ७७ प्रहरी परिचालन गरिएको छ । प्रदेश प्रहरी कार्यालयले चाडपर्व लक्षित विशेष सुरक्षा योजना बनाएर प्रहरी परिचालन गरेको हो ।",
      "longContent": "अविनाश चौधरीधनगढी, असोज ७ गते । सुदूरपश्चिम प्रदेशमा चाडपर्वको बेला शान्ति, सुरक्षा कायमका लागि पाँच हजार ७७ प्रहरी परिचालन गरिएको छ । प्रदेश प्रहरी कार्यालयले चाडपर्व लक्षित विशेष सुरक्षा योजना बनाएर प्रहरी परिचालन गरेको हो । जेनजी प्रदर्शनको क्रममा कारागारबाट ठुलो सङ्ख्यामा कैदीबन्दी बाहिर निस्केकाले सुरक्षा चुनौती थपिएको निष्कर्षसहित फरक रणनीतिका साथ प्रहरी परिचालन गरेको जनाइएको छ । प्रदेश प्रहरी कार्यालयबाट प्रहरी नायब महानिरीक्षक (डिआइजी), प्रहरी वरिष्ठ उपरीक्षक (एसएसपी) को कमाण्डमा प्रहरी खट्ने प्रदेश प्रहरी कार्यालयले जानकारी दिएको छ । यसैगरी, प्रत्येक जिल्लामा प्रहरी उपरीक्षक, प्रहरी नायब उपरीक्षकको कमाण्डमा सुरक्षाका लागि प्रहरी परिचालन हुने प्रदेश प्रहरी कार्यालयका सूचना अधिकारी प्रहरी वरिष्ठ उपरीक्षक प्रकाश रानाभाटले जानकारी दिनुभयो । उहाँका अनुसार चाडपर्वमा सुरक्षा चेकजाँचमा कडाइका साथै मापसे चेकजाँच गरिने छ । चाडपर्वको बेला दुर्घटना न्यूनीकरणमा पनि प्रहरीको विशेष ध्यान रहने जनाइएको छ । कारागारबाट कैदी फरार हुँदा सुरक्षा चुनौती थपिएकाले भारतीय सुरक्षाकर्मीसँगको समन्वयमा सीमा क्षेत्रमा विशेष निगरानी भइरहेको प्रहरी वरिष्ठ उपरीक्षक रानाभाटले बताउनुभयो । उहाँले फरार कैदी पक्राउका लागि प्रत्येक जिल्लाका प्रहरीलाई सर्कुलर गरेको जानकारी दिनुभयो । चाडपर्वमा एक ठाउँबाट अर्को ठाउँमा जाने यात्रुलाई सहयोगका लागि प्रदेशभर ६५ ठाउँमा यात्रु सहायता कक्ष स्थापना गरिएको छ । जसमा २०९ प्रहरी खटेको प्रदेश प्रहरी कार्यालयले जानकारी दिएको छ ।",
      "link": "https://gorkhapatraonline.com/news/173015",
      "image": "https://gorkhapatraonline.com/storage/media/305204/conversions/Prahari-samachar.-original-thumb.jpg"
    },
    {
      "slug": "173014",
      "title": "रेडियो नेपालको विरासत कायम राख्दै प्रतिस्पर्धामा खरो उत्रन सञ्चारमन्त्री खरेलको निर्देशन",
      "timestamp": 1758585600000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले मंगलबार सार्वजनिक सेवा प्रसारणअन्तर्गत रेडियो नेपालको सिंहदरबारस्थित कार्यालयको निरीक्षण गर्नुभएको छ।",
      "longContent": "काठमाडौँ, असोज ७ गते। सञ्चार तथा सूचना प्रविधिमन्त्री जगदीश खरेलले मंगलबार सार्वजनिक सेवा प्रसारणअन्तर्गत रेडियो नेपालको सिंहदरबारस्थित कार्यालयको निरीक्षण गर्नुभएको छ।त्यसअवसरमा उहाँले परिवर्तनका लागि भएका विभिन्न आन्दोलनमा महत्त्वपूर्ण भूमिका खेल्दै आएको रेडियो नेपाललाई बदलिँदो समयअनुसार अरु सञ्चारमाध्यमसँग प्रतिस्पर्धामा ल्याउने गरी कार्ययोजना अघि बढाउनुपर्नेमा जोड दिनुभयो।मन्त्री खरेलले भन्नुभयो, “रेडियो  नेपाल नेपाली आमसञ्चार माध्यमको इतिहास हो, जनताको जीवनसँग जोडिएको यो संस्था  हाम्रो ऐतिहासिक धरोहर हो, गर्विलो वर्तमान पनि हो। त्यसैले भविष्यमा पनि निजी क्षेत्रका सञ्चारमाध्यमसँग प्रतिस्पर्धी बनाउन विभिन्न कार्यक्रममार्फत जनतालाई जोड्नुपर्छ।”उहाँले सूचना प्रविधिको अधिकतम प्रयोग र सामाजिक सञ्जलसँग पनि जोडेर रेडियो नेपाललाई आधुनिक समाज सुहाउँदो बनाउन आग्रह गर्नुभयो। उहाँले रेडियोलाई आधुनिक विश्व र नयाँ पुस्तालाई सुहाउने नयाँ नेपालको साच्चिकै समावेशी आवाज बनाउने कुरामा आफ्नो सहयोग र समर्थन रहने  विश्वास दिलाउनुभयो। मन्त्री खरेलले नेपालको प्रसारण पत्रकारितामा पुरानो इतिहास र विरासत बोकेको रेडियो नेपालको समाचार तथा कार्यक्रम सुनेर आमनागरिकले  सूचना लिने  गरेको इतिहास स्मरण गर्नुभयो। उहाँले रेडियो नेपाल नयाँ नेपालको समावेशी आवाज भएकाले त्यसलाई कार्यान्वयन गर्न समाचार तथा कार्यक्रमका विषय थप समावेशी बनाउन पनि आग्रह गर्नुभयो।त्यसअवसरमा मन्त्री खरेलले रेडियो नेपालको सङ्गीत स्टुडियो, प्रसारण स्टुडियो, समाचार कक्ष तथा नाट्य स्टुडियो र भदौ २४ गतेको प्रदर्शनबाट  पुगेको क्षतिको समेत अवलोकन गर्नुभयो।यसअघि नवनियुक्त मन्त्री खरेललाई सार्वजनिक सेवा प्रसारण नेपालका कार्यकारी अध्यक्ष डा. महेन्द्र विष्टलगायत पदाधिकारीले रेडियो नेपालमा स्वागत गर्नुभएको थियो। रासस",
      "link": "https://gorkhapatraonline.com/news/173014",
      "image": "https://gorkhapatraonline.com/storage/media/305203/conversions/Radio-nepal-original-thumb.jpg"
    },
    {
      "slug": "173013",
      "title": "देश बनाउने कर्मठ युवा जिम्मेवाररुपमा प्रस्तुत हुनुपर्छः अध्यक्ष ओली",
      "timestamp": 1758585600000,
      "source": "gp",
      "content": "नेपाल कम्युनिस्ट पार्टी (एमाले) का अध्यक्ष एवं पूर्वप्रधानमन्त्री केपी शर्मा ओलीले देश बनाउने कर्मठ युवा जिम्मेवार रुपमा प्रस्तुत हुनुपर्नेमा जोड दिनुभएको छ।",
      "longContent": "काठमाडौँ, असोज ७ गते। नेपाल कम्युनिस्ट पार्टी (एमाले) का अध्यक्ष एवं पूर्वप्रधानमन्त्री केपी शर्मा ओलीले देश बनाउने कर्मठ युवा जिम्मेवार रुपमा प्रस्तुत हुनुपर्नेमा जोड दिनुभएको छ।भक्तपुरको सूर्यविनायकस्थित निवासमा युवा सङ्घ नेपालका पदाधिकारी एवं कार्यकर्तालाई सम्बोधन गर्दै उहाँले युवाहरु देशभक्तिको भावका साथ अत्यन्तै जिम्मेवार भएर अघि बढ्नुपर्नेमा जोड दिनुभएको हो।अध्यक्ष ओलीले भन्नुभयो, “हामीले समाजलाई सुसंस्कृत, सभ्य र विकसित बनाउन लाग्नुपर्छ। असभ्य र गैह्रजिम्मेवार हुनु हुँदैन। देश र समाजप्रतिको कर्तव्य बुझेर युवाहरुले काम गर्नुपर्छ। युवाहरु हावामा कुद्न हुँदैन।”उहाँले जेनजी प्रदर्शनका क्रममा देशले ठूलो क्षति व्यहोर्नुपरेकामा चिन्ता व्यक्त गर्दै  नेपाल र नेपालीलाई माया गर्नेले त्यसरी आगजनी, तोडफोड र लुटपाट गर्न नसक्ने धारणा व्यक्त गर्नुभयो।अध्यक्ष ओलीले भन्नुभयो, “बादल लाग्यो भन्दैमा फेरि आकाश उघ्रँदैन भन्ने होइन। साँझ परेपछि सधैँ साँझ परिरहन्छ भन्ने होइन। बिहानी पनि आउँछ। उज्यालो हुन्छ। हामीले हरेस खानु हुँदैन।”",
      "link": "https://gorkhapatraonline.com/news/173013",
      "image": "https://gorkhapatraonline.com/storage/media/305202/conversions/kp-sharma-oli-original-thumb.jpg"
    },
    {
      "slug": "173010",
      "title": "पत्रकारको पेसागत र भौतिक सुरक्षाप्रति गम्भीर छु : सञ्चारमन्त्री खरेल",
      "timestamp": 1758585600000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले पत्रकारको पेसागत र भौतिक सुरक्षाका सम्बन्धमा राज्यका सम्बन्धित निकायसँग छलफल गर्ने बताउनुभएको छ।",
      "longContent": "काठमाडौँ, असोज ७ गते। सञ्चार तथा सूचना प्रविधिमन्त्री जगदीश खरेलले पत्रकारको पेसागत र भौतिक सुरक्षाका सम्बन्धमा राज्यका सम्बन्धित निकायसँग छलफल गर्ने बताउनुभएको छ।  \tनेपाल पत्रकार महासङ्घ, नेपाल टेलिभिजन प्रतिष्ठान शाखाद्वारा आज आयोजित हेम-सुनिल जोखिमपूर्ण टेलिभिजन पत्रकारिता पुरस्कार वितरण समारोहमा मन्त्री खरेलले पत्रकारको सुरक्षा व्यवस्थाका विषयमा गृहमन्त्रीलगायत सम्बन्धित निकायसँग छलफल गर्ने बताउनुभयो। \tउहाँले गत चैत १५ गते काठमाडौँ तीनकुनेमा भएको प्रदर्शनको समाचार सङ्कलन गर्ने क्रममा पत्रकार सुरेश रजकको निधन भएको घटनाबारे छानबिन वा उचित न्यायका लागि पहल गर्ने बताउनुभयो। रजकसँगै विभिन्न आन्दोलन एवं प्रदर्शनका क्रममा मृत्यु वा घाइते भएका पत्रकारका विषयमा समेत छानबिन गर्ने उहाँको भनाइ थियो। \t \tयस वर्षको हेम–सुनिल जोखिमपूर्ण टेलिभिजन पत्रकारिता पुरस्कारबाट एभिन्यूज टेलिभिजनका क्यामरापर्शन रजकलाई मरणोपरान्त प्रदान गरेको छ।  मन्त्री खरेलले यस पुरस्कारले रजकसँगै स्व पत्रकारहरू हेम–सुनिलप्रति श्रद्धाञ्जली अर्पण गर्नुभयो। \t“सम्मानले परिवारलाई धैर्यता र साहस दिन्छ, स्व पत्रकार रजकको न्यायका लागि मन्त्रालय तत्पर हुनेछ। गृहमन्त्रीसँग छलफलमा बसेर कुरा गर्नेछु। प्रधानमन्त्रीसमक्ष पनि यो कुरा पु¥याउने छु”, उहाँले भन्नुभयो,  “पत्रकारको जीवन व्यवस्था परिवर्तन गर्दा होस वा सरकार परिवर्तन, प्राकृतिक वा मानव निर्मित जोखिम कुनै पनि कालखण्डमा जोखिम मालेर काम गरिरहेका हुन्छाँै। गाँस, बास कपासको दुःख हुन्छ तर हामीले देश, राष्ट्र जनताका लागि कलम चलाइरहनुपर्ने, आवाजहरू दिइरहनुपर्छ। आफू मरेको थाहै हुँदैन, आफू अधिकारविहीन, आफू अन्यायमा परेका थाहै हुँदैन।” \tमन्त्री खरेलले सार्वजनिक सेवा प्रसारण नेपाल (पिएसबी) लाई स्वतन्त्र, व्यावसायिक र आर्थिक रूपमा आत्मनिर्भर बनाउनुपर्नेमा समेत जोड दिनुभयो। “रेडियो नेपाल र नेपाल टेलिभिजन मर्ज हुनु पिएसबी हुनु हो भन्नेमा ढुक्क नहोऔँ। जिम्मेवार, जवाफदेही, स्वतन्त्र र व्यावसायिक पिएसबी बनाउँछौँ भन्नेमा मेरो विश्वास छ”, उहाँले भन्नुभयो। सो समारोहमा मन्त्रालयका सचिव राधिका अर्यालले स्व पत्रकार रजकको परिवारको मागअनुसार न्यायका लागि मन्त्रालय प्रतिबद्ध रहेको बताउनुभयो। स्व पत्रकार रजकको परिवारले उक्त घटनाको दोषी पत्ता लगाई कारबाहीको दायरामा ल्याउनुपर्ने माग राख्नुभएको थियो। सार्वजनिक प्रशारण सेवा नेपालका अध्यक्ष डा. महेन्द्र विष्टले सार्वजनिक सेवा रूपान्तरणको क्रममा रहेको उल्लेख गर्दै यस सेवालाई सही तवरले परिभाषित गर्नुपर्नेमा जोड दिनुभयो। त्यसका लागि आवश्यक आधार तयार गर्नका लागि सबैको सहयोग आवश्यक रहेको उहाँको भनाइ छ।नेपाल पत्रकार महासङ्घ नेपाल टेलिभिजन प्रतिष्ठान शाखाका अध्यक्ष सुरेन्द्र पौडेलले पिएसबीको मर्मअनुसार पूर्ण  सञ्चालन र बजेटको सुनिश्चितताको माग गर्नुभयो। उहाँले बजेट सुनिश्चित नहुँदा नेपाल टेलिभिजनका पाँच वटै च्यानलको सञ्चालनमा कठिनाइ देखिएकातर्फ ध्यानार्कषण गराउनुभयो।\tनेपाल टेलिभिजनका पत्रकारद्वय हेम भण्डारी र सुनिल सिंहको स्मृतिमा स्थापित एक लाख राशिको हेम सुनिल जोखिमपूर्ण टेलिभिजन पत्रकारिता पुरस्कार २०६४ सालदेखि साहसिक पत्रकारिता गर्ने टेलिभिजन पत्रकारलाई प्रदान गरिँदै आएको छ। पुरस्कार हरेक वर्ष असोज ७ गते विशेष कार्यक्रमबीच प्रदान गरिँदै आएको छ।\tविसं २०६३ असोज ७ गते समाचार सङ्कलनका क्रममा ताप्लेजुङको घुन्सामा हवाई दुर्घटनामा नेपाल टेलिभिजनका हेम भण्डारी र सुनिल सिंहको निधन भएको स्मृतिमा हरेक वर्ष महासङ्घ टेलिभिजन प्रतिष्ठान शाखाले पुरस्कार प्रदान गर्दै आएको छ। रासस",
      "link": "https://gorkhapatraonline.com/news/173010",
      "image": "https://gorkhapatraonline.com/storage/media/305199/conversions/Minister-Jagadish-Kharel-original-thumb.jpg"
    },
    {
      "slug": "172999",
      "title": "अर्थमन्त्रीसँग भारत र चीनका राजदूतको शिष्टाचार भेट",
      "timestamp": 1758585600000,
      "source": "gp",
      "content": "अर्थमन्त्री रामेश्वरप्रसाद खनालसँग नेपालका लागि भारतका राजदूत नवीन श्रीवास्तव र नेपालका लागि जनगणतन्त्र चीनका राजदुत चेङ्ग सोङ्गले मंगलबारका दिन छुट्टाछुटै शिष्टाचार भेट गर्नुभयो।",
      "longContent": "काठमाडौँ, असोज ७ गते । अर्थमन्त्री रामेश्वरप्रसाद खनालसँग नेपालका लागि भारतका राजदूत नवीन श्रीवास्तव र नेपालका लागि जनगणतन्त्र चीनका राजदुत चेङ्ग सोङ्गले मङ्गलबारका दिन छुट्टाछुटै शिष्टाचार भेट गर्नुभयो। भारतीय राजदूतसँगको भेटमा अर्थमन्त्री खनालले नेपाल र भारत बिचको लामो सम्बन्धको चर्चा गर्दै भारतले नेपाललाई पुर्‍याउँदै आएको निरन्तर सहयोगका लागि धन्यवाद व्यक्त गर्नुभयो। साथै नेपालमा विद्यमान परिस्थितिका कारण सिर्जना भएको विषम अवस्थामा छिमेकी मुलुक लगायत दातृ मुलुकसँगको आर्थिक साझेदारीको निरन्तरताको आवश्यकता औंल्याउनु भयो । उक्त भेटको अवसरमा भारतीय राजदूतले भारत नेपालको सबैभन्दा नजिकको छिमेकी भएकोले दुई मुलुकबिच रहेको विशेष सम्बन्धलाई कायम राख्दै यस विषम परिस्थितिमा समेत सबै किसिमको सहयोगका लागि आफूहरू नेपालको साथमा रहेको उल्लेख गर्नुभयो । उक्त अवसरमा भारतीय राजदूतले भारतीय सहयोगमा सञ्चालन भएका विकास आयोजना र कार्यक्रमहरूमा तीव्रता दिने तथा नेपालमा लगानी गरिरहेका भारतीय निजी क्षेत्रसमेतको मनोबल उच्च बनाउनका लागि आवश्यक सहयोग र सहकार्य गर्न भारत तयार रहेको विचार व्यक्त गर्नु भयो । उक्त अवसरमा नेपाल भारतबिचको व्यापार सहजीकरणका लागि दुबै पक्षबिच समन्वय सुदृढ बनाउने विषयमा समेत छलफल भयो । त्यसैगरी, चीनका राजदूतसँगको भेटमा अर्थमन्त्री खनालले चीन नेपालको असल छिमेकी रहेको उल्लेख गर्दै चीनले नेपालमा गर्दै आएको निरन्तर सहयोगका लागि धन्यवाद व्यक्त गर्नुभयो। भेटका अवसरमा अर्थमन्त्री खनालले विशिष्ट परिस्थतिमा गठन भएको वर्तमान सरकारको मुख्य कार्य तोकिएको समयमा निर्वाचन सम्पन्न गर्ने रहेको उल्लेख गर्नुहुँदै सरकारले चीनसँगको आर्थिक साझेदारीलाई निरन्तरता दिने बताउनुभयो। साथै उक्त अवसरमा मन्त्री खनालले नेपाल र चीन बैँकिङ क्षेत्रमा साझेदारीलाई थप प्रगाढ बढाउन, चीनको बैँकको शाखा नेपालमा स्थापना, नेपालबाट भएको निकासीको भुक्तानी सरलीकरणको पहल गरिदिन तथा चिनियाँ लगानीकर्तालाई नेपालमा लगानीका लागि प्रोत्साहित गर्न समेत चिनियाँ राजदुत सोङ्गलाई अनुरोध गर्नुभयो। अर्थ मन्त्रालयका सह–सचिव एवं प्रवक्ता टङ्कप्रसाद पाण्डेयका अनुसार, उक्त भेटमा राजदुतले चीनले नेपाली जनताको छनाेटलाई सधैँ सम्मान गर्दै आएको उल्लेख गर्नुहुँदै चीनले नेपाललाई गर्दै आएको सहयोग निरन्तर रहने बताउनुभयो।साथै चिनियाँ राजदूतले चीनको सहयोगमा निर्माणाधीन परियोजनाहरू सन्तोषजनक रूपले अगाडि बढिरहेको तथा चिनियाँ लगानीकर्ता नेपालमा लगानीको लागि इच्छुक रहेको बताउँदै परिस्थिति अनुकुल भएपछि चिनियाँ लगानीकर्तासँगको छुट्टै अन्तर्क्रिया गरिने कुरासमेत जानकारी दिनुभयो ।",
      "link": "https://gorkhapatraonline.com/news/172999",
      "image": "https://gorkhapatraonline.com/storage/media/305174/conversions/india-original-thumb.jpg"
    },
    {
      "slug": "172996",
      "title": "अवरुद्ध पृथ्वीराजमार्ग दुईतर्फी सुचारु",
      "timestamp": 1758585600000,
      "source": "gp",
      "content": "अवरुद्ध पृथ्वी राजमार्ग दुईतर्फी खुलेको छ । बेनिघाट रोराङ गाउँपालिका–१०, जवाङखोलामा सोमबार राति १० बजेदेखि सुक्खा पहिरोले राजमार्ग अवरुद्ध भएको थियो । जिल्ला प्रहरी कार्यालय धादिङका प्रहरी उपरीक्षक भेषराज रिजालले पहिरो पन्छाएर राजमार्ग खुलाएको जानकारी दिनुभयो ।",
      "longContent": "मलेखु (धादिङ), असोज ७ गते । अवरुद्ध पृथ्वी राजमार्ग दुईतर्फी खुलेको छ । बेनिघाट रोराङ गाउँपालिका–१०, जवाङखोलामा सोमबार राति १० बजेदेखि सुक्खा पहिरोले राजमार्ग अवरुद्ध भएको थियो । जिल्ला प्रहरी कार्यालय धादिङका प्रहरी उपरीक्षक भेषराज रिजालले पहिरो पन्छाएर राजमार्ग खुलाएको जानकारी दिनुभयो ।उहाँका अनुसार तत्कालका लागि पहिरो पन्छाए पनि जोखिम टरिसकेको छैन । डोजरले पन्छाउँदै जाने पहिरो थपिँदै गर्ने क्रम चलिरहेको प्रहरी उपरीक्षक रिजालले जानकारी दिनुभयो । रोकिएका सवारीहरू आफ्नो गन्तव्यतर्फ लागेका छन् । यस क्षेत्रमा सवारीको चाप उच्च भएकाले जामको समस्या पनि छ । रासस",
      "link": "https://gorkhapatraonline.com/news/172996",
      "image": "https://gorkhapatraonline.com/storage/media/305192/conversions/Prithivi-sadak-original-thumb.jpg"
    },
    {
      "slug": "172992",
      "title": "निर्वाचन तयारीका कार्य तत्काल अगाडि बढाउन प्रधानमन्त्रीको आग्रह",
      "timestamp": 1758585600000,
      "source": "gp",
      "content": "निर्वाचनको तयारीका विषयमा प्रधानमन्त्री सुशीला कार्कीसँग निर्वाचन आयोगका पदाधिकारीले आज छलफल गर्नुभएको छ ।",
      "longContent": "काठमाडौँ, असोज ७ गते । निर्वाचनको तयारीका विषयमा प्रधानमन्त्री सुशीला कार्कीसँग निर्वाचन आयोगका पदाधिकारीले आज छलफल गर्नुभएको छ । सिंहदरबारस्थित प्रधानमन्त्री तथा मन्त्रिपरिषद्को कार्यालयमा भएको  छलफलमा प्रतिनिधिसभाको विघटन भई आगामी फागुन २१ गतेका लागि निर्वाचन तोकिएको सन्दर्भमा सोका लागि आवश्यक कानुन संशोधन, निर्वाचन व्यवस्थापन र स्रोत परिचालन लगायत विषयमा कार्यवाहक प्रमुख निर्वाचन आयुक्त रामप्रसाद भण्डारीसहितका पदाधिकारीले छलफल गर्नुभएको हो ।छलफलमा प्रधानमन्त्री सुशीला कार्कीले प्रतिनिधि सभाको निर्वाचन स्वच्छ, स्वतन्त्र, भयरहित, निष्पक्ष र मितव्ययी रूपमा सम्पन्‍न गर्नु नेपाल सरकारको उच्च प्राथमिकताको विषय भएको बताउनु भएको छ । प्रधानमन्त्रीले निर्वाचन आयोगलाई निर्वाचन तयारीका सम्पूर्ण कार्य तत्काल अगाडि बढाउन आग्रह गर्नुभएको छ ।निर्वाचन सम्पन्‍न गर्न नेपाल सरकारको तर्फबाट निर्वाचन आयोगलाई आवश्यक पर्ने स्रोत साधन र जनशक्ति उपलब्ध गराइने, शान्तिसुरक्षाको भरपर्दो व्यवस्था मिलाइने छ भन्दै प्रधानमन्त्रीले निर्वाचनको लागि अनुकूल वातावरण तयार गर्न सरोकारवालाहरूसँग छलफल गरिने जानकारी गराउनु भयो । छलफलमा निर्वाचन आयोगको तर्फबाट कार्यवाहक प्रमुख निर्वाचन आयुक्त राम प्रसाद भण्डारीले प्रतिनिधि सभा निर्वाचन सम्पन्‍न गर्नका लागि आवश्यक पर्ने मतपेटिका लगायतका निर्वाचन सामग्रीहरू मौज्दातमा रहेको जानकारी गराउनु भयो । उहाँले मौज्दातमा नभएका अन्य सामग्रीसमेत स्वदेशमा उत्पादित सामग्रीलाई प्राथमिकता दिई प्रतिस्पर्धात्मक तरिकाले खरिद गरिने बताउनु भयो । यसैगरी, उहाँले राजनीतिक दल लगायत सरोकारवालाहरूसँग समन्वय गरिने प्रतिबद्धता व्यक्त गर्दै नेपाल सरकारका तर्फबाट भरपर्दो सुरक्षा प्रबन्ध मिलाइदिन अनुरोध गर्नुभयो । कार्यवाहक प्रमुख निर्वाचन आयुक्त भण्डारीले निर्वाचनमा नेपाल सरकार, राजनीतिक दल, नागरिक समाज एवम् सञ्‍चार जगत लगायत सबै सरोकारवालाको सहयोग प्राप्‍त हुने विश्‍वास व्यक्त गर्नुभयो।छलफलमा नेपाल सरकारका अर्थमन्त्री रामेश्वर प्रसाद खनाल, गृह मन्त्री ओम प्रकाश अर्याल,  कानून, न्याय तथा संसदीय मामिला मन्त्री अनिल कुमार सिन्हा, नेपाल सरकारका मुख्य सचिव एकनारायण अर्याललगायत सम्बन्धित अधिकारीहरू र आयोगको तर्फबाट निर्वाचन आयुक्तद्वय डा. जानकी कुमारी तुलाधर र सगुन सम्शेर जबरा तथा आयोगका सचिव महादेव पन्थ लगायतको उपस्थिति रहेको रहेको जानकारी आयोगका सहसचिव तथा प्रवक्ता नारायण प्रसाद भट्टराईले प्रकाशित गर्नु भएको विज्ञप्तिमा उल्लेख छ । राससका अनु्सार छलफलमा सहभागी कानुन, न्याय तथा संसदीय मामिलामन्त्री अनिलकुमार सिन्हाले निर्वाचनको तयारी गर्नैपर्ने र तयारीका सम्बन्धमा कुनै अवरोधहरू छन भने त्यसलाई पहिचान गरेर सम्बोधन गर्नुपर्ने विषयमा छलफल भएको जानकारी दिनुभयो ।आयोगका प्रवक्ता नारायणप्रसाद भट्टराईले निर्वाचनका लागि प्रभावकारी समन्वय गर्न प्रारम्भिक कुराकानी भएको जनाउँदै पछि आउने चुनौतीका विषयमा नेपाल सरकारसँग निरन्तर छलफल हुने बताउनुभयो । निर्वाचनको कार्यभार पूर्णरूपमा सम्पन्न गर्नुपर्नेमा सरकार र आयोग स्पष्ट रहेको बताउँदै उहाँले स्वच्छ, निष्पक्ष र स्वतन्त्र एवं मितव्ययी निर्वाचन गराउन आयोग प्रतिबद्ध रहेको स्पष्ट गर्नुभयो ।आयोगले तोकिएको समयमा प्रतिनिधिसभाको निर्वाचन सम्पन्न गर्न मतदाता नामावली ऐन, २०७३ मा संशोधनलगायत आवश्यक स्रोत साधनको सुनिश्चितताका लागि नेपाल सरकारसँग आग्रह गर्दैआएको छ । हाल आगामी कात्तिक १६ गतेसम्म १८ वर्ष उमेर पुगेका मतदाताको सङ्ख्या एक करोड ८१ लाख ६८ हजार २३० रहेका छन् ।यसअघि असोज २ गते आयोगले गृहमन्त्री ओमप्रकाश अर्यालसँग छलफल गरेको थियो । उपनिर्वाचनको मिति तोकिएको सन्दर्भमा गत असार १६ गतेदेखि मतदाता नामावली सङ्कलन स्थगन भएकाले मध्यावधि निर्वाचनको मिति घोषणा भइसकेपछि मतदाता नामावली सङ्कलन खुला गर्न कानुनी प्रबन्ध गर्नुपर्ने छ । उक्त ऐनको दफा ४ को उपदफा २ को सो व्यवस्था संशोधनका लागि अध्यादेशबाट कानुन संशोधन गर्न आयोग र सरकारबिच छलफल भएको हो ।गृहमन्त्री अर्यालले सर्वोच्च अदालतको आदेशबमोजिम विदेशमा रहेका नेपालीलाई पनि मताधिकार दिने उपायबारे सोच्न भनेपछि आयोगले त्यसका लागि कानुनी विज्ञसँग छलफल गरेको छ । गत भदौ २३ र २४ गतेको जेनजी प्रदर्शन र उत्पन्न परिस्थितिमा पूर्व प्रधानन्यायाधीश कार्कीको नेतृत्वमा गठित अन्तरिम सरकारले आगामी फागुन २१ गतेका लागि निर्वाचन घोषणा गरिसकेको छ ।",
      "link": "https://gorkhapatraonline.com/news/172992",
      "image": "https://gorkhapatraonline.com/storage/media/305186/conversions/PM-Office-original-thumb.jpg"
    },
    {
      "slug": "172978",
      "title": "चाडपर्व लक्षित यात्रु सहायता कक्ष स्थापना",
      "timestamp": 1758585600000,
      "source": "gp",
      "content": "जिल्ला सदरमुकाम धादिङबेँसीस्थित पुछारबजारमा चाडपर्व लक्षित यात्रु सहायता कक्ष स्थापना गरिएको छ । चाडपर्वमा यात्रुको चापलाई मध्यनजर गरी जिल्ला प्रहरी कार्यालय धादिङले यात्रु सहायता कक्ष स्थापना गरेको हो ।",
      "longContent": "अस्मिता पोखरेल धादिङबेँसी, असोज ७ गते । जिल्ला सदरमुकाम धादिङबेँसीस्थित पुछारबजारमा चाडपर्व लक्षित यात्रु सहायता कक्ष स्थापना गरिएको छ । चाडपर्वमा यात्रुको चापलाई मध्यनजर गरी जिल्ला प्रहरी कार्यालय धादिङले यात्रु सहायता कक्ष स्थापना गरेको हो । चाडपर्वका बेला यात्रुको सहज र सुरक्षित आवागमनको व्यवस्था गर्न नागरिक सहायता कक्ष स्थापना गरेर सेवा सुरु गरिएको जिल्ला प्रहरी कार्यालय धादिङका प्रमुख प्रहरी उपरीक्षक भेषराज रिजालले बताउनुभयो । प्रहरी उपरीक्षक रिजालका अनुसार यात्रा गर्ने क्रममा नागरिकले सवारी सञ्चालकबाट गरिएका लापरबाहीसहित यात्राका क्रममा हुनसक्ने झै–झगडा, चोरी, लुटपाट, दुर्व्यवहार, ठगीलगायतका विषयमा पनि उजुरी समेत गर्ने व्यवस्था गरिएको छ । चाडपर्वका बेला हुनसक्ने आपराधिक र सवारी दुर्घटनाको जोखिम न्यूनीकरण गर्ने उद्देश्यले सहायता कक्ष स्थापना गरिएको हो । जिल्लामा चाडपर्वको समयमा सवारी साधनले अव्यवस्थित रूपमा यात्रु ओसारपोसार गर्ने गरेका छन् । यसले दुर्घटनाको जोखिम बढाउने भएकाले कक्ष स्थापना गरिएको प्रहरी कार्यालय धादिङले जनाएको छ ।",
      "link": "https://gorkhapatraonline.com/news/172978",
      "image": "https://gorkhapatraonline.com/storage/media/305177/conversions/photo-(9)-original-thumb.jpg"
    },
    {
      "slug": "172977",
      "title": "कास्की कारागार : फर्किए चार सय कैदीबन्दी, तीन सय ६९ फरार",
      "timestamp": 1758585600000,
      "source": "gp",
      "content": "जेनजी आन्दोलनका क्रममा कास्की कारागारबाट निस्किएका ४७ प्रतिशत कैदीबन्दी अझै फर्किएका छैनन्। भदौ २४ गते साँझ कारागार खाली गरी बाहिरिएकामध्ये मङ्गलबारसम्म चार सय चार कैदी, बन्दी फर्किएका छन्।",
      "longContent": "फडिन्द्र अधिकारी लेखनाथ, असोज ७ गते। जेनजी आन्दोलनका क्रममा कास्की कारागारबाट निस्किएका ४७ प्रतिशत कैदीबन्दी अझै फर्किएका छैनन्। भदौ २४ गते साँझ कारागार खाली गरी बाहिरिएकामध्ये मङ्गलबारसम्म चार सय चार कैदी, बन्दी फर्किएका छन्।सात सय ७३ कैदीबन्दी रहेकोमा अझै तीन सय ६९ जना फरार छन्। कास्की कारागारबाट फरार भएका केही कैदी, बन्दी राजधानी र आसपासका जिल्लाबाट पक्राउसमेत परेका थिए। कारागार प्रमुख राजेन्द्र शर्माले धेरैजसो कैदीबन्दी आफैँ फर्किएको र फर्किने क्रम जारी रहेको जानकारी दिनुभयो। “धेरैजसो आफैँ फर्किनुभएको छ, बाँकीलाई फर्किन कारागार व्यवस्था विभागले अनुरोध गरिसकेको हो,” उहाँले भन्नुभयो। कास्की कारागारमा महिलाका लागि एउटा र पुरुषका लागि दुई वटा ब्लक छन्। महिलाको ब्लकमा ३५ जना, पुरुषको ब्लकमा सात सय ३८ कैदीबन्दी बस्दै आएका थिए। सम्पर्कमा नआएका कैदी, बन्दीको सूचना प्रहरीलाई दिएर जेल फर्काउने क्रम सुरु भएको शर्माको भनाइ छ। पोखरा–१९, ग्यारजातीमा रहेको बाल सुधार गृहमा रहेका बालक  पनि फर्कने क्रम जारी छ। त्यहाँ रहेको एक सय नौ बालकमध्ये मङ्गलबारसम्म ४८ जना फर्किएका छन्। सुधार गृह प्रमुख डासी पौडेलले आन्दोलनकारीले तोडफोड गर्न निस्किएका बालक अभिभावकहाँ पुगेर र सुधार गृह फर्किने क्रम जारी रहेको उल्लेख गर्नुभयो। भदौ २४ गतेको आन्दोलनका क्रममा कास्कीका २७ प्रहरी संरचनामा क्ष्ति पुगेको थियो। त्यस क्रममा प्रहरी हिरासतसमेत खाली बनाई थुनुवा भागेका थिए।",
      "link": "https://gorkhapatraonline.com/news/172977",
      "image": "https://gorkhapatraonline.com/storage/media/305167/conversions/kaski-jail-original-thumb.jpg"
    },
    {
      "slug": "172972",
      "title": "‘अब  संसारसँग छामेर होइन, हेरेर आफैँ जुध्न सक्छु’",
      "timestamp": 1758585600000,
      "source": "gp",
      "content": "दुवै आँखामा मोतियाबिन्दुको कारण जानकी गाउँपालिका–२ जुगुनभरियाकी ३० वर्षीया चन्द्रावती महाउत पूर्ण अन्धकारमा जीवन बिताउन बाध्य थिइन् ।",
      "longContent": "काठमाडौँ, असोज ७ गते । दुवै आँखामा मोतियाबिन्दुको कारण जानकी गाउँपालिका–२ जुगुनभरियाकी ३० वर्षीया चन्द्रावती महाउत पूर्ण अन्धकारमा जीवन बिताउन बाध्य हुनुहुन्थ्याे । दुई वर्षअघिसम्म उहाँले दुबै आँखाको दृष्टि गुमाउनुभएकाे  थियाे । उहाँले भन्नुभयाे, “मेरो आँखामा दृष्टि नहुँदा आफन्त, परिवार र वरिपरिको परिवेश मात्र होइन, आफ्नो जीवन नै अन्धकारमय बनेको थियो ।”चरम गरिबी र मोतियाबिन्दुको शल्यक्रियापछि दृष्टि फर्किन्छ भन्ने  चेतनाका अभावमा चन्द्रावती अन्धकारमा जीवन बिताउन विवश हुनुहुन्थ्याे। दिनहुँका दैनिकीसमेत अन्यकाे सहारा लिनुपर्दा उहाँ आफैंलाई एक्लो पाउनुहुन्थ्याे । दृष्टि गुमेपछिको पीडा सुनाउँदै उहाँले भन्नुभयो, “दृष्टि नभएको मानिसको पीडा कस्तो हुन्छ भन्ने त केवल अनुभूतिले मात्र थाहा हुन्छ, यसलाई कसरी शब्दमा व्यक्त गर्न सक्दिन । असहाय महसुस गरेर समय काट्दथेँ । ”नेपाल नेत्रज्योति सङ्घद्वारा सञ्चालित फत्तेबाल आँखा अस्पताल नेपालगञ्जमा गत भदौ ३१ गते चन्द्रावतीलाई आँखा परीक्षण गर्न ल्याइयो । अस्पतालका वरिष्ठ नेत्र विशेषज्ञ डा. देवराज भारतीले मोतियाबिन्दुको शल्यक्रिया तत्काल गर्न सुझाव दिँदै उहाँले एकैपटक दुबै आँखाको शल्यक्रिया  गर्नुभयो । गुमेको ज्योति पुनः फर्किएपछि चन्द्रावतीले खुसी हुँदै भन्नुभयो, “जीवनमा नयाँ आत्मविश्वास पलाएको  छ । ज्योति फर्किन्छ भन्ने कल्पनासम्म गरेको थिइनँ । जीवनमा नयाँ बिहान आएको छ । मलाई लाग्थ्यो अब संसार कहिल्यै देख्न पाउने छैन, आज फेरि सबै देख्न पाउँदा जीवन नयाँ बनेको छ । अब म आफ्नो परिवारको अनुहार स्पष्ट देख्न सक्छु, काम गर्न सक्छु, संसारसँग छामेर होइन, हेरेरसँग  आफैँ जुध्न सक्छु ।”आर्थिक अवस्था अत्यन्त कमजोर भएकी चन्द्रावतीको मोतियाबिन्दुको शल्यक्रिया अस्पतालले निःशुल्क गरेको थियो । उहाँले भन्नुभयो, “अस्पतालसम्म मलाई ल्याउने र मेरो उपचार गर्ने चिकित्सक भगवानसरह हुनुहुन्छ ।  यस्तो सहयोग म कहिल्यै बिर्सन सक्दिनँ । ” फत्तेबाल आँखा अस्पताल, नेपालगञ्जका सामुदायिक कार्यक्रम अधिकृत उमेर अहमद सादिकले भन्नुभयो,“ यस्तो पुनःस्थापना सम्भव भएको उपचारको पहुँच र सामुदायिक सहकार्यबाट भएको हो । चन्द्रावती जस्ता बिरामी आज पनि आर्थिक अभाव र जनचेतनाका कमीका कारण गाउँघरमै दृष्टिविहीन भएर बसिरहेका छन् ।  आँखा शिविरले उहाँहरूको जीवनमा पुनः उज्यालो ल्याउने काम गर्छन् ।” अस्पतालका प्रबन्ध निर्देशक चिकित्सक कौशलकुमार बर्माका अनुसार अस्पतालले विभिन्न स्थनीय सरकार एवं दातृ निकायहरुसँगको सहकार्यमा मोतियाबिन्दु शिविरहरु सञ्चालन गर्दै आइरहेको छ । उहाँले भन्नुभयो, “ यसका कारण बिरामीहरुको आँखाको दृष्टि पुनः फर्किएको छ । चन्द्रावती एउटा पात्र मात्र हुनुहुन्छ । जहाँ उपचारको पहुँच र विभिन्न निकायसँगको सहकार्य उपचारबाट वञ्चितको जीवनको अन्धकारलाई उज्यालोमा परिवर्तन गर्न सकिन्छ ।”स्थापनादेखि सन् २०२४ को अन्तिमसम्ममा नेपाल नेत्रज्योति सङ्घको २८ आँखा अस्पताल र २२६ आँखा उपचार केन्द्रको सञ्जालमार्फत नेपाली नागरिक तथा अन्य विभिन्न देशका नागरिक गरी कुल चार करोड ६८ लाख ६८ हजार ६० जना आँखाका बिरामीलाई आँखा उपचार सेवा प्रवाह गरिसकेको छभने ५३ लाख ९२ हजार २२४ जनाको आँखाको शल्यक्रिया भइसकेको छ । रासस",
      "link": "https://gorkhapatraonline.com/news/172972",
      "image": "https://gorkhapatraonline.com/storage/media/305152/conversions/banke-story(1)-original-thumb.jpg"
    },
    {
      "slug": "172896",
      "title": "हालसम्मकै उच्च बिमा दाबी",
      "timestamp": 1758585600000,
      "source": "gp",
      "content": "‘जेनजी आन्दोलन’ का क्रममा देशभर भएका तोडफोड, आगजनी, लुटपाट र सम्पत्तिमा भएका क्षतिले बिमा क्षेत्रको इतिहासमै ठुलो दाबी परेको छ । सङ्घीय राजधानी काठमाडौँसँगै देशव्यापी रूपमा भदौ २३ र २४ मा भएको आन्दोलनका क्रममा भौतिक संरचनामा भएको तोडफोड र आगजनीबाट उत्पन्न क्षतिको बिमा दाबी इतिहासकै सर्वाधिक भएको हो ।",
      "longContent": "काठमाडौँ, असोज ७ गते । ‘जेनजी आन्दोलन’ का क्रममा देशभर भएका तोडफोड, आगजनी, लुटपाट र सम्पत्तिमा भएका क्षतिले बिमा क्षेत्रको इतिहासमै ठुलो दाबी परेको छ । सङ्घीय राजधानी काठमाडौँसँगै देशव्यापी रूपमा भदौ २३ र २४ मा भएको आन्दोलनका क्रममा भौतिक संरचनामा भएको तोडफोड र आगजनीबाट उत्पन्न क्षतिको बिमा दाबी इतिहासकै सर्वाधिक भएको हो । नेपाल बिमा प्राधिकरणका अनुसार हालसम्म दुई हजार ४७८ वटा बिमा दाबी दर्ता भई जम्मा २२ अर्ब २५ करोड ६५ लाख रुपियाँ बराबरको दाबी आएको छ । यस्तो दाबी बढ्ने क्रम जारी छ ।यसअघि २०७२ वैशाख १२ र २९ गते गएको विनासकारी भूकम्पका कारण भएको क्षतिमा साढे १७ हजार बिमाको १७ अर्ब ६५ करोड रुपियाँको बिमा दाबी परेको थियो । प्राधिकरणका कार्यकारी निर्देशक सुशीलदेव सुवेदीले अहिलेको बिमा दाबी अझै बढ्ने तर यत्ति नै बढ्छ भनेर प्रक्षेपण गर्न नसकिने बताउनुभयो । उहाँका अनुसार बिमा दाबी आउने क्रम जारी छ । सञ्चालनमा रहेका १४ वटा निर्जीवन कम्पनी र चार वटा निर्जीवन माइक्रो इन्स्योरेन्स कम्पनीमा क्षतिको बिमा दाबी परेको छ ।आन्दोलनकारीले सरकारी निकायका धेरै पूर्वाधार र निजी क्षेत्रका धेरै व्यापारिक संरचना, होटेल, सोरुम, सुपरमार्केट, सञ्चारगृह, उद्योग गोदामदेखि निजी सवारी, निजी प्रयोजनका निवासलगायतलाई ध्वस्त बनाएका थिए । सर्वाधिक दाबी ओरियन्टलमाबिमा दाबी पर्नेमा दी ओरियन्टल इन्स्योरेन्स अगाडि छ । ओरियन्टलमा ७३ वटा बिमाको पाँच अर्ब २२ करोड ९८ लाख रुपियाँको दाबी परेको छ ।  सिद्धार्थ प्रिमियर इन्स्योरेन्समा २७९ वटा बिमाको पाँच अर्ब आठ करोड २८ लाख र आइजिआई प्रुडेन्सियल इन्स्योरेन्समा १७० वटा घटनाको दुई अर्ब ७६ करोड ८४ लाख रुपियाँ बराबरको बिमा दाबी परेको छ ।सङ्ख्यात्मक आधारमा भने ३७४ वटा दाबीका लागि दुई अर्ब ३९ करोड ३३ लाख रुपियाँसहित शिखर इन्स्योरेन्स अगाडि छ । त्यस्तै सगरमाथा लुम्बिनी इन्स्योरेन्समा २५७ वटा दाबीको एक अर्ब ५४ करोड ५६ लाख रुपियाँ, हिमालयन एभरेस्ट इन्स्योरेन्समा १९६ वटा दाबीको एक अर्ब १५ करोड ६२ लाख र नेको इन्स्योरेन्समा २११ वटा दाबीको एक अर्ब ११ करोड ८३ लाख रुपियाँ बराबरको बिमा दाबी परेको छ ।यस्तै सानिमा जिआइसी इन्स्योरेन्समा १४२ वटा दाबीको ८१ करोड सात लाख, युनाइटेड अजोड इन्स्योरेन्समा १८९ वटा दाबीको ५१ करोड ३४ लाख, नेपाल इन्स्योरेन्स कम्पनी लिमिटेडमा ८३ वटा दाबीको ४७ करोड नौ लाख, एनएलजी इन्स्योरेन्स कम्पनी लिमिटेडमा १७४ वटा दाबीको ४५ करोड ७२ लाख, सरकारी स्वामित्वको राष्ट्रिय बिमा कम्पनी लिमिटेडमा १६४ वटा दाबीको ४० करोड ९९ लाख, प्रभु इन्स्योरेन्स लिमिटेडमा १०२ वटा दाबीको २० करोड ३६ लाख र नेसनल इन्स्योरेन्स कम्पनी लिमिटेडको २० वटा दाबीको छ करोड ८४ लाख रुपियाँ बराबरको बिमा दाबी परेको छ ।माइक्रो इन्स्योरेन्समा तीन करोडनजिकसञ्चालनमा रहेका चार वटा माइक्रो इन्स्योरेन्स कम्पनीमा ४४ वटा दाबीको कुल दुई करोड ७० लाख रुपियाँ बराबरको बिमा दाबी परेको छ । सर्वाधिक प्रोटेक्टिभ माइक्रो इन्स्योरेन्स कम्पनी लिमिटेडको नौ वटा दाबीको एक करोड १३ लाख रुपियाँ बराबरको बिमा दाबी परेको छ । यस्तै स्टार माइक्रो इन्स्योरेन्स कम्पनी लिमिटेडमा नौ वटा दाबीको ७२ लाख, ट्रस्ट माइक्रो इन्स्योरेन्स कम्पनी लिमिटेडमा नौ वटा दाबीको ४४ लाख, नेपाल माइक्रो इन्स्योरेन्स कम्पनी लिमिटेड १७ वटा दाबीको ४१ लाख रुपियाँ बराबरको बिमा दाबी परेको छ ।सम्पत्ति बिमामा सर्वाधिक दाबीबिमालेख अनुसार सम्पत्ति बिमामा सर्वाधिक ५३८ वटा दाबीको १८ अर्ब ६१ करोड आठ लाख रुपियाँ बराबरको बिमा दाबी परेको छ । यस्तै मोटर बिमामा एक हजार ७७८ वटा दाबीको दुई अर्ब ९५ करोड २६ लाख, इन्जिनियरिङ तथा ठेकेदार जोखिम बिमामा १३२ वटा दाबीको ३३ करोड ३६ लाख, परिवहन बिमामा ११ वटा दाबीको एक करोड ५५ लाख र अन्य बिमामा १९ वटा दाबीको ३४ करोड ३८ लाख रुपियाँ बराबरको बिमा दाबी परेको छ ।सर्वाधिक दाबी बागमतीमाकम्पनीमा परेको बिमा दाबीको प्रवृत्ति प्रदेशगत आधारमा हेर्दा बागमतीमा सर्वाधिक छ । बागमतीमा एक हजार ३४३ दाबीको कुल १७ अर्ब ९७ करोड ७२ लाख रुपियाँ बराबरको बिमा दाबी परेको छ । बागमतीपछि कोशी प्रदेश ३२२ दाबीको एक अर्ब ६५ करोड तीन लाख रुपियाँ बराबरको बिमा दाबी परेको छ ।शीघ्र निष्कर्षमा पु¥याउने प्रतिबद्धतानेपाल निर्जीवन बिमा व्यवसायी सङ्घले आन्दोलनका क्रममा भएको क्षतिको दाबी भुक्तानी प्रक्रिया शीघ्र निष्कर्षमा पु¥याउन प्रतिबद्ध रहेको जनाएको छ । बिमा गरेका सवारीसाधन तथा भौतिक संरचनाको क्षतिको यथार्थ विवरणसहित सम्बन्धित निकायमा प्रक्रिया अघि बढाउन सङ्घले आग्रहसमेत गरेको छ ।यथाशीघ्र फस्र्योट गर्न निर्देशननेपाल प्राधिकरणले क्षतिको यथाशीघ्र बिमा दाबी फस्र्याेट गर्न बिमा कम्पनीलाई निर्देशन दिइरहेको कार्यकारी निर्देशक सुवेदीले बताउनुभयो । प्राधिकरणले सबै निर्जीवन तथा लघु निर्जीवन बिमकका नाममा परिपत्र जारी गर्दै असहज परिस्थितिका कारण बिमितको धनसम्पत्तिमा हुन गएको क्षति र असहजतालाई ध्यनमा राख्दै सोबाट पर्न सक्ने दाबीलाई यथासम्भव छिटो र सहज ढङ्गले फस्र्याेट गर्न कम्पनीहरूलाई आग्रह गरिएको उहाँले बताउनुभयो । नेपाल बिमक सङ्घका अध्यक्ष वीरेन्द्र बैदवारले व्यक्तिगत आवास, सवारीसाधन, व्यापारिक प्रतिष्ठानलगायतका धेरै संरचना अहिले ध्वस्त भएको भन्दै बिमा दाबी भुक्तानीमा कुनै पनि समस्या उत्पन्न नगरी सरलीकृत गर्न कम्पनीहरू सक्षम रहेको बताउनुभयो ।बिमा क्षेत्रकै टर्निङ प्वाइन्ट हुन सक्ने बिमाविज्ञ तथा नेपाल बिमा प्राधिकरणका पूर्वअध्यक्ष प्राडा फत्तबहादुर केसी अहिलेको अवस्था समग्र बिमा क्षेत्रकै लागि टर्निङ प्वाइन्ट भएको बताउँदै बिमा कम्पनीले दाबी भुक्तानीमा गर्ने छिटो छरितोपन र सहजताले बिमाको उज्जवल भविष्य निर्धारण गर्ने बताउनुभयो ।कस्तो हुन्छ भुक्तानी प्रक्रिया ?निर्जीवन बिमा गर्ने बिमितले बिमालेखबमोजिमको सम्पत्तिमाथि क्षति पुगेपछि  बिमा दाबी गर्न सक्छन् । बिमा दाबी भुक्तानी लिन पहिले घटना वा क्षतिको जानकारी तत्सम्बन्धी सम्पूर्ण विवरण खुलाई सम्बन्धित बिमा कम्पनीमा लिखित वा विद्युतीय माध्यमबाट निवेदन दिनुपर्ने प्रावधान छ । निवेदन पुगेपछि बिमा कम्पनीले आवश्यक जाँचबुझ गर्न तुरुन्त सर्भेयर खटाउँछ । खटिएको सर्भेयरले आवश्यक जाँचबुझ गरी १५ दिनभित्र बिमकको दायित्वको निर्धारण गरी त्यसको विस्तृत विवरणसमेतको प्रतिवेदन बिमकसमक्ष पेस गर्नु पर्छ र त्यसबारे बिमा लेखको सर्त तथा सुविधाको अधीनमा रही बिमितले पाउन सक्ने रकम उल्लेख गरी बिमितलाई जानकारी दिनुपर्ने प्राधिकरणले जनाएको छ ।सर्भेयरले बिमकसमक्ष प्रतिवेदन पेस गरेको साधारणतया ३५ (पैँतिस) दिनभित्र बिमकले दायित्व ठहर गरी बिमितलाई निर्जीवन बिमाको दाबी भुक्तानी गर्नुपर्ने व्यवस्था छ । साथै बिमकले बिमितलाई क्षति भएको यकिन भएमा क्षतिको केही प्रतिशत रकम अग्रिम रूपमा दाबी भुक्तानीसमेत गर्न सक्ने प्राधिकरणले जनाएको छ ।",
      "link": "https://gorkhapatraonline.com/news/172896",
      "image": "https://gorkhapatraonline.com/storage/media/305116/conversions/cg-koters-original-thumb.jpg"
    },
    {
      "slug": "172895",
      "title": "तातोपानीतर्फ गए नेपाली ट्रक",
      "timestamp": 1758585600000,
      "source": "gp",
      "content": "चीनसँगको प्रमुख व्यापारिक नाका तातोपानीसँग जोड्ने कोदारी राजमार्ग सोमबार दिउँसोदेखि सञ्चालनमा आएको छ । सडक सञ्चालनमा आएसँगै नाकामा रोकिएका सयौँको सङ्ख्यामा रहेका दसैँका लागि सामानले भरिएका कन्टेनर ल्याउने प्रक्रिया सुरु भएको छ ।",
      "longContent": "गोरखापत्र समाचारदाताकाठमाडौँ, असोज ७ गते । चीनसँगको प्रमुख व्यापारिक नाका तातोपानीसँग जोड्ने कोदारी राजमार्ग सोमबार दिउँसोदेखि सञ्चालनमा आएको छ । सडक सञ्चालनमा आएसँगै नाकामा रोकिएका सयौँको सङ्ख्यामा रहेका दसैँका लागि सामानले भरिएका कन्टेनर ल्याउने प्रक्रिया सुरु भएको छ ।तातोपानी भन्सार कार्यालयका प्रमुख राजेन्द्र चुडालका अनुसार भन्सार यार्डमा कन्टेनर ल्याउन नेपालतर्फ रोकिएका मालबाहक बन्द ट्रक सिमानातर्पm गएका छन् । “यताबाट सवारीसाधन गएका छन् । ती साधनले भोलिदेखि उता रहेका कन्टेर लोड गरेर ल्याउने छन्,” उहाँले भन्नुभयो ।पहिरोका कारण स्थानीयले बस्ती जोखिममा परेको भन्दै सडक खुलाउन अवरोध गरेका थिए । ऊर्जा, जलस्रोत तथा सिँचाइ, भौतिक पूर्वाधार तथा यातायात तथा सहरी विकासमन्त्री कुलमान घिसिङ, मन्त्रालयका सचिव केशव शर्मा, सडक विभागका महानिर्देशक विजय जैशीलगायतको टोलीले उक्त सडकको स्थलगत अनुगमन गरी सडक खुलाउन पहल गरिएको थियो । अनुगमनका क्रममा पहिरोबाट सबैभन्दा बढी प्रभावित इर्कु क्षेत्रका बासिन्दासँग छलफल गरी बस्तीको जोखिम न्यूनीकरणका उपाय, सडकलाई स्थायी रूपमा सञ्चालन गर्न दीर्घकालीन प्राविधिक कार्यसहितका विषयमा समेत छलफल गरिएको मन्त्री घिसिङको सचिवालयले जनाएको छ ।उक्त राजमार्ग अन्तर्गत भोटेकोशी गाउँपालिका–२ को कोदारी, इर्कुसहित पाँच स्थानमा पहिरो हटाएर सडक सुचारु गरिएको हो । चाडपर्वका बेला चीनसँगको प्रमुख व्यापारिक नाका जोड्ने बाटो बन्द भएपछि पहिरो हटाउने कार्यमा स्थानीयको अवरोध देखिएको थियो । त्यसपछि मन्त्री घिसिङले गत बुधबार भोटेकोशी–२ का वडाध्यक्षलगायत स्थानीय अगुवालाई आफ्नै निवासमा बोलाएर बाटो खोल्न आवश्यक सहयोग र सहजीकरण गरिदिन आग्रह गर्नुभएको थियो ।",
      "link": "https://gorkhapatraonline.com/news/172895",
      "image": "https://gorkhapatraonline.com/storage/media/304994/conversions/Tatopani-Truck-original-thumb.jpg"
    },
    {
      "slug": "172889",
      "title": "हुँदाखानेलाई सेवा दिँदै सुपथ मूल्य पसल",
      "timestamp": 1758585600000,
      "source": "gp",
      "content": "कीर्तिपुरको मच्छेगाउँ घर भएकी सबिता खड्का श्रीमान्सहित दसैँलाई चाहिने खाद्यान्न किनमेलका लागि थापाथलीस्थित खाद्य व्यवस्था तथा व्यापार कम्पनीको सहुलियत मूल्य पसलमा पुग्नुभयो । ग्राहकको निकै भिड भएकाले सामान लिन र पैसा तिर्न लाइन बस्नु परेको अनुभव उहाँको छ ।",
      "longContent": "काठमाडौँ, असोज ७ गते । कीर्तिपुरको मच्छेगाउँ घर भएकी सबिता खड्का श्रीमान्सहित दसैँलाई चाहिने खाद्यान्न किनमेलका लागि थापाथलीस्थित खाद्य व्यवस्था तथा व्यापार कम्पनीको सहुलियत मूल्य पसलमा पुग्नुभयो । ग्राहकको निकै भिड भएकाले सामान लिन र पैसा तिर्न लाइन बस्नु परेको अनुभव उहाँको छ । खड्काको आफ्नै साधन भएकाले सहुलियत मूल्य पसलबाट चामल, चिनो, कर्णालीको सिमी, चिनी, खानेतेल, आँटा, मैदा र चिउरा गरी करिब १० हजारको सामान खरिद गर्नुभयो । उहाँले सस्तो राम्रो सामान पाइने भएकाले त्यति टाढाबाट खाद्यमा सामान किन्न आएको र लाइनमा बस्नु परे पनि कत्ति पनि दुःखेसो नभएको बताउनुभयो ।सोही पसलमा कुपन्डोलबाट आएकी कल्पना पौडेलले चाडपर्वमा यस्ता सहुलियत मूल्य पसल सञ्चालन गर्दा आफू जस्ता सर्वसाधारण उपभोक्ताका लागि धेरै राहत भएको अनुभव सुनाउनुभयो । सहकारीमा पैसा सङ्कलन गर्ने उहाँले भन्नुभयो, “यस्ता पसलले हुनेखानेभन्दा पनि हुँदाखानेका लागि साँच्चिकै राहत भएको दिएका छन् । यस्तो छु्ट दसैँतिहारमा मात्रै सीमित नगरेर वर्षभरि दिनु पर्छ ।” साल्ट टे«डिङ कर्पोरेसनले सञ्चालन गरेको सहुलियत मूल्य पसलमा पनि उपभोक्ताको भिड त्यस्तै नै छ । कर्पोरेसनमा धेरैजसो चिनी र नुन किन्ने छन् । कर्पोरेसनले चिनी प्रतिकेजी ९५ रुपियाँ र नुन प्रतिप्याकेट २४ रुपियाँ बिक्री गर्दै आएको छ । अन्य सामान दाल, चामल, आँटा, मैदा, खानेतेललगायतका खाद्यमा पनि प्रतिकेजी सात रुपियाँ छुट छ । साल्ट ट्रेडिङका प्रवक्ता कुमार राजभण्डारीका अनुसार देशभर करिब ४० वटा यस्ता पसल सञ्चालनमा छन्, जसमध्ये १२ वटा काठमाडौँ उपत्यकाभित्र छन् । महँगीको मारमा परेका र उपभोक्ता चाडपर्वका समयमा सहुलियत पाइने भन्दै टाढा टाढादेखि सुपथ मूल्य पसल खोज्दै जान्छन् । यस्ता पसलमा चामल, चिनी, दाल, तेल, चिउरा, आँटा जस्ता खाद्यान्नमा उपभोक्ताको विशेष आकर्षण रहन्छ । सरकारले हरेक वर्ष बजारभाउ नियन्त्रण गर्ने र चाडपर्वका उपभोक्तालाई थोरै भए पनि राहत होस् भन्ने उद्देश्यसाथ सहुलियत मूल्य पसल सञ्चालन गर्दै आएको छ । सरकारले खाद्य व्यवस्था तथा व्यापार कम्पनी, साल्ट ट्रेडिङ कर्पोरेसन र दुग्ध विकास संस्थान (डिडिसी) मार्फत गत भदौ ३० देखि सहुलियत मूल्य पसल सञ्चालनमा ल्याएको छ । खाद्य व्यवस्था तथा व्यापार कम्पनीले ४५ जिल्लाका १११ स्थान र साल्ट ट्रेडिङले न्यूनतम ४३ स्थानबाट सहुलियत दिएका छन् भने डिडिसीले उपत्यकामा दुई वटा र उपत्यकाबाहिर भएका प्रत्येक आयोजनाबाट छुट दिइएको जनाएको छ ।खाद्य व्यवस्था तथा व्यापार कम्पनी लिमिटेडका प्रवक्ता माधव मिश्रले सहुलियत मूल्य पसलमा उपभोक्ताको आकर्षण बढेसँगै कारोबार पनि बढ्दै गएको बताउनुभयो । उहाँका अनुसार कम्पनीले सञ्चालन गरेका १११ बिक्री केन्द्रबाट दैनिक एक करोड बढीको कारोबार गरेको छ । कम्पनीको आपूर्ति व्यवस्थामा सुधार आएको र दुर्गम क्षेत्रमा समेत सेवा विस्तार गर्ने क्रम जारी रहेको सूचना अधिकारी मिश्रले बताउनुभयो । खाद्य कम्पनीका अनुसार संविधान दिवस, शनिबार, सार्वजनिक बिदा र घटस्थापनामा समेत कम्पनीले सहुलियत मूल्य पसल सञ्चालन गरेको छ । कम्पनीले देशभरका सहुलियत सुपथ मूल्य पसलका अवस्थाको नियमित अनुगमन गरिरहेको र सोही अनुसार आवश्यक व्यवस्थापन गरिरहेको पनि कम्पनीले जनाएको छ ।खाद्य कम्पनीले सञ्चालन गरेको अनलाइन सेवा पनि प्रभावकारी बन्दै गएको जनाएको छ । कम्पनीले आफ्नो अनलाइन पोर्टल नेपालफुड्स डट जिओभी डट एनपीमार्फत पनि सेवा दिइरहेको छ । खाद्य कम्पनीका प्रवक्ता मिश्रले अनलाइनबाट माग गर्दा पसलमा जस्तै समान मूल्यमा सामान उपलब्ध हुन्छ र डेलिभरी चार्ज पनि नलाग्ने बताउनुभयो । उहाँका अनुसार अनलाइनबाट न्यूनतम पाँच हजारदेखि अधिकतम १५ हजार रुपियाँ बराबरको सामान माग गर्न सकिन्छ ।",
      "link": "https://gorkhapatraonline.com/news/172889",
      "image": "https://gorkhapatraonline.com/storage/media/304988/conversions/supat-original-thumb.jpg"
    },
    {
      "slug": "172887",
      "title": "कानुनी अड्चन हटाउन प्रस्ताव",
      "timestamp": 1758585600000,
      "source": "gp",
      "content": "निर्वाचन आयोगले मतदाता नामावली सङ्कलनको कानुनी अड्चन हटाउन गृह मन्त्रालयलाई संशोधनको मसौदा प्रस्ताव गरेको छ । निर्वाचनको मिति घोषणा भएपछि सो निर्वाचन प्रयोजनका लागि मतदाता नामावली सङ्कलन नगरिने कानुनी व्यवस्था छ । निर्वाचनको मिति भदौ अन्तिम साता घोषणा भए पनि आयोगले गत चैतयता नामावली सङ्कलन गरेको छैन ।",
      "longContent": "गोरखापत्र समाचारदाताकाठमाडौँ, असोज ७ गते । निर्वाचन आयोगले मतदाता नामावली सङ्कलनको कानुनी अड्चन हटाउन गृह मन्त्रालयलाई संशोधनको मसौदा प्रस्ताव गरेको छ । निर्वाचनको मिति घोषणा भएपछि सो निर्वाचन प्रयोजनका लागि मतदाता नामावली सङ्कलन नगरिने कानुनी व्यवस्था छ । निर्वाचनको मिति भदौ अन्तिम साता घोषणा भए पनि आयोगले गत चैतयता नामावली सङ्कलन गरेको छैन । आयोगका प्रवक्ता नारायणप्रसाद भट्टराईले आगामी निर्वाचनलाई लक्षित गरी नामावली दर्ताको समय थप गर्ने गरी गृह मन्त्रालयलाई आइतबार मसौदा प्रस्ताव गरेको जानकारी दिनुभयो । आयोग स्रोतका अनुसार प्रस्तावित व्यवस्थामा ‘निर्वाचन आयोगले आफू अनुकूल मतदाता नामावली सङ्कलन गर्न पाउने’ प्रस्ताव गरिएको छ । सरकारले युवापुस्ताको आन्दोलनमा सहभागी थुप्रैको मतदाता नामावलीमा नाम नभएकाले नामावली दर्ता खुला गर्नुपर्ने बताएपछि आयोगले कानुनी अड्चन हटाउन संशोधन गर्नुपर्ने बुँदाको मसौदा गृह मन्त्रालयमा प्रस्ताव गरेको हो । मतदाता नामावली ऐन, २०७३ को दफा ४ (२) मा ‘निर्वाचनको मिति घोषणा भइसकेपछि सो निर्वाचन प्रयोजनका लागि मतदाता नामावलीमा नाम दर्ता गरिने छैन’ प्रतिबन्धात्मक वाक्यांश छ । प्रधानमन्त्रीको सिफारिसमा गत भदौ २७ गते राष्ट्रपति रामचन्द्र पौडेलले आगामी फागुन २१ गतेका लागि प्रतिनिधि सभा सदस्यको निर्वाचनको मिति तोक्नुभएको छ ।",
      "link": "https://gorkhapatraonline.com/news/172887",
      "image": "https://gorkhapatraonline.com/storage/media/304986/conversions/election-communication-original-thumb.jpg"
    },
    {
      "slug": "172886",
      "title": "घृणाजन्य अभिव्यक्ति नदिन आग्रह",
      "timestamp": 1758585600000,
      "source": "gp",
      "content": "राष्ट्रिय मानव अधिकार आयोगले जेनजी आन्दोलनपछि नयाँ सरकार बनेको र निर्वाचनसमेत घोषणा भएको अवस्थामा समाजका विभिन्न क्षेत्रका व्यक्ति, समूह, दलका नेताबाट घृणाजन्य अभिव्यक्ति आइरहेको अवस्थाप्रति गम्भीर ध्यानाकर्षण भएको जनाएको छ ।",
      "longContent": "गोरखापत्र समाचारदाताकाठमाडौँ, असोज ७ गते । राष्ट्रिय मानव अधिकार आयोगले जेनजी आन्दोलनपछि नयाँ सरकार बनेको र निर्वाचनसमेत घोषणा भएको अवस्थामा समाजका विभिन्न क्षेत्रका व्यक्ति, समूह, दलका नेताबाट घृणाजन्य अभिव्यक्ति आइरहेको अवस्थाप्रति गम्भीर ध्यानाकर्षण भएको जनाएको छ । विकसित परिस्थितिप्रति आफ्नो धारणा राख्न पाउने एवं सार्वजनिक व्यक्तिले गरेका कामप्रति टिप्पणी गर्न पाउने नागरिकको अभिव्यक्ति स्वतन्त्रता तथा नागरिक अधिकारको विषय हो तर यस्ता अभिव्यक्ति संयमित, मर्यादित र मानव अधिकारको मूल्यमान्यताको परिधिभित्र रहेर नगर्दा यसले हिंसात्मक कार्यलाई थप बल पुग्न जाने भएकाले त्यसो नगर्न आयोगले सबैप्रति आग्रहसमेत गरेको छ । मानव अधिकारको विश्वव्यापी घोषणापत्र, १९४८ को धारा १९ र नेपालको संविधानको धारा १९ मा विचार तथा अभिव्यक्ति स्वतन्त्रताको अधिकारको व्यवस्था छ । आयोगले विज्ञप्ति जारी गर्दै नेपाल पक्षराष्ट्र बनेको नागरिक तथा राजनीतिक अधिकारसम्बन्धी अन्तर्राष्ट्रिय प्रतिज्ञापत्र, १९६६ को धारा १९ मा प्रत्येक व्यक्तिलाई बिनाहस्तक्षेप विचार राख्न पाउने अधिकारको व्यवस्थासँगै आफ्ना विचार राख्दा अरूको अधिकार वा प्रतिष्ठाको सम्मान र राष्ट्रिय सुरक्षा वा नैतिकताको संरक्षण गर्नुपर्ने दायित्व उल्लेख गरिएको जनाएको हो । त्यस्तै मुलुकी अपराधसंहिता, २०७४ को दफा ३०५ र ३०६ मा गाली, बेइज्जती गर्न नहुने र दफा ३०७ मा त्यस्तो कार्य दण्डनीय हुने उल्लेख गरिएको छ । विज्ञप्तिमा आयोगले आफ्नो अधिकारको प्रयोग गर्दा अरूको मर्यादामा ठेस पुग्ने खालका घृणाजन्य अभिव्यक्ति नदिन, यस्तो अभिव्यक्तिबाट समाजमा सिर्जना हुन सक्ने हिंसात्मक अवस्थाप्रति सचेत हुन आग्रह गरेको छ ।",
      "link": "https://gorkhapatraonline.com/news/172886",
      "image": "https://gorkhapatraonline.com/storage/media/304985/conversions/Human-Rights-Commission-Nepal-original-thumb.jpg"
    },
    {
      "slug": "172885",
      "title": "‘म सहयोग गर्न आएको हुँ’",
      "timestamp": 1758585600000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले आफू शासन गर्न नभई सहयोग गर्न आएको बताउनुभएको छ । सोमबार शपथपछि मन्त्रालयमा पदभार ग्रहण गर्दै उहाँले जेनजी आन्दोलनको मुद्दालाई आत्मसात् गर्दै सुशासन र चुस्तदुरुस्त सेवालाई प्राथमिकता दिने बताउनुभएको हो । म",
      "longContent": "गोरखापत्र समाचारदाताकाठमाडौँ, असोज ७ गते । सञ्चार तथा सूचना प्रविधिमन्त्री जगदीश खरेलले आफू शासन गर्न नभई सहयोग गर्न आएको बताउनुभएको छ । सोमबार शपथपछि मन्त्रालयमा पदभार ग्रहण गर्दै उहाँले जेनजी आन्दोलनको मुद्दालाई आत्मसात् गर्दै सुशासन र चुस्तदुरुस्त सेवालाई प्राथमिकता दिने बताउनुभएको हो । मन्त्री खरेलले काठमाडौँका सार्वजनिक स्थलमा दुई महिनाभित्र र सात प्रदेशका प्रमुख १० सहरका सार्वजनिक स्थानमा पाँच महिनाभित्र निःशुल्क इन्टरनेट सुविधा उपलब्ध गराउने पहिलो निर्णय गर्नुभएको छ । फागुन २१ गतेको निर्वाचन, भष्टाचार नियन्त्रण र सुशासन तथा पुनर्निर्माण सरकारको प्रमुख काम भएको चर्चा गर्दै मन्त्री खरेलले भन्नुभयो, “खरानी र धुलो टकटक्याउँदै जनतालाई अनुभूति हुने गरी हामीले केही काम पक्कै गर्छौं ।”आन्दोलनबाट क्षति भएका भौतिक संरचनाको निर्माणले मात्र पुनर्निर्माण नहुने भएकाले सुशासन, न्याय र भष्ट्राचारको अन्त्य पनि सँगसँगै गर्नुपर्ने उहाँको भनाइ छ । मन्त्री खरेलले भन्नुभयो, “यो सरकार जेनजी आन्दोलनको जगमा उभिएको छ । यसले गर्ने काम जटिल र चुनौतीपूर्ण छन् ।” उहाँले नेपालको कर्मचारी प्रशासन राजनीतिक हस्तक्षेप भएन भने काम गर्न सक्छ भनेर आफूले बुझेको बताउँदै भन्नुभयो, “देशको कर्मचारी  संयन्त्रलाई विश्वास गर्न चाहन्छु । छ महिनापछि म बाहिरिँदा नेपालका कर्मचारीतन्त्र सक्षम छ भन्न पाऊँ ।” प्रधानमन्त्री सुशीला कार्कीले सुशासन कायम गर्ने प्रतिबद्धतासहित देशको जिम्मेवारी लिनुभएको र त्यसमा आफूहरूले सहयोग गर्ने उहाँको भनाइ छ । एआई नीति कार्यान्वयनमा गएको र डिजिटल नेपाल फ्रेमवर्क मन्त्रीपरिषद्बाट पास हुने क्रममा रहेकाले यी दुवै काम प्रभावकारी रूपमा गरिने उहाँले बताउनुभयो । जीवनको यो २५ वर्षमा अरूलाई प्रश्न सोधेर बिताएको चर्चा गर्नुहुँदै मन्त्री खरेलले आफू अहिले जिम्मेवारीमा आएर जवाफ दिने ठाउँमा पुगेको बताउनुभयो । आफू पत्रकारिताको पृष्ठभूमिबाट आएकाले देश बनाउन सबै पक्षको हातेमालोको आवश्यकता हुने बताउनुभयो । नेपाली पत्रकारिताले देशको परिवर्तनमा महत्वपूर्ण भूमिका निर्वाह गर्दै आएको र अबका दिनमा पनि रचनात्मक भूमिका निर्वाह गर्नुपर्ने उहाँले बताउनुभयो ।प्रधानमन्त्री सुशीला कार्कीले सुशासन कायम गर्ने प्रतिबद्धतासहित देशको जिम्मेवारी लिनुभएको र त्यसमा आफूहरूले सहयोग गर्ने उहाँले बताउनुभयो । नेपाललाई डिजिटल फ्रेमवर्क बनाउने यसअघिको सरकारको योजनालाई आफूले पनि अगाडि बढाउने उहाँले प्रतिबद्धता व्यक्त गर्नुभयो । युवापुस्ताका लागि केही भए पनि राम्रो गर्न पाऊँ भन्ने आफ्नो उद्देश्य रहेको बताउँदै उहाँले थप्नुभयो, “देशको महत्वपूर्ण ठाउँमा इन्टरनेटको निःशुल्क सेवा प्रदान गर्नेछौँ । इन्टरनेट पहुँच सबैसामु पु¥याउन यो काम गर्नु पर्छ ।” अबको दुई महिनाभित्र निःशुल्क इन्टरनेट सेवा व्यवस्था भइसक्ने उहाँले बताउनुभयो । मन्त्रालयका सचिव राधिका अर्यालले अन्तरिम सरकारको जिम्मेवारी पूरा गर्न मन्त्रालयको प्रतिबद्धता रहेको बताउनुभयो । सूचना प्रविधिलाई पूर्ण रूपमा कार्यान्वयन गर्न सके भष्ट्राचार नियन्त्रण गरी सुशासन कायम गर्न सकिने उहाँको भनाइ छ । मन्त्री खरेल पत्रकारिता पृष्ठभूमिको हुनुहुन्छ । इमेज च्यानलको समाचार प्रमुखका रूपमा सक्रिय खरेल दोलखाको कालिञ्चोक गाउँपालिका, सुनखानी भदौरेका स्थायी बासिन्दा हुनुहुन्छ । स्थानीय कालीनाग माध्यमिक विद्यालयबाट एसएलसी पास गरेपछि काठमाडौँको रत्नराज्यलक्ष्मी क्याम्पसमा अध्ययन गर्नुभएका उहाँले पत्रकारितमा स्नातकोत्तर गर्नुभएको छ भने अन्तर्राष्ट्रिय सम्बन्ध विषयमा विद्यावारिधि गर्दै हुनुहुन्छ । विगत २५ वर्षदेखि उहाँ पत्रकारितामा क्रियाशील हुनुहुन्छ ।",
      "link": "https://gorkhapatraonline.com/news/172885",
      "image": "https://gorkhapatraonline.com/storage/media/304984/conversions/jagadish-kharel-original-thumb.jpg"
    },
    {
      "slug": "172884",
      "title": "‘देश बनाउने समय आएको छ’",
      "timestamp": 1758585600000,
      "source": "gp",
      "content": "राष्ट्रपति रामचन्द्र पौडेलले चार जना मन्त्रीलाई पद तथा गोपनीयताको शपथ गराउनुभएको छ । प्रधानमन्त्री सुशीला कार्कीको सिफारिसमा नेपालको संविधानको धारा ८० बमोजिम नियुक्त चार मन्त्रीलाई राष्ट्रपति पौडेलले सोमबार शपथ गराउनुभएको हो ।",
      "longContent": "गोरखापत्र समाचारदाता काठमाडौँ, असोज ७ गते । राष्ट्रपति रामचन्द्र पौडेलले चार जना मन्त्रीलाई पद तथा गोपनीयताको शपथ गराउनुभएको छ । प्रधानमन्त्री सुशीला कार्कीको सिफारिसमा नेपालको संविधानको धारा ८० बमोजिम नियुक्त चार मन्त्रीलाई राष्ट्रपति पौडेलले सोमबार शपथ गराउनुभएको हो ।राष्ट्रपतिले उद्योग, वाणिज्य तथा आपूर्तिमन्त्रीमा अनिलकुमार सिन्हा, शिक्षा, विज्ञान तथा प्रविधिमन्त्रीमा महावीर पुन, कृषि तथा पशुपन्छी विकासमन्त्रीमा डा. मदनप्रसाद परियार र सञ्चार तथा सूचना प्रविधिमन्त्रीमा जगदीश खरेललाई शपथ गराउनुभयो । प्रधानमन्त्री कार्की नेतृत्वको सरकारमा सात जना मन्त्रीले जिम्मेवारी समाल्नुभएको छ । मन्त्रीत्रय पुन, परियार र खरेललाई एक/एक मन्त्रालयको मात्रै जिम्मेवारी दिइएको छ भने मन्त्री सिन्हालाई उद्योगसँगै कानुन, न्याय तथा संसदीय मामिला र भूमि व्यवस्था, सहकारी तथा गरिबी निवारण मन्त्रालयको समेत जिम्मेवारी दिइएको छ । अब प्रधानमन्त्री कार्कीले नौ वटा मन्त्रालयको जिम्मेवारी समाल्नुभएको छ ।राष्ट्रपतिबाट शपथ लिएलगत्तै सञ्चारकर्मीसँग कुरा गर्दै सञ्चारमन्त्री खरेलले अहिले देश बचाउने र देश बनाउने समय आएको प्रतिक्रिया दिनुभयो । यसैबिच शिक्षामन्त्री पुनले मन्त्री हुँदिनँ भन्दाभन्दै बाध्यताले जिम्मेवारी लिनु परेको प्रतिक्रिया दिनुभयो । उहाँले भन्नुभयो, “मैले वीरगन्ज औजार कारखाना चलाउँला भनेको थिएन । परिस्थितिले चलाउने बाध्यता बनायो । मन्त्री पनि त्यस्तै भयो । बाध्यता भएपछि छोरो मान्छेले जिम्मेवारी लिएर पूरा गर्नु पर्छ ।” मन्त्री पुनले छ महिनाका लागि मन्त्री भएकाले धेरै काम गर्न नसकिने स्वीकार गर्नुभयो । उहाँले तत्काल नयाँ ऐन ल्याएर पास गराउन समय नभएकाले वर्तमान मौजुदा ऐनमा जति गर्न सकिन्छ, त्यति गरिने बताउनुभयो । मन्त्री पुनले जीवनमा १३ वर्ष पढाएर धेरै अनुभव हासिल गरेकाले अरू विज्ञको समेत सल्लाह सुझाव लिएर अघि बढ्ने बताउनुभयो । “म भगवान् भएको भए तीन नेत्र लगाएर यो यो गर्छु, त्यो गर्छु भनेर झ्वाट्ट भन्ने थिएँ । अपर्झट मन्त्री भएको छु । यो काम गर्छु भनेर योजना बनाएर आएको भए भन्न सकिन्थ्यो । अपर्झट किताब बेच्दै गरेको मान्छेलाई मन्त्री बनाएर पठाएका छन्,” उहाँले भन्नुभयो । उहाँले युवालाई जे काम गरे पनि आफ्नै बुद्धि र विवेक लगाएर काम गर्न सुझाव दिनुभयो । उहाँले सेवासुविधा केही नचाहिने प्रस्ट पार्नुभयो । उहाँले भन्नुभयो, “मन्त्रालयमै ओछ्यान लगाउने हो, त्यतै सुतेरै काम गर्ने हो । त्यहीँ पकाउने, त्यहीँ खाने र सुत्ने हो ।” यसअघि अर्थमन्त्रीमा रामेश्वरप्रसाद खनाल, ऊर्जा, जलस्रोत तथा सिँचाइ, भौतिक पूर्वाधार तथा यातायात एवं सहरी विकासमन्त्रीमा कुलमान घिसिङ र गृहमन्त्रीमा ओमप्रकाश अर्यालले गत भदौ ३० गते पद तथा गोपनीयताको शपथ लिनुभएको थियो ।फाइल अड्काउने प्रवृत्ति सहन्न यसै गरी नवनियुक्त शिक्षा, विज्ञान तथा प्रविधिमन्त्री पुनले मन्त्रालय र मातहतका निकायबाट सम्पादन हुने काममा जनतालाई अनावश्यक झन्झट नदिन कर्मचारीलाई निर्देशन दिनुभएको छ । सोमबार केशरमहलस्थित मन्त्रालयको कार्यकक्षमा पदभार ग्रहण गरेपछि कर्मचारीलाई निर्देशन दिँदै मन्त्री पुनले सेवाग्राहीका कुनै पनि काममा ढिलासुस्ती गर्न नहुने बताउनुभयो । मन्त्री पुन म्याग्दीको नाङ्गी भन्ने गाउँमा २०११ साल माघ ५ गते जन्मनुभएको हो । तत्कालीन प्रमाणपत्र तह (हाल कक्षा १२) सम्मको शिक्षा नेपालमै पूरा गर्नुभएका पुन स्नातक तह अध्ययनका लागि ३३ वर्षको उमेरमा अमेरिकाको नेब्रास्का विश्वविद्यालयमा जानुभएको थियो । त्यहा उहाँले पूर्ण छात्रवृत्ति पाउनुभएको थियो । अमेरिकाबाट फर्केपछि उहाँले पुराना कम्प्युटर तथा सूचना प्रविधिसँग सम्बन्धित उपकरण जम्मा गरेर म्याग्दीको दुर्गम गाउँमा इन्टरनेट सुविधा पु¥याउनुभएको थियो । त्यसपछि उहाँले २०६९ सालदेखि राष्ट्रिय आविष्कार केन्द्र स्थापना गरेर वैज्ञानिक खोज तथा अनुसन्धान सुरु गर्नुभएको थियो । सामाजिक क्षेत्रमा उहाँले पु¥याउनुभएको योगदानको कदर गर्दै सन् २००७ मा एसियाको नोबेल पुरस्कार मानिने रोमन म्याग्यासेसे पुरस्कार प्रदान गरिएको थियो । सोही वर्ष उहाँलाई अमेरिकाको नेब्रास्का विश्वविद्यालयले मानार्थ विद्यावारिधि उपाधि प्रदान गरेको थियो ।यसैबिच कृषिमन्त्री डा. परियारले किसानले समयमै किन मल पाउन सकेका छैनन् भन्नेबारेमा खोजी गरिने बताउनुभयो । “मन्त्रीको भर्खरै मात्र शपथ लिएको छु । किसानले समयमै किन मल पाउन सकेका छैनन्, त्यसबारे खोजबिन गरिने छ,” उहाँले भन्नुभयो, “किसानलाई समयमै मल उपलब्ध गराउनु पर्छ । किसानलाई मल अत्यन्तै आवश्यक हो । मल भएन भने किसानले उत्पादन बढाउन सक्दैनन् ।” उहाँले आफ्नो कामको सुरुवात किसानलाई हित हुने काम गरेर अघि बढ्ने वचन दिनुभयो ।",
      "link": "https://gorkhapatraonline.com/news/172884",
      "image": "https://gorkhapatraonline.com/storage/media/304983/conversions/mantri-sapath-grahan_rastrapati_sagar_SGR6520-original-thumb.jpg"
    },
    {
      "slug": "172883",
      "title": "सङ्घीयता सबलीकरण, भएन प्रतिवेदन कार्यान्वयन",
      "timestamp": 1758585600000,
      "source": "gp",
      "content": "जेनजी आन्दोलनको जगमा बनेको अन्तरिम सरकारले चुस्त  प्रभावकारी शासन स्थापित गर्ने प्रयास गरेको छ । सुशासन कायम गर्दै आर्थिक मितव्ययिता र सेवा प्रवाहलाई चुस्तदुरुस्त बनाउने योजना सरकारले अगाडि सारेको छ । नयाँ सरकार बनेपछि मन्त्रीपरिषद्को बैठक र विभिन्न समयमा भएका मन्त्रीस्तरीय निर्णयले पनि सुशासन स्थापित गर्ने जमर्को गर्दै आएको छ ।",
      "longContent": "काठमाडौँ, असोज ७ गते । जेनजी आन्दोलनको जगमा बनेको अन्तरिम सरकारले चुस्त  प्रभावकारी शासन स्थापित गर्ने प्रयास गरेको छ । सुशासन कायम गर्दै आर्थिक मितव्ययिता र सेवा प्रवाहलाई चुस्तदुरुस्त बनाउने योजना सरकारले अगाडि सारेको छ । नयाँ सरकार बनेपछि मन्त्रीपरिषद्को बैठक र विभिन्न समयमा भएका मन्त्रीस्तरीय निर्णयले पनि सुशासन स्थापित गर्ने जमर्को गर्दै आएको छ । राष्ट्रिय सभाले तीन वर्षअघि तत्कालीन राष्ट्रिय सभा सदस्य डा. खिमलाल देवकोटाको संयोजकत्वमा सङ्घीयता कार्यान्वयन अध्ययन तथा अनुगमन संसदीय विशेष समिति गठन गरी तयार पारेको सङ्घीयता सबलीकरणसम्बन्धी ९९ बुँदालाई सरकारले कार्यान्वयन गर्ने हो भने आर्थिक मितव्ययिता सुशासन र सेवा प्रवाहका क्रममा देखिएका समस्या स्वतः समाधान हुने ठहर विज्ञहरूको छ । तत्कालीन समितिका सभापति डा. देवकोटाले प्रतिवेदन बुझाएको तीन वर्ष भइसक्दा पनि परिणाम प्राप्त नहुँदा नागरिकमा असन्तुष्टि चुलिँदै गएको गुनासो गर्नुभयो । सङ्घीय शासनव्यवस्था कार्यान्वयन भएको आठ वर्ष पूरा भइसक्दा पनि सङ्घीयता कार्यान्वयन फितलो बन्दै गएकोले समितिले चुस्त प्रशासन र प्रभाकारी शासन कायम गर्नका लागि निश्चित समय तोकेर सङ्घ, प्रदेश र स्थानीय तहले कार्यसम्पादन गर्नुपर्ने सवाललाई स्पष्ट पारेको छ । यस अगाडिका सरकारले उक्त प्रतिवेदन कार्यान्वयन नगर्दा आमनागरिकमा असन्तुष्टि चुलिँदै गएको थियो । देवकोटाले भन्नुभयो, “उक्त प्रतिवेदन कार्यान्वयन नहुँदा नागरिकमा सङ्घीय शासनव्यवस्था र सरकारप्रति नै वितृष्णा बढ्दै गएकाले अझै पनि प्रतिवेदन कार्यान्वयन गर्ने हो भने नागरिकमा बढ्दै गएको गुनासो स्वतः समाधान हुने छ ।”  प्रतिवेदनमा २०८० वैशाखभित्र प्रदेशका मुख्यमन्त्री कार्यालय र स्थानीय तहसँग समन्वय गरेर कार्यविस्तृतीकरण प्रतिवेदन पुनरवलोकन गरिसक्ने, २०८० कात्तिकभित्र संविधान संशोधन गरी प्रदेशमा मन्त्रीको सङ्ख्या पाँच जनाभन्दा कम नहुने गरी घटाउने, २०७९ माघ महिनाभित्र सङ्घीयता कार्यान्वयन कार्ययोजना तयार गर्ने, २०८० असारभित्र तिनै तहका सरकारका सबै निकायले नागरिकप्रतिको जवाफदेहिताका सबै औजार अनिवार्य रूपमा प्रयोग गर्न आवश्यक कानुन बनाउनुपर्ने भन्ने उल्लेख छ । त्यस्तै २०८० वैशाखभित्र तिनै तहले सेवाग्राहीको भिडभाड हुने कार्यालयको अनुगमन गरी सार्वजनिक सेवा प्रवाहलाई सहज, विश्वसनीय र प्रभावकारी बनाउँदै बिचौलियालाई पूर्ण रूपमा रोक लगाउन अनलाइन सेवा, सेवाग्राही सहयता कक्ष, सिसी क्यामरा व्यवस्था गर्ने, २०८० असारभित्र नागरिकलाई प्रशासन सुधारको अनुभूति दिलाउन प्रधानमन्त्रीको अध्यक्षतामा उच्चस्तरीय प्रशासन सुधार आयोग गठन गर्ने, २०८० वैशाखभित्र प्रहरी समायोजन सम्पन्न गर्ने, प्रदेश कानुनबमोजिम स्थानीय तहमा कर्मचारी व्यवस्था गर्नेलगायतका सङ्घीयता सबलीकरण हुने विषय समावेश गरिएका थिए । प्रतिवेदनमा सप्ताहिक, मासिक र वार्षिक रूपमा गर्नुपर्ने सङ्घीयता सबलीकरणका पक्ष उल्लेख गरिएका थिए । उहाँका अनुसार समितिले सङ्घीयताका विभिन्न सवालमा अध्ययन गरी प्रतिवेदन सरकारलाई बुझाएकाले प्रतिवेदन कार्यान्वयन गर्ने जिम्मेवारी सरकारको हो । प्रतिवेदन कार्यान्वयन नहुँदा नागरिकस्तरमा सङ्घीयताप्रति अन्योल, वितृष्णा र नैराश्यता हरेक दिन बढ्दै गएको छ । कार्यान्वयन गर्न ढिलाइ भइसक्यो सङ्घीयताविद डा. शेषरमण न्यौपानेले सङ्घीताका सवालमा उक्त प्रतिवेदनमा उल्लिखित विषय समयमा नै कार्यान्वनय गर्न सकेको भए यसअघि नै सङ्घीयताका धेरै मुद्दा स्वतः समाधान भइसक्ने जिकिर गर्नुभयो । “तीन तहबिचको अन्तरसम्बन्ध, विकास निर्माण, सेवा प्रवाहमा देखिएका जटिलता कानुनी, व्यावहारिक समस्या र समाधानको बारेमा प्रतिवेदनले औँल्याएकाले अहिलेको सन्दर्भमा प्रतिवेदन कार्यान्वयन झनै सान्दर्भिक हुन्छ ।” सङ्घीय मामिला तथा सामान्य प्रशासन मन्त्रालयका प्रवक्ता कालीप्रसाद पराजुलीले प्रतिवेदनले सुशासन, सेवा प्रवाह र पारदर्शितालाई कायम गर्नका लागि सरकारलाई स्पष्ट पार्ने काम गरेकाले उक्त प्रतिवेदन कार्यान्वयमा ढिलाइ भइसकेको बताउनुभयो ।  अब सरकारले त्यसका सम्भव भएसम्मका विषयलाई कार्यान्वयन गर्दै जाने हो भने सङ्घीयताका विभिन्न समस्या स्वतः समाधान हुने मन्त्रालयले स्पष्ट पारेको छ । राष्ट्रिय सभाले तत्कालीन समयमा सबै मन्त्रालयलाई कार्यान्वयनका लागि परिपत्र गरे पनि व्यावहारमा भने प्रतिवेदन कार्यान्वनयमा आउन सकेको छैन ।",
      "link": "https://gorkhapatraonline.com/news/172883",
      "image": "https://gorkhapatraonline.com/storage/media/304982/conversions/parsasan-1-original-thumb.jpg"
    },
    {
      "slug": "172882",
      "title": "कांग्रेस नेताका एक सय एकतिस घर तोडफोड",
      "timestamp": 1758585600000,
      "source": "gp",
      "content": "जेनजीको आन्दोलनका क्रममा नेपाली कांग्रेसका १३१ नेताका घरमा आगजनी र तोडफोड भएको छ । भदौ २४ गते प्रदर्शनकारीले सानेपास्थित केन्द्रीय कार्यालय र ४८ जिल्लाका पार्टी कार्यालयमा तोडफोड र आगजनी गरेका हुन् ।",
      "longContent": "गोरखापत्र समाचारदाता ललितपुर, असोज ७ गते । जेनजीको आन्दोलनका क्रममा नेपाली कांग्रेसका १३१ नेताका घरमा आगजनी र तोडफोड भएको छ । भदौ २४ गते प्रदर्शनकारीले सानेपास्थित केन्द्रीय कार्यालय र ४८ जिल्लाका पार्टी कार्यालयमा तोडफोड र आगजनी गरेका हुन् । कांग्रेस केन्द्रीय सदस्य एवं सूचना, सञ्चार तथा प्रचार विभाग प्रमुख मीनबहादुर विश्वकर्माका अनुसार केन्द्रीय पदाधिकारी, केन्द्रीय सदस्य र प्रदेश सभापतिसहित ३६ नेताका घरमा तोडफोड र आगजनी गरिएको छ । उहाँले जिल्ला र स्थानीय तहका ९५ नेताका घरमा पनि तोडफोड र आगजनीबाट क्षति पुगेको बताउनुभयो । उहाँले भन्नुभयो, “केन्द्रीय कार्यालय आगजनीबाट ध्वस्त भएको छ । कुनै पनि सामान जोगिएन । १० करोड बराबरको क्षति भएको प्रारम्भिक अनुमान गरिएको छ ।”उहाँका अनुसार सभापति शेरबहादुर देउवा र केन्द्रीय सदस्य डा. आरजु राणाको काठमाडौँ बुढानीलकण्ठ र धनगढीमा रहेका घर तोडफोड र आगजनी भएको छ । उपसभापति पूर्णबहादुर खड्काको बुढानीलकण्ठस्थित घर र महामन्त्री गगनकुमार थापाको रातोपुलस्थित घर, महामन्त्री विश्वप्रकाश शर्माको ललितपुरस्थित भाडाको घर र झापाको धुलाबारीस्थित घरमा तोडफोड र आगजनी भएको छ ।सहमहामन्त्री उमाकान्त चौधरीको बारास्थित घर, सहमहामन्त्री महेन्द्र यादवको धनुषास्थित घर, सहमहामन्त्री बद्रीप्रसाद पाण्डेको डेरामा रहेका सामान आगजनी गरिएको, कोषाध्यक्ष उमेश श्रेष्ठको चितवनस्थित दुई वटा घर र केन्द्रीय सदस्य गोपालमान श्रेष्ठको घर तोडफोड गरिएको छ । नेता विश्वकर्माका अनुसार केन्द्रीय सदस्य प्रकाशमान सिंहको ठमेल चाक्सीबारीस्थित गणेशमान सिंह निवास, केन्द्रीय सदस्य विमलेन्द्र निधिको घर, केन्द्रीय सदस्य कृष्णप्रसाद सिटौला, केन्द्रीय सदस्य डा. शशाङ्क कोइराला, केन्द्रीय सदस्य डा. रामशरण महत, केन्द्रीय सदस्य डा. शेखर कोइरालाको विराटनगरस्थित बिपी कोइरालाको निवाससहित नेताका घरमा तोडफोड र आगजनी गरी ध्वस्त बनाइएको छ । उहाँले जेनजी पुस्ताले उठाएका माग आमनेपालीका माग भएको प्रस्ट पार्दै जेनजीले आह्वान गरेको शान्तिपूर्ण प्रदर्शन लोकतन्त्रको उच्चतम व्यावहारिक अभ्यास भएको बताउनुभयो ।",
      "link": "https://gorkhapatraonline.com/news/172882",
      "image": "https://gorkhapatraonline.com/storage/media/304981/conversions/541395005_1461232724995765_-original-thumb.jpg"
    },
    {
      "slug": "172881",
      "title": "स्वास्थ्य मन्त्रालय भवन प्रयोग गर्नै नमिल्ने",
      "timestamp": 1758585600000,
      "source": "gp",
      "content": "स्वास्थ्य तथा जनसङ्ख्या मन्त्रालयको भवन अब प्रयोग गर्न नमिल्ने भएको छ । जेनजी आन्दोलनका क्रममा भदौ २४ गते आन्दोलनकारीले आगजनी गर्दा उक्त भवन पूर्ण रूपमा ध्वस्त भएको थियो ।",
      "longContent": "गोरखापत्र समाचारदाताकाठमाडौँ, असोज ७ गते । स्वास्थ्य तथा जनसङ्ख्या मन्त्रालयको भवन अब प्रयोग गर्न नमिल्ने भएको छ । जेनजी आन्दोलनका क्रममा भदौ २४ गते आन्दोलनकारीले आगजनी गर्दा उक्त भवन पूर्ण रूपमा ध्वस्त भएको थियो । मन्त्रालयका सचिव डा. विकास देवकोटाले जुन डिजाइनले भवन बनाइएको थियो, त्यसको जग पूर्ण रूपमा क्षति भएकाले अब प्रयोग गर्न नमिल्ने बताउनुभयो । उहाँले इन्जिनियरिङ निरीक्षणपश्चात् भवन पूर्ण रूपमा ध्वस्त भएकाले प्रयोग गर्न नमिल्ने जानकारी गराएको बताउनुभयो । नेपाल इन्जिनियर्स एसोसिएसनका अध्यक्ष सुवासचन्द्र बरालले स्वास्थ्य मन्त्रालय जेनजी आन्दोलनका क्रममा आगजनी तथा तोडफोड भएकाले प्रयोगमा ल्याउन नमिल्ने बताउनुभयो । सहरी विकास तथा भवन निर्माण विभागको नेतृत्वमा नेपाल इन्जिनियर्स एसोसिएसनका इन्जिनियरले गरेको अध्ययनबाट मन्त्रालयको भवन प्रयोग गर्न नमिल्ने निष्कर्ष निकालेको हो । स्वास्थ्य मन्त्रालय भवन विश्वको प्रख्यात आर्किटेक्ट लुई कानको शैलीमा पिल्लरबिनाको नमुना भवनका रूपमा चित्रण छ ।",
      "link": "https://gorkhapatraonline.com/news/172881",
      "image": "https://gorkhapatraonline.com/storage/media/304980/conversions/swasthe-mantralaya-original-thumb.jpg"
    },
    {
      "slug": "172880",
      "title": "विदेशमा रहेका नेपालीलाई मताधिकार, तीव्र गतिमा तयारी भए सम्भव",
      "timestamp": 1758585600000,
      "source": "gp",
      "content": "विदेशमा रहेका नेपाली नागरिकलाई मतदानको विषय चुनौतीपूर्ण रहे पनि फागुन २१ गतेका लागि तोकिएको प्रतिनिधि सभा सदस्य निर्वाचनमा सम्भव रहेको निर्वाचनविज्ञले बताएका छन् । गृहमन्त्री ओमप्रकाश अर्यालले निर्वाचन आयोगलाई विदेशमा रहेका नेपालीलाई मतदानको अधिकार सुनिश्चित हुने गरी निर्वाचनको तयारी गर्न आग्रह गरेपछि सो विषयले चर्चा पाएको छ । आयोगका पूर्वआयुक्तले युद्धस्तरमा तयारी गरे सम्भव हुने धारणा व्यक्त गरेका छन् ।",
      "longContent": "काठमाडौँ, असोज ७ गते । विदेशमा रहेका नेपाली नागरिकलाई मतदानको विषय चुनौतीपूर्ण रहे पनि फागुन २१ गतेका लागि तोकिएको प्रतिनिधि सभा सदस्य निर्वाचनमा सम्भव रहेको निर्वाचनविज्ञले बताएका छन् । गृहमन्त्री ओमप्रकाश अर्यालले निर्वाचन आयोगलाई विदेशमा रहेका नेपालीलाई मतदानको अधिकार सुनिश्चित हुने गरी निर्वाचनको तयारी गर्न आग्रह गरेपछि सो विषयले चर्चा पाएको छ । आयोगका पूर्वआयुक्तले युद्धस्तरमा तयारी गरे सम्भव हुने धारणा व्यक्त गरेका छन् । पूर्वप्रमुख निर्वाचन आयुक्त नीलकण्ठ उप्रेतीले आँट गरेर काम सुरु गरे विदेशमा रहेका नेपाली नागरिकले आगामी फागुन २१ गते मतदान गर्न सक्ने बताउनुभयो । उहाँले भन्नुभयो, “लामो समयदेखि सो विषय छलफलमा रहे पनि आयोगले यतिबेला आएर तयारी गर्नु उपयुक्त भएन । कठिनाइ र चुनौती छन् । शून्यदेखि सुरु गर्नु पर्दा सोहीबमोजिम तयारी पनि गर्नु पर्छ । अझै ढिलाइ गर्नुहुन्न । आयोगको सक्रियता आवश्यक छ । सम्भव हुन्छ ।”आयोगमा दुई पटक आयुक्त हुनुभएका दोलखबहादुर गुरुङले असम्भव नभए पनि आयोगले युद्धस्तरमा काम गर्नुपर्ने धारणा व्यक्त गर्नुभयो । उहाँले भन्नुभयो, “सरकारले आग्रह गरेपछि आयोगले कानुन संशोधनको प्रक्रिया अगाडि बढाउनुपर्ने थियो तर अब अझै ढिलाइ गर्नुहुन्न ।” कार्यवाहक प्रमुख निर्वाचन आयुक्त रामप्रसाद भण्डारीले आयोगले सकारात्मक भएर यस विषयमा पहलकदमी लिएको जानकारी दिनुभयो । पछिल्लो पटक युवा पुस्ताको आन्दोलनले समेत विदेशमा रहेका नेपाली नागरिकको मतदानको व्यवस्था गर्न जोड दिएको छ । आयोगले विदेशमा रहेका नेपाली नागरिकलाई मतदानको अधिकार सुनिश्चित गर्ने कानुन ल्याउँदा सरकार, आन्दोलन गरेको पक्ष, राजनीतिक दलसँग छलफल आवश्यक पर्ने आयुक्त गुरुङले बताउनुभयो । आयोगसमक्ष एकै पटक सबै देश र स्थानमा मतदानको व्यवस्था गर्न प्राविधिक र व्यवस्थापकीय जटिलता छ । कुन देश, कुन सहरमा बस्नेलाई दिने र कसलाई नदिनेलगायतको विषय ठम्याउन अध्ययन जरुरी छ । पूर्वआयुक्त गुरुङले विदेशमा रहेकालाई मतदानको अधिकार दिन व्यवस्थापकीय, सञ्चालन, राजनीतिक, नीतिगत र सुरक्षाको विषय प्रमुख चुनौती रहेको प्रस्ट्याउनुभयो । कानुनी अड्चनविदेशमा रहेका नेपाली नागरिकलाई मतदानको अधिकार दिने विषय बहसमा आए पनि मतदान गर्न योग्य कति नेपाली नागरिक छन् यकिन विवरण छैन । मतदान गर्न सबैभन्दा पहिलो सर्त मतदाता नामावलीमा नाम समावेश हुनु प¥यो तर विदेशमा रहेका नागरिकको नामावली दर्ता प्रक्रिया नै सुरु भएको छैन । प्रक्रिया सुरुदेखि मतदाताको अन्तिम नामावली प्रकाशन गर्न कम्तीमा दुई महिना लाग्ने छ । कार्यवाहक प्रमुख निर्वाचन आयुक्त रामप्रसाद भण्डारीले सरकारको आग्रहलाई आयोगले सकारात्मक रूपमा लिएको र सोबमोजिम आवश्यक तयारी गरिरहेको बताउनुभयो । उहाँले भन्नुभयो, “सो विषयमा कार्यदल गठन गरेर अध्ययन गरिने छ ।”उहाँले यसो भनिरहँदा कार्यदल भने गठन भइसकेको छैन । केही दिनभित्रै कार्यदल गठन गरेर कार्य थालनी गर्ने प्रमुख आयुक्त भण्डारीले थप्नुभयो । सर्वोच्च अदालतले २०७४ चैत ७ गते विदेशमा रहेका नेपालीलाई विदेशमै मतदानको अधिकार सुनिश्चित गर्न निर्देशनात्मक आदेश दिएको करिब छ वर्षपछि आयोगले विदेशमा रहेका नेपालीको मतदानको अधिकार सुनिश्चित गर्न कानुनी अड्चन हटाउने प्रयासमा जुट्यो । आयोगले २०८० असोजमा विदेशमा रहेका नेपाली नागरिकको मतदाता नामावली तथा अद्यावधिक कार्यविधि, २०८० बनाएर नामावली सङ्कलनको प्रयास ग¥यो । मतदाता नामावली ऐन, २०७३ मा प्रत्यायोजित अधिकार प्रयोग गरी आयोगले सो कार्यविधि तयार ग¥यो तर कार्यविधिबमोजिम आयोगले मतदाता नामावली सङ्कलन प्रक्रिया सुरु गरेन । आयोग स्रोतका अनुसार कूटनीतिक नियोगले जनशक्ति नरहेको र गैरआवासीय नेपाली सङ्घले समेत स्रोत जुटाउन समस्या हुने बताएपछि आयोगले नामावली सङ्कलन प्रक्रिया अगाडि बढाएन । मतदाता नामावली सङ्कलन भएपछि मतदानको अधिकार सुनिश्चित गर्न निर्वाचन कानुनमा संशोधनको आवश्यकता छ । कार्यविधि अनुसारको प्रक्रिया रोकिएलगत्तै आयोगले निर्वाचनसँग सम्बन्धित कानुनको एकीकृत मसौदा तयार गरेर गृह मन्त्रालयमा पठायो । सो मसौदामा विदेशमा रहेका नेपालीले सम्बन्धित देशबाट नै मतदान गर्न पाउने व्यवस्था प्रस्ताव ग¥यो । मतदाता नामावलीमा नाम समावेश भएका विदेशमा रहेका व्यक्तिलाई कूटनीतिक नियोगको सहयोगमा सोही देशबाट प्रतिनिधि सभाको समानुपातिकतर्फको निर्वाचन प्रणाली अनुसार हुने निर्वाचनमा मतदान गर्ने व्यवस्था मिलाउने मसौदामा प्रस्ताव गरिएको छ तर सो मसौदा गृह मन्त्रालयमा विचाराधीन छ । आयोगसँगको छलफलमा गृहमन्त्री अर्यालले एकीकृत मसौदा पुनर्लेखन गर्नुपर्ने हुन सक्ने भएकाले तत्काल अगाडि नबढाउने स्पष्ट गर्नुभयो तर उहाँले विदेशमा रहेका नेपालीलाई मतदानको अधिकार सुनिश्चित गर्न आवश्यक कानुन संशोधनका लागि सरकार तयार रहेको र सो विषयमा मसौदा ल्याउन आग्रह गर्नुभएको छ । प्रविधिमा जोड, प्रक्रियामा एकमतनिर्वाचन आयोगका पूर्वआयुक्तले मतदानका लागि प्रविधिको प्रयोग नै उपयुक्त हुने सुझाव दिनुहुन्छ । पूर्वप्रमुख आयुक्त उप्रेतीले भन्नुभयो, “प्रविधिको युग छ । मतपेटिका राखेर मतदान गर्न सम्भव हुन्न । सुरक्षा र गोपनीयताको पूर्ण प्रत्याभूति हुने गरी अनलाइन मतदानको व्यवस्था गरिनु पर्छ । परराष्ट्र मन्त्रालयबाट राहदानी लिएर गएकाको तथ्याङ्क सङ्कलन गरेर राहदानी नम्बर र फोटोको आधारमा नामावली दर्ता प्रक्रिया थाल्नु पर्छ ।”प्रविधिको प्रयोग गरेर मतदान प्रक्रिया अगाडि बढाए आयोगलाई सोहीबमोजिम ठुलो सङ्ख्यामा विज्ञ एवं दक्ष जनशक्ति आवश्यक पर्ने छ । अर्का आयुक्त दोलखबहादुर गुरुङले ओटिपी वा पिनको प्रयोग गरेर लाखौँको कारोबार भइरहेकोमा मतदानका लागि समेत सोही विधि अपनाउनुपर्ने सुझाव दिनुहुन्छ ।प्रक्रियाबारे थप प्रस्ट्याउँदै पूर्वप्रमुख आयुक्त नीलकण्ठ उप्रेतीले भन्नुभयो, “आफ्नो पहिचान कोड सिस्टममा राख्नेबित्तिकै व्यक्तिको स्थायी बसोबास गर्ने स्थानसहित नाम आउँछ । सिस्टमले सम्बन्धित मतदान केन्द्रमा लग्ने छ । प्रक्रिया पछ्याउँदै गए मतदानका लागि सिस्टमले आयोगबाट अनुमति माग्छ । आयोगले जारी गरेको ओटिपीको आधारमा व्यक्तिले मतदान गर्ने हो । सोही आधारमा सम्बन्धित मतदान केन्द्रमा उसको मत गणना हुने छ ।”",
      "link": "https://gorkhapatraonline.com/news/172880",
      "image": "https://gorkhapatraonline.com/storage/media/305115/conversions/election-communication-original-thumb.jpg"
    },
    {
      "slug": "172879",
      "title": "नियमित कार्यमा फर्कियो प्रहरी",
      "timestamp": 1758585600000,
      "source": "gp",
      "content": "जेनजीले भदौ २३ र २४ गते गरेको आन्दोलनले हिंसात्मक रूप लिई प्रदर्शनकारीको निसानमा परी विस्थापित भएका अधिकांश प्रहरी युनिट सञ्चालनमा आएका छन् ।  हिंसात्मक प्रदर्शनका क्रममा सहरी क्षेत्रका अधिकांश प्रहरी युनिट तोडफोड र आगजनीबाट ध्वस्त पारी त्यहाँ कार्यरत प्रहरीका हतियार, पोसाक र विभिन्न उपकरण लुटिएपछि अधिकांश प्रहरी युनिट विस्थापित अवस्थामा पुगेका थिए ।",
      "longContent": "गोरखापत्र समाचारदाता काठमाडौँ, असोज ७ गते । जेनजीले भदौ २३ र २४ गते गरेको आन्दोलनले हिंसात्मक रूप लिई प्रदर्शनकारीको निसानमा परी विस्थापित भएका अधिकांश प्रहरी युनिट सञ्चालनमा आएका छन् ।हिंसात्मक प्रदर्शनका क्रममा सहरी क्षेत्रका अधिकांश प्रहरी युनिट तोडफोड र आगजनीबाट ध्वस्त पारी त्यहाँ कार्यरत प्रहरीका हतियार, पोसाक र विभिन्न उपकरण लुटिएपछि अधिकांश प्रहरी युनिट विस्थापित अवस्थामा पुगेका थिए । काठमाडौँ उपत्यका प्रहरी कार्यालयका प्रवक्ता प्रहरी वरिष्ठ उपरीक्षक शेखर खनालका अनुसार काठमाडौँ उपत्यकामा मात्र २१८ वटा प्रहरी युनिट क्षतिग्रस्त भई विस्थापित भएकामा अहिले सबै सञ्चालनमा आई सेवा प्रवाह सुरु गरिसकेका छन् । उहाँले १२२ वटा प्रहरी युनिट पूर्ण रूपमा क्षतिग्रस्त र ९६ वटा आंशिक रूपमा क्षतिग्रस्त बनेको र स्थानीय बासिन्दा, स्वयंसेवक तथा मातहतका प्रहरीले संयुक्त रूपमा सरसफाइ गरी सञ्चालनमा ल्याएको जानकारी दिनुभयो । प्रदर्शनका क्रममा काठमाडौँ, ललितपुर र भक्तपुरमा मात्र प्रहरीका ११७ वटा चारपाङ्ग्रे र १५८ वटा दुईपाङ्ग्रे सवारीसाधन जलाएर ध्वस्त भएका छन् । थप १२१ वटा चारपाङ्ग्रे सवारीमा तोडफोडबाट क्षति पु¥याइएको छ । शान्तिपूर्ण भनिएको प्रदर्शनमा उत्तेजित समूहले निषेधित क्षेत्र तोडेर आगजनी, तोडफोड हुन थालेपछि नियन्त्रणका लागि प्रहरीले चलाएको गोली लागेर भदौ २३ गते १९ जना जेनजी मृत्यु भएपछि हिंसा भड्किएको थियो ।त्यही मौका छोपी नाम चलेका कैदी कमजोर सुरक्षाको फाइदा उठाउँदै देशभरका कारागार तोडफोड र आगजनी गरी अधिकांश कैदी फरार भएका थिए । तिनै कैदी र हिरासतमा रहेका थुनुवाले प्रहरी र प्रहरी कार्यालयमाथि निसाना बनाउँदा तीन जना प्रहरीको मृत्यु भएको थियो । त्यस क्रममा प्रहरी मुख्यालय नक्साल र जिल्ला प्रहरी परिसर काठमाडौँ, ललितपुरबाहेक अधिकांश प्रहरी कार्यालमा तोडफोड, आगजनी गरी प्रहरीका पोसाक, हतियार र अन्य उपकरण लुटिएका थिए ।स्थानीयले पुनस्र्थापना गरे प्रहरी कार्यालय हिंसात्मक प्रदर्शनका क्रममा प्रदर्शनकारी जलाएर पूर्ण रूपमा क्षतिग्रस्त भएका अधिकांश प्रहरी युनिट पुनस्र्थापना गर्न स्थानीय, सङ्घ संस्था, अगुवा र समाजसेवी तथा स्वयंसेवक देशभर जुटिरहेका छन् । वरिष्ठ प्रहरी उपरीक्षक खनालका अनुसार कुनै पनि सहयोगको माग नगरिएको अवस्थामा विभिन्न संस्था र व्यक्ति स्वतस्फूर्त रूपमा भग्नावशेष सफा गर्ने, रङरोगन गर्ने र आफूले सक्दो सहयोगमा जुटिरहेका कारण विस्थापित प्रहरी पुरानै अवस्थमा फर्किन सहज भएको हो ।सरोकारवाला तथा स्थानीयले अपनत्व अनुभव गरी पुनस्र्थापनामा जुटेका कारण शान्तिसुरक्षा कायम गर्न प्रहरीलाई सहज भएको बताउँदै खनालले भन्नुभयो, “प्रहरीको अनुपस्थितिमा शान्ति सुरक्षामा पर्न सक्ने असर बुझेर प्रहरीलाई आफ्नै परिवार ठानेर स्वतस्फूर्त प्रहरीसँग हातेमालो हुनु नै अत्यन्तै सकारात्मक हो ।” पूर्ण रूपमा क्षतिग्रस्त बनेको महाराजगन्ज प्रहरी वृत्त अन्तर्गतको वसुन्धरास्थित तिलिङटार प्रहरी प्रभाग स्थानीय अगुवा, समाजसेवी र व्यावसायिक संस्थाले पुनर्निर्माण गरी प्रहरीलाई हस्तान्तरण गरिसकेका छन् । त्यसै गरी कोटेश्वर प्रहरी प्रभाग र ट्राफिक प्रभाग र नरेफाँटको प्रहरी प्रभाग स्थानीयको आर्थिक सहयोग र श्रमदानबाट पुनर्निर्माण गरी प्रहरीलाई बुझाएपछि नियमित काम सुरु भइसकेको छ । क्षतिग्रस्त प्रहरी युनिट पुनस्र्थापना गर्न स्थानीय, अगुवा सङ्घ संस्था बैङ्क तथा वित्तीय संस्था, विभिन्न स्थानका टोल समिति, रोटरी क्लब र वैदेशिक रोजगार व्यवसायी एकजुट भइरहेका छन् ।",
      "link": "https://gorkhapatraonline.com/news/172879",
      "image": "https://gorkhapatraonline.com/storage/media/304978/conversions/tarkeswor-traffic-1-original-thumb.jpg"
    },
    {
      "slug": "172878",
      "title": "ज्येष्ठ नागरिकमा अल्जाइमरको समस्या",
      "timestamp": 1758585600000,
      "source": "gp",
      "content": "राप्ती स्वास्थ्य विज्ञान प्रतिष्ठानमा उपचारका लागि दैनिक एक सयभन्दा बढी सङ्ख्यामा ज्येष्ठ नागरिक आउने गर्छन् । तीमध्ये तीन जना ज्येष्ठ नागरिकमा अल्जाइमरको समस्या देखिने गरेको छ ।",
      "longContent": "काठमाडौँ, असोज ७ गते । राप्ती स्वास्थ्य विज्ञान प्रतिष्ठानमा उपचारका लागि दैनिक एक सयभन्दा बढी सङ्ख्यामा ज्येष्ठ नागरिक आउने गर्छन् । तीमध्ये तीन जना ज्येष्ठ नागरिकमा अल्जाइमरको समस्या देखिने गरेको छ । प्रतिष्ठानका वरिष्ठ ज्येष्ठ नागरिक रोग विशेषज्ञ डा. रमेश कँडेलले नेपालमा अल्जाइमरको समस्या बढिरहेको जानकारी दिनुभयो । उहाँले भन्नुभयो, “उपचारका क्रममा ओपिडी (बहिरङ्ग कक्ष) मा दैनिक एक सय ज्येष्ठ नागरिक आउने गरेका छन् । तीमध्ये तीन जनालाई अल्जाइमरको समस्या देखिने गरेको छ ।” डा. कँडेलका अनुसार ६० वर्ष नाघेपछि अधिकांशमा अल्जाइमर रोग देखिने गर्छ । अल्जाइमर रोग ज्येष्ठ नागरिकमा देखिने प्रमुख समस्या हो । यसको मुख्य लक्षण भनेको सुरुवाती अवस्थामा एउटै कुरा दोहो¥याउँदै जाने गर्छन् । बिस्तारै रोग बल्झँदै गएपछि साबिकमा गरिरहेका काम गर्न समस्या हुन्छ । जटिल अवस्थामा पुगिसकेपछि बिरामीले पूर्ण रूपमा अशक्त हुन्छन् । सामान्य नित्यकर्मका लागि पनि परिवारको भर पर्नुपर्ने अवस्था आउने गर्छ । ६५ वर्षभन्दा कम उमेरमा भने अल्जाइमर रोग चार प्रतिशतलाई मात्र देखिन्छ । ६५ वर्षमाथि ९५ प्रतिशत देखिने गर्छ । ज्येष्ठ नागरिकलाई बिर्सने रोग लागेपछि उनीहरूले मैले बिर्सन्छु भन्ने कुरा नै बिर्सने गरेको डा. कँडेल बताउनुहुन्छ ।सन् २०२५ को तथ्याङ्क अनुसार नेपालमा एक लाख ३५ हजार मानिस अल्जाइमर रोगबाट पीडित छन् । नेपाल स्वास्थ्य अनुसन्धान परिषद्को स्वीकृतिमा भएको अनुसन्धानमा एक लाख ३५ हजार अल्जाइमरका बिरामी रहेको तथ्याङ्क सार्वजनिक भएको छ । तथ्याङ्क अनुसार हिमाल, पहाड र तराईका जिल्लालाई केन्द्रित गरेर अनुसन्धान गरिएको थियो । ती जिल्लामा हुम्ला, काभ्रेपलाञ्चोक र सिराहा छन् । ती तीन जिल्लाका ६० वर्षमाथिका ९३३ जनालाई आधार बनाएर अध्ययन गरिएको थियो । डा. कँडेलले हालसम्म अल्जाइमर ठिक गर्ने औषधीको विकास नभइसकेको जानकारी दिनुभयो । उहाँका अनुसार औषधीले अल्जाइमरलाई नियन्त्रण गर्न सकिन्छ तर पूर्ण रूपमा भने ठिक गर्न सकिन्न ।",
      "link": "https://gorkhapatraonline.com/news/172878",
      "image": "https://gorkhapatraonline.com/storage/media/304977/conversions/jestha-nagarik-original-thumb.jpg"
    },
    {
      "slug": "172877",
      "title": "हुलाकी राजमार्गले ल्यायो परिवर्तन",
      "timestamp": 1758585600000,
      "source": "gp",
      "content": "पूर्वपश्चिम हुलाकी राजमार्ग अन्तर्गत विराटनगर–भद्रपुर खण्डको निर्माणसँगै दक्षिणपूर्वी मोरङ र झापाको दक्षिणपश्चिम क्षेत्रको आर्थिक र सामाजिक गतिविधिमा उल्लेख्य परिवर्तन आएको छ ।",
      "longContent": "महेन्द्र विष्टविराटनगर, असोज ७ गते । पूर्वपश्चिम हुलाकी राजमार्ग अन्तर्गत विराटनगर–भद्रपुर खण्डको निर्माणसँगै दक्षिणपूर्वी मोरङ र झापाको दक्षिणपश्चिम क्षेत्रको आर्थिक र सामाजिक गतिविधिमा उल्लेख्य परिवर्तन आएको छ । राजमार्ग निर्माणसँगै त्यस क्षेत्रका स्थानीयको आवगमन सहज हुनुका साथै स्थानीय क्षेत्रमा उत्पादित कृषिजन्य वस्तुको बजारसँगको प्रत्यक्ष पहुँच बढ्दा त्यस क्षेत्रको आर्थिक परिचालनमा ठुलो परिवर्तन आएको मोरङ क्षेत्र नं २ (१) का प्रदेश सभा सदस्य गणेश उप्रेतीले बताउनुभयो । हुलाकी राजमार्ग निर्माणले प्रदेश राजधानीसमेत रहेको व्यापारिक केन्द्र विराटनगरसँगको प्रत्यक्ष पहुँच जोडिएको छ । पहिले डाइनिया, झुर्किया, आमबारी, सिजुवा, सौँठा, बरडङ्गा, कल्याणपुर, इटहरालगायत दक्षिणपूर्वी मोरङका बासिन्दालाई कुनै कामले विराटनगर जानु पर्दा तीन घण्टाभन्दा बढी समय लाग्दथ्यो । कुनै व्यावसायिक वा प्रशासनिक कामले विराटनगर गएको मानिस बेलुका उतै बास बसेर भोलिपल्ट मात्र घर फर्किन्थे । हुलाकी सडक निर्माणपछि एक घण्टाभन्दा कम समयमै विराटनगर पुग्न थालेको रतुवामाई नगरपालिका–८ का पूर्ववडाध्यक्ष गोपी चापागाईं बताउनुहुन्छ । विराटनगरसँगको आवागमन सहज भएपछि स्वास्थ्य, शिक्षा र प्रशासनिक सेवामा स्थानीयको पहुँच बढ्नुका साथै कम मूल्यमै व्यावसायिक तथा दैनिक उपभोग्य सामग्री स्थानीय बजारसम्म आइपुग्न थालेको चापागाईले बताउनुभयो । अहिले विराटनगरका अधिकांश राम्रा कलेजका सवारीसाधन बिहान उज्यालो नहुँदै विद्यार्थी लिन दक्षिणपूर्वी मोरङको महादेवासम्म पुग्न थालेका छन् । त्यस्तै उर्लाबारीदेखिका स्कुल बस पनि झुर्किया र आमबारीसम्म पुग्छन् । जसले गर्दा त्यस क्षेत्रका अभिभावकले घरमै खाना खुवाएर आफ्ना छोराछोरीलाई विराटनगरका राम्रा कलेज र विद्यालयमा पढाउन सक्ने अवस्था सिर्जना भएको पूर्ववडाध्यक्ष चापागाईं बताउनुहुन्छ । राजमार्गले छुने साना चोक बिस्तारै बजारमा परिणत हुन थालेका छन् । स्थानीय कृषिजन्य वस्तुको बिक्रीवितरण र दैनिक उपभोग्य वस्तु खरिद गर्न स्थानीयलाई सहज भएको रतुवामाई–४, आमबारीका होटेल व्यवसायी महमदलाल ताजपुरियाको भनाइ छ । “पहिला कुनै सामग्री खरिद गर्न साप्ताहिक हटिया पर्खिनुपर्दथ्यो । अब नुनदेखि सुनसम्म सबै आमबारी बजारमै पाइन थालेको छ,” होटेल व्यवसायी ताजपुरिया भन्नुहुन्छ ।हुलाकी राजमार्गको निर्माणसँगै मोरङ र झापाको सीमानदी रतुवाखोलामा पक्कीपुल निर्माण भएर सञ्चालनमा आएपछि पश्चिम दक्षिण झापाका स्थानीयको जनजीवनसमेत सहज बन्दै गएको छ । अहिले दक्षिण पश्चिम झापाको गौरीगन्ज, केराबारी, महाभारा, भुटाबारी, बेलडाँगी, कदमगाछी, फत्तेपुर, गौरादह, महारानीझोडालगायतका स्थानीयको विराटनगरसँग सहज पहुँच जोडिन पुगेको छ । बिरामी हुँदा स्वास्थ्य उपचार गर्न, व्यावसायिक कारोबारदेखि हवाईसेवाका लागि समेत विराटनगर जान सजिलो भएको गौरीगन्ज उद्योग वाणिज्य सङ्घका अध्यक्ष रूपक श्रेष्ठले बताउनुभयो । गौरीगञ्ज बजारबाट ५० किलोमिटरको दुरीमा विराटनगर पुग्न सकिने भएको छ । सडकको दुरी घटेसँगै समयको बचत र भाडासमेत कम पर्ने भएकाले अहिले धेरै सहज भएको श्रेष्ठको भनाइ छ ।",
      "link": "https://gorkhapatraonline.com/news/172877",
      "image": "https://gorkhapatraonline.com/storage/media/304975/conversions/Ratuwa-pul-pic-1-original-thumb.jpg"
    }
  ]
}