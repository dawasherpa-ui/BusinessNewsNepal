{
  "date": "2025-05-02T13:32:14.249Z",
  "news": [
    {
      "slug": "153219",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746144000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,वैशाख  १९  गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३२, आलु रातो (भारतीय) प्रतिकिलो रु ३८, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३५, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ५०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु ८०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, टाटे सिमी प्रतिकिलो रु ९०, भटमास कोसा प्रतिकिलो रु १००, तितो करेला प्रतिकिलो रु ३५, लौका प्रतिकिलो रु २०, परबर (लोकल) प्रतिकिलो रु ६०, परबर (तराई) प्रतिकिलो रु ६०, चिचिण्डो प्रतिकिलो रु ५०, घिरौला प्रतिकिलो रु ३०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ६० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो १००, चमसुरको साग रु १००, तोरीको साग प्रतिकिलो रु ३५, मेथीको साग प्रतिकिलो रु १००, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु २३०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु १००, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु २५०, रातो बन्दा प्रतिकिलो रु ६०, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १२०, पुदिना प्रतिकिलो रु २५०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु २९०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १००, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु ८०, उखु प्रतिगोटा रु ८०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४५०, आभोकाडो प्रतिकिलो रु ६५० तथा अमला प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ७०, खुर्सानी हरियो (माछे) प्रतिकिलो रु ६०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु १००, हरियो धनिया प्रतिकिलो रु १८०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/153219",
      "image": "https://gorkhapatraonline.com/storage/media/270063/conversions/adrhs-original-thumb.jpg"
    },
    {
      "slug": "153200",
      "title": "भैरहवा विमानस्थल सञ्चालनमा चौतर्फी चुनौती",
      "timestamp": 1746144000000,
      "source": "gp",
      "content": "परियोजना र जग्गाको मुआब्जामा गरी झन्डै ३२ अर्ब रुपियाँ खर्च गरेर स्तरोन्नति भएको भैरहवा विमानस्थल सञ्चालनमा समस्या रहेको निष्कर्ष संसदीय छानबिनले देखाएको छ ।",
      "longContent": "काठमाडौँ, वैशाख १९ गते । परियोजना र जग्गाको मुआब्जामा गरी झन्डै ३२ अर्ब रुपियाँ खर्च गरेर स्तरोन्नति भएको भैरहवा विमानस्थल सञ्चालनमा समस्या रहेको निष्कर्ष संसदीय छानबिनले देखाएको छ । प्रतिनिधि सभा सार्वजनिक लेखा समिति अन्तर्गतको उपसमितिले विमानस्थल सञ्चालनमा व्यावसायिक कार्ययोजनासँगै प्राविधिक समस्या रहेको औँल्याएको हो । जग्गा मुआब्जालगायतमा ठुलो लगानी गर्दा विमानस्थल स्तरोन्नतिका क्रममा प्राविधिक पक्षलाई भने गौण ठानिएको पाइएको हो । २०८१ जेठ २७ गते नेकपा (एमाले) का सांसद योगेश भट्टराईको संयोजकत्वमा उपसमिति गठन भएको थियो । उपसमितिले स्थलगत अध्ययनलगायतका सम्पूर्ण काम सकेपछि भट्टराई उपसमितिमा बस्न नहुने माग राष्ट्रिय स्वतन्त्र पार्टीका सांसद मनिष झाले उठाउनुभएको थियो । झा पनि सोही उपसमितिमा सदस्य हुनुहुन्थ्यो । अध्ययनका काम सकिएपछि प्रश्न उठेसँगै भट्टराईले उपसमिति छाडेको घोषणा गर्नुभएको थियो तर त्यसबेलासम्म प्रारम्भिक प्रतिवेदन तयार भइसकेको थियो । ठुलो रकम खर्चेर बनाइएको विमानस्थल आवश्यक प्राविधिक उपकरण तथा उपयुक्त व्यावसायिक योजना अभावमा सञ्चालन कठिनाइ रहेको निष्कर्ष उपसमितिको छ । विमानस्थल निर्माणको जग्गा अधिग्रहणका लागि २३ अर्ब रुपियाँ खर्च भएको थियो । सात सयभन्दा बढी बिघा जग्गा अधिग्रहण भएको थियो । पछिल्लो समय अधिग्रहणको निर्णय भएको २८८ बिघामध्ये केही हक हस्तान्तरण बाँकी छ । विमानस्थल स्तरोन्नतिमा भने आठ अर्ब ८२ करोड रुपियाँ खर्च भएको थियो । स्तरोन्नतिपछि २०७९ वैशाख १५ गते नेपाल एयरलाइन्सको वाइडबडी जहाजले डेमोस्ट्रेसन फ्लाइट गरेको थियो । त्यसपछि केही विदेशी वायु सेवा कम्पनीले पनि उठान गरेका थिए । कतार, जजिरा, एयर एसियालगायतले उडान गरे पनि यात्रु नपाएको भन्दै छोटो समयमा नै उडान बन्द गरेका थिए । उपसमितिले सरकारले विदेशी विमान कम्पनीका लागि आवश्यक छुटलगायत प्रोत्साहनमा निर्णय गर्न नसकेको प्रतिवेदनमा उल्लेख छ । उपसमितिले के देख्यो समस्याअध्ययन उपसमितिले विमानस्थल सञ्चालनमा व्यावसायिक योजनासँगै प्राविधिक कमजोरी पनि विश्लेषण गरेको छ । प्रतिवेदनमा विमानस्थललाई अन्तर्राष्ट्रिय मापदण्डमा आधारित बनाई सहज उडान तथा अवतरण गर्ने गरी विश्वास निर्माण गर्न धावनमार्ग, कार्गो बिल्डिङलगायतका समस्यालाई दीर्घकालीन रूपमा समाधान गर्न सुझाव दिएको छ । यस्तै एयर रुटको व्यवस्थापनको पहल लिन पनि उपसमितिको सुझाव छ । महेन्द्रनगर तथा नेपालगन्ज रुटका लागि तत्काल कूटनीतिक पहल आवश्यक रहेको पनि प्रतिवेदनमा उल्लेख छ । विमान मर्मत, वैदेशिक रोजगारीमा जाने यात्रु तथा पर्यटकीय यात्रुसँग सम्बन्धित सम्पूर्ण सेवा सुविधाको एकीकृत रूपमा भैरहवाबाट सञ्चालन सुनिश्चित गर्न पनि प्रतिवेदनमा उल्लेख छ । यस्तै निजी क्षेत्रका बस, ट्याक्सी व्यवसायी, होटेल व्यवसायी, उद्योगी व्यवसायीलगायतका सङ्घ संस्थालाई प्रभावकारी समन्वयमार्फत सेवा सञ्चालनको वातावरण बनाउन आवश्यक रहेको पनि प्रतिवेदनमा उल्लेख छ ।अन्तर्राष्ट्रिय उडान गर्ने वायु सेवा कम्पनीलाई पार्किङ, नेभिगेसन, इन्धनलगायतमा छुटको व्यवस्था नहुँदा उडान महँगो भएको उपसमितिको निष्कर्ष छ । सरकारले नियमित उडान प्रवर्धनका लागि छुटको व्यवस्था गर्नुपर्ने पनि प्रतिवेदनमा औँल्याइएको छ । कम भिजिबिलिटीमा उडान अवतरण गर्न सक्ने उपकरण सञ्चालनमा ल्याउन नसकिएको पनि प्रतिवेदनमा उल्लेख छ । वैदेशिक रोजगारीमा जाने कामदारको अन्तर्वार्ता तथा छनोट, मेडिकल जाँच, श्रम स्वीकृति तथा भिसासम्बन्धी सम्पूर्ण कार्य लुम्बिनी प्रदेशभित्रै हुने व्यवस्था गर्न नसक्दा पनि विमानस्थल सञ्चालनमै समस्या रहेको उपसमितिको प्रतिवेदनमा उल्लेख छ । नेपालमा उडान भर्ने वायु सेवा कम्पनीले भैरहवा विमानस्थलमा शाखा विस्तार गर्ने पहल नगरेको, त्रिभुवन विमानस्थलबाट अन्तर्राष्ट्रिय उडान गर्ने वायु सेवा कम्पनीले निश्चित उडान भैरहवाबाट अनिवार्य गर्नुपर्नेमा पनि उपसमितिको सुझाव छ । विमान मर्मतसम्भारलगायतका सेवा विस्तारमा पनि उपसमितिले सुझाव दिएको छ । विमानस्थल क्षेत्रभित्र पर्यटक सेवा केन्द्र तथा पर्यटक सूचना केन्द्रको स्थापन गर्न पनि उपसमितिले सुझाव दिएको छ ।",
      "link": "https://gorkhapatraonline.com/news/153200",
      "image": "https://gorkhapatraonline.com/storage/media/270044/conversions/Gautam-buddha-international-airport-original-thumb.jpg"
    },
    {
      "slug": "153199",
      "title": "एकीकृत लगानीसंहिता बनाउन आग्रह",
      "timestamp": 1746144000000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले देशमा लगानी अभिवृद्धिका लागि लगानीसम्बन्धी एकीकृत कानुन बनाउनुपर्ने बताउनुभएको छ ।",
      "longContent": "गोरखापत्र समाचारदाताकाठमाडौँ, वैशाख १९ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले देशमा लगानी अभिवृद्धिका लागि लगानीसम्बन्धी एकीकृत कानुन बनाउनुपर्ने बताउनुभएको छ । कोशी प्रदेश सरकारले पहिलो पटक विराटनगरमा आयोजना गरेको प्रदेश लगानी सम्मेलन–२०८२ को उद्घाटनका अवसरमा बोल्दै अध्यक्ष ढकालले सो आग्रह गर्नुभएको हो ।उहाँले आगामी १० वर्षलाई लगानी दशकका रूपमा घोषणा गर्न पनि माग गर्नुभयो । ढकालले लगानीसँग सम्बन्धित कानुन वन, वातावरण र भूमिसम्बन्धी ऐन एकीकृत गरी एकीकृत लगानीसंहिता बनाउन तथा विभिन्न निकायले फरक व्याख्या गर्ने क्रमको अन्त्य गर्न आवश्यक रहेको धारणा राख्नुभयो ।लगानी र आर्थिक विकासका लागि नीतिगत स्थायित्व आवश्यकता रहेकामा जोड दिँदै उहाँले कानुनको अपव्याख्या गर्ने र एक अर्का कानुन बाझिने अवस्था अन्त्य हुनुपर्ने उहाँले बताउनुभयो ।अबको बजेट र मौद्रिक नीतिमार्फत लगानी सहजीकरणलाई केन्द्रमा राख्दै बजेटलाई नयाँ चरणको आर्थिक सुधारको प्रस्थानविन्दु बनाउनुपर्ने विचार व्यक्त गर्नुभयो । कम्पनी दर्तालगायत अन्य कार्य गर्दा फाइल लगानीकर्ता आफैँले डुलाउँदै हिँडनुपर्ने अवस्थाको अन्त्य गर्न अध्यक्ष ढकालले सरकारसँग आग्रह गर्नुभयो ।कोशी प्रदेश पर्यटन, कृषि, उद्योग, ऊर्जा, पूर्वाधार, सूचना प्रविधिलगायतका क्षेत्रमा व्यापक सम्भावना बोकेको क्षेत्र भएको उल्लेख गर्दै अध्यक्ष ढकालले सम्मेलनमा प्रस्तुत हुने परियोजनाको सम्भाव्यता, लगानीको ढाँचा तथा प्रदेश सरकारको भूमिका स्पष्ट पारेर लगानीकर्तालाई आश्वस्त पार्न कोशी प्रदेश सरकारलाई आग्रह गर्नुभयो ।",
      "link": "https://gorkhapatraonline.com/news/153199",
      "image": "https://gorkhapatraonline.com/storage/media/270042/conversions/chandra-dhakal-doha-original-thumb.jpg"
    },
    {
      "slug": "153193",
      "title": "श्रमिक र रोजगारदाता जोड्न श्रम संसार पोर्टल आरम्भ",
      "timestamp": 1746144000000,
      "source": "gp",
      "content": "मे दिवस वा १३६ औँ अन्तर्राष्ट्रिय श्रमिक दिवसका अवसरमा सरकार, निजी क्षेत्र र बेरोजगार नागरिकलाई जोड्ने गरी ‘श्रम संसार’ पोर्टलको शुभारम्भ गरिएको छ ।",
      "longContent": "गोरखापत्र समाचारदाता काठमाडौँ, वैशाख १९ गते । मे दिवस वा १३६ औँ अन्तर्राष्ट्रिय श्रमिक दिवसका अवसरमा सरकार, निजी क्षेत्र र बेरोजगार नागरिकलाई जोड्ने गरी ‘श्रम संसार’ पोर्टलको शुभारम्भ गरिएको छ । श्रम, रोजगार तथा सामाजिक सुरक्षा मन्त्रालयले सिंहदरबारमा बिहीबार आयोजित एक कार्यक्रममा प्रधानमन्त्री केपी शर्मा ओलीले भर्चुअल माध्यमबाट श्रम संसार पोर्टलको शुभारम्भ गर्नुभएको हो । यस पोर्टलमार्फत रोजगारी खोजीमा रहेका र श्रमशक्ति खोजेकाका दुवैलाई आबद्धता गर्न सकिने भन्दै प्रधानमन्त्री ओलीले बताउनुभयो । “यस पोर्टलको प्रयोग गरेर रोजगारदाताले पनि आफूलाई आवश्यकता अनुसारयोग्य जनशक्ति प्राप्त गर्ने र बेरोजगार युवाले आफ्नो योग्यता र दक्षता अनुसार काम रोजगारी प्राप्त हुने हुँदा यो धेरै उपयोगी हुने छ ।” साथै यस पोर्टलमार्फत रोजगारदाताको नियमन र नागरिकमा श्रमको सम्मान गर्ने बानीको विकास गर्न र रोजगारदातालाई योग्य जनशक्तिको उपलब्ध गराउन सहज हुने उहाँको भनाइ छ । प्रधानमन्त्री ओलीले श्रम संसार पोर्टलमार्फत श्रमिक, रोजगारदाता र रोजगार सेवाबिचको दुरी हटाई नागरिकको सिप, क्षमता तथा योग्यताको विकासमार्फत श्रम समाजको सम्पूर्ण वर्ग र समाजलाई नियमन गर्दै राष्ट्रलाई समृद्धितर्फ लैजाने बताउनुभयो । यसलाई निकट भविष्यमा नागरिक एपमा आबद्ध गरी आमनागरिकसँगको पहुँच अभिवृद्धि गर्ने गरी श्रमता विस्तार गर्न श्रम मन्त्रालयलाई प्रधानमन्त्री ओलीले निर्देशन दिनुभयो । उहाँले सिपमूलक जनशक्ति रोजगारीमा जोडिए मात्रै समृद्ध नेपाल र सुखी नेपालीको नारा चरितार्थ हुने धारणा राख्नुभयो । सरकारले आन्तरिक रोजगार प्रवर्धन दशक घोषणा गरिसकेको र यसका लागि रणनीतिक कार्ययोजना तयार गरिरहेको प्रधानमन्त्री ओलीले बताउनुभयो । श्रम, रोजगार तथा सामाजिक सुरक्षामन्त्री शरत्सिंह भण्डारीले यस पोर्टलमार्फत रोजगारी दिने र रोजगारी खोज्ने दुवैलाई जोड्न महत्वपूर्ण पुलको काम हुने बताउनुभयो । यस पोर्टलमार्फत निजी क्षेत्रले आफूलाई कहाँ के कस्ता जनशक्ति आवश्यक छ भन्ने जानकारी लिने सक्ने छन् भने युवाले आफ्नो योग्यता र क्षमता अनुसार रोजगारी कहाँ छ भन्ने पनि सजिलै खोज्न सक्ने उहाँको भनाइ छ । श्रममन्त्री भण्डारीका अनुसार यो प्लेटफर्ममा सफलताका कथा पनि उपलब्ध हुने छ । जसले राष्ट्र निर्माणमा सहयोगी भूमिका निर्वाह गर्ने छ । यसमा रोजगारी र उद्यमशीलताका विषयवस्तु पनि उपलब्ध हुने छन् । आवेदन यहीँबाट दिन मिल्ने छ । साथै यो पोर्टल प्रयोग गरेबापत कुनै शुल्क नलाग्ने मन्त्रालयले जनाएको छ ।",
      "link": "https://gorkhapatraonline.com/news/153193",
      "image": "https://gorkhapatraonline.com/storage/media/270036/conversions/ShramSansar_DPWVBYbgG0-original-thumb.jpg"
    },
    {
      "slug": "153192",
      "title": "लघुजलविद्युत् योजना निर्माण हुने",
      "timestamp": 1746144000000,
      "source": "gp",
      "content": "ताप्लेजुङकै दुर्गम लेलेपको ग्याब्लागाउँको विद्युतीकरणका लागि लघुजलविद्युत् योजना निर्माण हुने भएको छ ।",
      "longContent": "ताप्लेजुङ समाचारदाताताप्लेजुङ, वैशाख १९ गते । ताप्लेजुङकै दुर्गम लेलेपको ग्याब्लागाउँको विद्युतीकरणका लागि लघुजलविद्युत् योजना निर्माण हुने भएको छ । पर्यटकीय क्षेत्रका रूपमा समेत रहेको फक्ताङ्लुङ गाउँपालिका–६, लेलेपको ग्याब्लागाउँमा विद्युत् सुविधा पुर्‍याउन नागपोखरी लघुजलविद्युत् योजना निर्माण गरिने भएको हो ।विश्वको तेस्रो तथा नेपालको दोस्रो अग्लो हिमाल कञ्चनजङ्घा पदमार्ग अन्तर्गत ग्याब्लागाउँ पर्छ । यही पर्यटकीय तथा दुर्गम गाउँमा विद्युतीकरणको पहुँच पुर्‍याउन लघुजलविद्युत् योजना निर्माण गर्न लागिएको हो । फक्ताङ्लुङ गाउँपालिकाको लागत साझेदारीमा वैकल्पिक ऊर्जा प्रवर्धन केन्द्रले योजना निर्माण गरिदिने भएको हो ।वैकल्पिक ऊर्जा प्रवर्धन केन्द्र र गाउँपालिकाको साझेदारीमा कुल १५ किलोवाट क्षमताको नागपोखरी लघुजलविद्युत् योजना निर्माण गर्ने गरी प्रक्रिया सुरु भएको फक्ताङ्लुङ गाउँ कार्यपालिका सदस्य मिङ्माडन्डु शेर्पाले जानकारी दिनुभयो । शेर्पाका अनुसार योजना निर्माणमा लाग्ने कुल लागत रकममध्ये गाउँपालिकाको १० प्रतिशत र वैकल्पिक ऊर्जा प्रवर्धन केन्द्रको ९० प्रतिशत लगानी रहने छ । लघुजलविद्युत् योजना निर्माण गर्न कुल एक करोड ७२ लाख ८८ हजार १८१ रुपियाँ रकम खर्च हुने भएको छ । उक्त रकमको १० प्रतिशत बराबर १७ लाख २८ हजार ८१८ रुपियाँ रकम गाउँपालिकाले वैकल्पिक ऊर्जा प्रवर्धन केन्द्रको खातामा जम्मा गरिसकेको जनाएको छ । यता योजना निर्माणका लागि बजेट सुनिश्चित भएसँगै वैकल्पिक ऊर्जा प्रवर्धन केन्द्रले बोलपत्र आह्वानको प्रक्रियासमेत सुरु गरिसकेको कार्यपालिका सदस्य शेर्पाले जानकारी दिनुभयो । उहाँका अनुसार ऊर्जा प्रवर्धन केन्द्रमार्फत सुरु भएको बोलपत्रको प्रक्रिया करिब डेढ महिनासम्ममा पूरा हुने र योजना निर्माणको काम अगाडि बढ्ने छ ।",
      "link": "https://gorkhapatraonline.com/news/153192",
      "image": "https://gorkhapatraonline.com/storage/media/270035/conversions/Gyabla-Basti-Taplejung-original-thumb.jpg"
    },
    {
      "slug": "153177",
      "title": "भादा गाउँमा सामुदायिक होमस्टे कार्यशाला हुँदै",
      "timestamp": 1746057600000,
      "source": "gp",
      "content": "संस्कृति, पर्यटन तथा नागरिक उड्डयन मन्त्रालय अन्तर्गतको तारा गाउँ विकास समितिका अध्यक्ष सुरेशराज जोशीका अनुसार वैशाख २१ र २२ गते कैलालीको धनगढी उपमहानगरपालिका वडा नं. १६ स्थित भादा थारु सामुदायिक होमस्टे थारु गाउँमा सञ्चालन हुँदैछ।",
      "longContent": "काठमाडौँ, वैशाख १८ गते।  सुदूरपश्चिम प्रदेशमा होमस्टे (घरबास) दुई दिने कार्यशाला गोष्ठी आयोजना हुँदैछ। संस्कृति, पर्यटन तथा नागरिक उड्डयन मन्त्रालय अन्तर्गतको तारा गाउँ विकास समितिका अध्यक्ष सुरेशराज जोशीका अनुसार वैशाख २१ र २२ गते कैलालीको धनगढी उपमहानगरपालिका वडा नं. १६ स्थित भादा थारु सामुदायिक होमस्टे थारु गाउँमा सञ्चालन हुँदैछ। उहाँका अनुसार वैशाख २१ गते संस्कृति, पर्यटन तथा नागरिक उड्डयन मन्त्री बद्रीप्रसाद पाण्डेले सो कार्यक्रमको उद्घाटन गर्नुहुनेछ। उहाँले सो कार्यशाला गोष्ठीमा सुदूरपश्चिम प्रदेशभित्र सञ्चालनरत सामुदायिक तथा निजी होमस्टेबाट ७० जना प्रतिनिधिसहित होमस्टेकर्मी, पर्यटन विज्ञ, पर्यटन व्यवसायी र सरोकारवाला गरी झण्डै एक सय जनाको सहभागीता रहने जानकारी दिनुभयो।उहाँका अनुसार गोष्ठीमा पर्यटन प्रवर्द्धनसँगै सम्बन्धित ‘आन्तरिक सुशासन’ विषयमा पर्यटनविद् डा. अलकबाबु प्रसाई र ‘दीगो होमस्टे पर्यटनको आधार’ विषयमा रैथाने कृषि तथा होमस्टे अभियन्ता एवम् विज्ञ तिलकबहादुर ढकालले कार्यपत्र प्रस्तुत गर्नुहुनेछ।यसैगरी, कार्यक्रममा राज्यको पर्यटन नीति अनुरुप सञ्चालनमा रहेका होमस्टेहरुमध्येबाट उत्कृष्ट होमस्टेको घोषणा गरिने उहाँको भनाइ छ। उत्कृष्ट होमस्टेमध्ये प्रथम, द्वितीय र तृतीयलाई क्रमशः एक लाख, ७५ हजार र ५० हजार नगद र प्रमाणपत्रसहित सम्मान गरिने छ।",
      "link": "https://gorkhapatraonline.com/news/153177",
      "image": "https://gorkhapatraonline.com/storage/media/270012/conversions/tharu-gau-original-thumb.jpg"
    },
    {
      "slug": "153065",
      "title": "यस्तो छ आजका लागि विदेशी मुद्राको विनिमय दर",
      "timestamp": 1746057600000,
      "source": "gp",
      "content": "नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आज अमेरिकी डलर एकको खरिदर १३४ रुपैयाँ ८९ पैसा र बिक्रीदर १३५ रुपैयाँ ४९ पैसा कायम भएको छ ।",
      "longContent": "काठमाडौँ,  वैशाख १८  गते ।  नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आज अमेरिकी डलर एकको खरिदर १३४ रुपैयाँ ८९ पैसा र बिक्रीदर १३५ रुपैयाँ ४९ पैसा कायम भएको छ । युरोपियन युरो एकको खरिदर १५३ रुपैयाँ ४६ पैसा र बिक्रीदर १५४ रुपैयाँ ४९ पैसा, युके पाउन्ड स्ट्रलिङ एकको खरिदर १८० रुपैयाँ २७ पैसा र बिक्रीदर १८१ रुपैयाँ ०८ पैसा, स्विस फ्र्याङ्क एकको खरिददर १६३ रुपैयाँ ५६ पैसा र बिक्रीदर १६४ रुपैयाँ २९ पैसा कायम गरिएको छ ।अष्ट्रेलियन डलर एकको खरिददर ८६ रुपैयाँ २६ पैसा र बिक्रीदर ८६ रुपैयाँ ६४ पैसा, क्यानेडियन डलर एकको खरिदर ९७ रुपैयाँ ५४ पैसा र बिक्रीदर ९७ रुपैयाँ ७३ पैसा, सिङ्गापुर डलर एकको खरिददर १०३ रुपैयाँ २७ पैसा र बिक्रीदर १०३ रुपैयाँ ७३ पैसा निर्धारण गरिएको छ । जापानी येन १० को खरिदर नौ रुपैयाँ ४४ पैसा र बिक्रीदर नौ रुपैयाँ ४८ पैसा, चिनियाँ युआन एकको खरिदर १८ रुपैयाँ ५६ पैसा र बिक्रीदर १८ रुपैयाँ ६५ पैसा, साउदी अरेबियन रियाल एकको खरिददर ३५ रुपैयाँ ९६ पैसा र बिक्रीदर ३६ रुपैयाँ १२ पैसा, कतारी रियाल एकको खरिददर ३७ रुपैयाँ ०१ पैसा र बिक्रीदर ३७ रुपैयाँ १७ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रुपैयाँ ०३ पैसा र बिक्रीदर चार रुपैयाँ ०५ पैसा, युएई दिराम एकको खरिददर ३६ रुपैयाँ ७२ पैसा र बिक्रीदर ३६ रुपैयाँ ८९ पैसा, मलेसियन रिङ्गेट एकको खरिददर ३१ रुपैयाँ २६ पैसा र बिक्रीदर ३१ रुपैयाँ ४० पैसा, साउथ कोरियन वन एक सयको खरिददर नौ रुपैयाँ ४९ पैसा र बिक्रीदर नौ रुपैयाँ ५३ पैसा, स्विडिस क्रोनर एकको खरिददर १४ रुपैयाँ र बिक्रीदर १४ रुपैयाँ ०६ पैसा र डेनिस क्रोनर एकको खरिददर २० रुपैयाँ  ५६ पैसा र बिक्रीदर २० रुपैयाँ ६५ पैसा तोकिएको छ । राष्ट्र बैङ्कले हङकङ डलर एकको खरिदर १७ रुपैयाँ ३९ पैसा र बिक्रीदर १७ रुपैयाँ ४७ पैसा, कुवेती दिनार एकको खरिददर ४४० रुपैयाँ २६ पैसा र बिक्रीदर ४४२ रुपैयाँ २१ पैसा, बहराइन दिनार एकको खरिददर ३५७ रुपैयाँ ८१ पैसा र बिक्रीदर ३५९ रुपैयाँ ४० पैसा, ओमनी रियाल एकको खरिददर ३५० रुयैयाँ ३७ पैसा र बिक्रीदर ३५१ रुपैयाँ ९३ पैसा रहेको छ । भारतीय मुद्रा एक सयको खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ ।राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’ मा उपलब्ध हुने जनाइएको छ । रासस",
      "link": "https://gorkhapatraonline.com/news/153065",
      "image": "https://gorkhapatraonline.com/storage/media/269816/conversions/money-exchange-original-thumb.jpg"
    },
    {
      "slug": "153063",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1746057600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख १८  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३२, आलु रातो (भारतीय) प्रतिकिलो रु ३८, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३५, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ५०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु १२०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, टाटे सिमी प्रतिकिलो रु ९०, भटमास कोसा प्रतिकिलो रु १५०, तितो करेला प्रतिकिलो रु ४०, लौका प्रतिकिलो रु २५, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ५०, घिरौला प्रतिकिलो रु ४०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ६० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ६०, पालुङ्गो साग प्रतिकिलो १००, चमसुरको साग रु १००, तोरीको साग प्रतिकिलो रु ३५, मेथीको साग प्रतिकिलो रु १००, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु २४०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु ९०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु २५०, रातो बन्दा प्रतिकिलो रु ६५, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १२०, पुदिना प्रतिकिलो रु २५०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३४०, केरा (दर्जन) रु १६०, कागती प्रतिकिलो रु ३००, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १००, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु ८०, उखु प्रतिगोटा रु ९०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४५०, आभोकाडो प्रतिकिलो रु ६५० तथा अमला प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकेजी रु ४००, भेडे खुर्सानी प्रतिकिलो रु ८०, लसुन हरियो प्रतिकिलो रु ८०, हरियो धनिया प्रतिकिलो रु १२०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ । रासस",
      "link": "https://gorkhapatraonline.com/news/153063",
      "image": "https://gorkhapatraonline.com/storage/media/269814/conversions/adrhs-original-thumb.jpg"
    },
    {
      "slug": "153048",
      "title": "एकहत्तर परियोजनामा पौने दुई खर्ब लगानीको लक्ष्य",
      "timestamp": 1746057600000,
      "source": "gp",
      "content": "कोशी प्रदेश सरकारले विराटनगरमा वैशाख १८ र १९ गते (बिहीबार र शुक्रबार) आयोजना गर्ने लगानी सम्मेलनको तयारी पूरा भएको छ ।",
      "longContent": "रङ्गेली समाचारदाताविराटनगर, वैशाख १८ गते । कोशी प्रदेश सरकारले विराटनगरमा वैशाख १८ र १९ गते (बिहीबार र शुक्रबार) आयोजना गर्ने लगानी सम्मेलनको तयारी पूरा भएको छ । प्रदेशस्तरमा पहिलो पटक हुन लागेको लगानी सम्मेलनमार्फत आठ क्षेत्रमा पौने दुई खर्ब भित्र्याउने लक्ष्य राखिएको छ । लगानी सम्मेलनबारे बुधबार प्रदेश लगानी प्राधिकरणका प्रमुख कार्यकारी निर्देशक डा. सरोज कोइरालाले पत्रकार सम्मेलनमार्फत सो जानकारी दिनुभएको हो । उहाँका अनुसार प्रधानमन्त्री केपी शर्मा ओलीले उद्घाटन गर्ने सम्मेलनमा पाँच देशका लगानीकर्ता, गैरआवासीय नेपाली र नेपालका उद्योगी–व्यवसायीको उपस्थिति हुने छ । सम्मेलनमा चीन, रुस, अमेरिका, दक्षिण कोरिया, भारतका लगानीकर्ता सहभागी हुने बताइएको छ । लगानी सम्मेलनमा आठ वटा क्षेत्रबाट ७१ वटा परियोजना प्रस्तुत गरिने दाबी गरिएको छ । “१० करोड रुपियाँभन्दा माथिका परियोजनालाई लगानी सम्मेलनमा सोकेसिङ गरिएको छ । एक खर्ब ७३ अर्ब ४९ करोड रुपियाँ परियोजनाका लागि लागत अनुमान गरिएको छ । जसमा पर्यटन, कृषि, उद्योग, ऊर्जा, पूर्वाधार, आइटी क्षेत्र समेटिएको उहाँले जानकारी दिनुभयो । सम्मेलनमा कृषि र पर्यटनमा कोशी प्रदेशको सम्भावना, औद्योगिक उत्पादन र बजारीकरण, पूर्वाधार विकास र ऊर्जा, स्वास्थ्य सेवा र मेडिकल शिक्षामा लगानीका अवसर तथा सम्भावना विषयमा छलफल हुने छ । अध्यादेशमार्फत आठ कानुन संशोधन प्रदेश सरकारले लगानी सम्मेलनको पूर्वसन्ध्यामा आठ वटा कानुन अध्यादेशमार्फत संशोधन गरेको छ । मङ्गलबार बसेको कोशी प्रदेश सरकार मुख्यमन्त्री तथा मन्त्रीपरिषद्को बैठकले कानुन संशोधनका लागि सिफारिस गर्ने निर्णय गरेको हो । जस अनुसार केही प्रदेश ऐनलाई संशोधन गर्न बनेको अध्यादेश, २०८२ प्रदेश प्रमुख पर्शुराम खापुङले जारी गर्नुभएको छ । आन्तरिक मामिला तथा कानुनमन्त्री एवं प्रदेश सरकारका प्रवक्ता रेवतीरमण भण्डारीका अनुसार सार्वजनिक निजी सहकारी साझेदारी तथा लगानी प्राधिकरण ऐन–२०७६, प्रदेश सहकारी ऐन–२०७६, प्रदेश सवारी तथा यातायात व्यवस्था ऐन–२०७६, प्रदेश भवन ऐन–२०७६, प्रदेश औद्योगिक व्यवसाय ऐन–२०७६, प्रदेश पर्यटन ऐन–२०७६, कोशी प्रदेश निजी तथा साझेदारी फर्म रजिस्ट्रेसन ऐन–२०७७ र प्रदेश वन ऐन–२०७७ का दफा संशोधन गरिएको हो । लगानी सम्मेलनपछि लगानीकर्ताले कानुनी झन्झट झेल्न नपरोस् भन्नका लागि सरकारले यस्तो निर्णय लिएको मन्त्री भण्डारीले जानकारी दिनुभयो । लगानी सम्मेलनमार्फत सम्झौता हुने परियोजना सम्पन्न गर्न सङ्घीय सरकारसँग समेत समन्वय गरिएको उहाँले बताउनुभयो । उहाँले सङ्घीय सरकारले संशोधन गरिसकेका कानुन प्रदेशले संशोधन गरेको र अब अझै केही कानुन संशोधन गर्नका लागि सङ्घीय सरकारसँग आग्रह गरिने बताउनुभयो ।",
      "link": "https://gorkhapatraonline.com/news/153048",
      "image": "https://gorkhapatraonline.com/storage/media/269795/conversions/Mantri-Bhandari-1-original-thumb.jpg"
    },
    {
      "slug": "153047",
      "title": "लोकप्रिय बन्दै केराका परिकार रौतहटमा तीन वटा ‘बनाना रिसोर्ट’",
      "timestamp": 1746057600000,
      "source": "gp",
      "content": "रौतहटमा सयौँ किसान केरा खेतीमा आबद्ध छन् । केरा खेतीसँगै केराबाट विभिन्न परिकार बनाएर पस्कने विचारले रौतहटमा रेस्टुरेन्ट व्यवसाय फस्टाउन थालेको छ ।",
      "longContent": "चन्द्रपुर समाचारदाताचन्द्रपुर (रौतहट), वैशाख १८ गते । रौतहटमा सयौँ किसान केरा खेतीमा आबद्ध छन् । केरा खेतीसँगै केराबाट विभिन्न परिकार बनाएर पस्कने विचारले रौतहटमा रेस्टुरेन्ट व्यवसाय फस्टाउन थालेको छ ।पछिल्लो समय रौतहटको ईशनाथ नगरपालिकामा एक तथा दुर्गा भगवती गाउँपालिकामा दुई वटा बनाना रेस्टुरेन्ट सञ्चालनमा छन् । काँचो र पाकेको केराबाट तयार गरिने बनाना चिप्स, अचार, पकौडा, फिङ्गर चिप्स, चिल्ली, सेकुवा, समोसा, मम, खिर, बर्फी, कस्टर, हलुवा र वाइनलगायतका परिकारको स्वाद लिन आउनेको सङ्ख्या बढ्दो छ । केराबाट लगभग २६ प्रकारका खाद्य वस्तु बनाएर खुवाउने ईशनाथ नगरपालिका–२, औरैयाका राकेश गुप्ता ईशनाथमा मात्र नभई जिल्लाभरि चिनिनुभएको छ । उहाँको ‘बनाना रिसोर्ट’ मा सीमावर्ती भारतका ग्राहक दिनहुँ केराबाट बनेका परिकार खान पुग्छन् । केराबाट तयार भएको खाजाका प्रकार स्वास्थ्यको हिसाबले पनि फाइदा गर्ने भएकाले उपभोक्ताको रोजाइमा पर्ने गर्छ ।उहाँ रेस्टुरेन्टमा केराको बोटको बिचमा सेमिनार हलसमेत छ । करिब २२ कट्ठा क्षेत्रफलमा रहेको रिसोर्टमा आफ्नै केरा बगान छ । तालिम हलसमेत रहेकाले बैङ्क, विद्यालय, सहकारी संस्था, गैरसरकारी संस्था तथा नगरपालिकासमेतले यहाँ विभिन्न प्रकारका कार्यक्रमसमेत गर्ने गरेको सञ्चालक गुप्ताको भनाइ छ । कार्यक्रम हुँदा सहभागीले स्थानीय उत्पादन खाने गरेको र त्यसले आम्दानीसँगै आफ्नो नाम फैलिँदा खुसी लागेको उहाँ बताउनुहुन्छ ।चुनौती र सम्भावना दुई वटै रहेको केरा खेती कम लगानीमा बढी परिश्रम गर्नसके आम्दानी पनि राम्रो हुने व्यवसायी बताउँछन् । दुर्गा भगवती गाउँपालिका–१ मा बनाना रिसोर्ट सञ्चालन गरेर आफ्नो परिवारको भरण पोषण राम्ररी गरिरहेको बताउनुहुन्छ अर्का बनाना रिसोर्ट सञ्चालक राकेश गिरी ।केरा बिक्रीसँगै यसका परिकार बनाएर महिनाको ८० हजारसम्म आम्दानी हुने गरेको सञ्चालक गिरी बताउनुहुन्छ । गिरीले आठ कट्ठा क्षेत्रफलमा सञ्चालन गरेको रिसोर्टमा केराका ४६ प्रकारका परिकार बनाइन्छ । केकसमेत बनाउने बनाउने भएकाले जन्मदिन, विवाह वार्षिकोत्सवलगायतका समारोहमा केकको समेत राम्रो खपत हुने गरेको उहाँ बताउनुहुन्छ ।दुर्गाभगवती गाउँपालिका–२ मा रहेको बनाना रिसोर्टका सञ्चालक रजनीशकुमार शर्माका अनुसार न्यून लगानीमा स्वास्थ्यवर्धक खाजाका लागि दिनहुँ ४०/५० जना आउने गरेका छन् । केरा बिक्रीसँगै रिसोर्ट सञ्चालनबाट महिनाको ३०/४० हजार कमाइ हुने भएकाले परिवार धान्न कुनै समस्या नरहेको उहाँ बताउनुहुन्छ । उहाँका अनुसार केराबाट बनाइने परिकारको खपत बढाउन स्थानीय सरकारको भूमिका आवश्यक हुन्छ । दिवा खाजाका रूपमा विद्यालयले सातामा एक दिन केराका परिकार खुवाउने व्यवस्था भए आफूहरूको व्यवसाय बढेसँगै बालबालिकासमेतले स्वास्थ्यवर्धक खाजा पाउने भएकाले त्यसतर्फ स्थानीय सरकारले चासो लिनुपर्ने सञ्चालक शर्माको भनाइ छ ।",
      "link": "https://gorkhapatraonline.com/news/153047",
      "image": "https://gorkhapatraonline.com/storage/media/269794/conversions/banana-resort-auraiya-original-thumb.jpg"
    },
    {
      "slug": "153045",
      "title": "तरकारीसँगै मकै खेती",
      "timestamp": 1746057600000,
      "source": "gp",
      "content": "तरकारी खेतीका लागि चर्चित बाँकेको डुडुवा गाउँपालिका–६, हिरमिनियाका किसान मकै खेतीतर्फ पनि आकर्षित भएका छन् ।",
      "longContent": "नेपालगन्ज समाचारदातानेपालगन्ज, वैशाख १८ गते । तरकारी खेतीका लागि चर्चित बाँकेको डुडुवा गाउँपालिका–६, हिरमिनियाका किसान मकै खेतीतर्फ पनि आकर्षित भएका छन् । प्रधानमन्त्री कृषि आधुनिकीकरण परियोजनाले हिरमिनियालाई तरकारी र मकै पकेट क्षेत्र बनाएसँगै यहाँका किसानले तरकारी खेतीसँगै मकै खेती पनि विस्तार गर्दै गएको डुडुवा गाउँपालिकाको कृषि शाखाले जनाएको छ । कृषि शाखा प्रमुख सुशीलकुमार शर्माले डुडुवा गाउँपालिका–६ मा मात्रै २५० हेक्टरमा मकै खेती गरिएको बताउनुभयो । उहाँले किसानले आलु खनेर बेमौसमी मकै लगाएको जनाउँदै त्यहाँ विभिन्न सिजनमा समेत मकै लगाउने गरेको जानकारी दिनुभयो ।  तरकारी खेती र मकै दुवैबाट राम्रो फाइदा हुन थालेपछि हिरमिनियाका अधिकांश किसान त्यसतर्फ आकर्षित भएको कृषि शाखा प्रमुख शर्माको भनाइ छ । डुडुवा गाउँपालिका–६, भँगोटनाका किसान जयपाल मौर्यले उत्पादन र आम्दानी दुवै राम्रो हुन थालेपछि ९० कट्ठा जग्गामा आफूले मकै खेती गरेको जनाउँदै आलु खनेलगत्तै बेमौसमी मकै लगाएको बताउनुभयो । किसान मौर्यले मकैमा राम्रो आम्दानी हुने गरेको जनाउँदै एक कट्ठामा चार क्विन्टल मकै उत्पादन हुने गरेको बताउनुभयो । उहाँले प्रधानमन्त्री कृषि आधुनिकीकरण परियोजनाले हिरमिनियालाई तरकारीसँगै मकै पकेट क्षेत्र पनि बनाएको बताउनुभयो । वडा नम्बर ६ का वडाध्यक्ष मोहनराम मिश्रले बाँकेको अन्य ठाउँका खेतबारी बाँझो भए पनि हिरमिनियाका अधिकांश खेतबारीमा मकै र तरकारीले हरियाली छाएको बताउनुभयो । उहाँले कम जग्गा भएकाले तरकारी खेती गरी आफैँ बजारमा लगेर बेच्ने गरेको जनाउँदै आफूले समेत तरकारी र मकै दुवै खेती गरिरहेको बताउनुभयो । वडाध्यक्ष मिश्रका अनुसार हिरमिनियाका किसानले मकै खेतीबाट राम्रो आम्दानी गरिरहेका छन् । मकैलाई नगदे बालीका रूपमा लिएका हिरमिनियाका किसानले मकै खेती गर्न आधुनिक कृषि प्रविधिको प्रयोगसमेत गर्दै आएका छन् । हिरमिनियाका अर्का किसान रमेश मौर्यले आधुनिक कृषि प्रविधिको प्रयोगले उत्पादनमा वृद्धि हुनुका साथै श्रम र लागतमा समेत कमी आएको बताउनुभयो । उहाँले तरकारी र मकै खेतीले जिल्ला र देशबाहिर मजदुरी गर्न जाने युवालाई स्थानीय स्तरमा रोजगारी दिएर विदेश जानबाट रोक्ने काम गरेको बताउनुभयो । सरकारले सिँचाइको व्यवस्था गरिदिए हिरमिनियामा झन् राम्रो तरकारी र अन्य खेती गर्न सकिने अधिकांश किसानको धारणा छ ।",
      "link": "https://gorkhapatraonline.com/news/153045",
      "image": "https://gorkhapatraonline.com/storage/media/269792/conversions/dudwa-6-ko-makai-kheti-original-thumb.jpg"
    },
    {
      "slug": "153044",
      "title": "प्राथमिकतामा उत्पादनमुखी बजेट",
      "timestamp": 1746057600000,
      "source": "gp",
      "content": "बागमती प्रदेश सरकारका आर्थिक मामिला तथा योजनामन्त्री कुन्दनराज काफ्लेले बागमती प्रदेशको पहिलो प्राथमिकता उत्पादनमुखी बजेट निर्माण गर्नु रहेको बताउनुभएको छ ।",
      "longContent": "मकवानपुरगढी समाचारदातामकवानपुरगढी, वैशाख १८ गते । बागमती प्रदेश सरकारका आर्थिक मामिला तथा योजनामन्त्री कुन्दनराज काफ्लेले बागमती प्रदेशको पहिलो प्राथमिकता उत्पादनमुखी बजेट निर्माण गर्नु रहेको बताउनुभएको छ । आर्थिक मामिला तथा योजना मन्त्रालय बागमतीको आयोजनामा बुधबार भएको आगामी आर्थिक वर्ष २०८२/८३ को बजेट तर्जुमासम्बन्धी स्थानीय सरकारसँगको पूर्वबजेट छलफल कार्यक्रममा मन्त्री काफ्लेले स्थानीय सरकार र प्रदेश सरकारबिचको तालमेल नमिल्दा बजेटको सही सदुपयोग नभएकाले दुवै सरकारको प्राथमिकता एकै हुनुपर्ने बताउनुभएको हो । उहाँले आगामी बजेटले प्रदेशमा रहेका अलपत्र योजनालाई निर्माण प्रक्रियामा लैजान सरकारको गम्भीर ध्यानाकर्षण भएको बताउनुभयो । सरकारले आगामी बजेटको प्राथमिकतामा त्यसतर्फ काम गर्ने विश्वास दिलाउनुभयो  । आर्थिक मामिला तथा योजना मन्त्रालयका सचिव कृष्णप्रसाद मैनालीले आगामी बजेटलाई स्थानीय सरकारमैत्री बनाउन प्रदेश सरकारले जोड दिने बताउनुभयो । सरकारले आगामी नीति तथा योजनामा परियोजना बैङ्क अवधारणालाई लागु गरेर अघि बढ्ने उहाँले बताउनुभयो । निर्माण सम्पन्न भएका तर अलपत्र रहेका योजनालाई आगामी बजेटले सम्बोधन गर्ने उहाँले बताउनुभएको छ । प्रदेश सरकारले मुख्यतया शिक्षा, स्वास्थ्य तथा कृषि आयोजनालाई समेटेर अघि बढ्ने उहाँले बताउनुभयो । हेटौँडा उपमहानगरपालिकाका प्रमुख मीनाकुमारी लामाले आगामी नीति योजनामा बागमती प्रदेश सरकारले प्रशासनिक भवन निर्माणमा जोड दिनुपर्ने कुरामा गम्भीर ध्यानाकर्षण गराउनुभयो । करिब आठ वर्षअघि स्थानीय सरकारले जग्गा उपलब्ध गराइसकेको तर हालसम्म पनि प्रदेश सरकारले भवन निर्माण गर्न नसकेकोमा त्यसलाई गम्भीरतापूर्वक ध्यानमा राखी सरकार सञ्चालन गर्न उहाँले सुझाउनुभएको थियो ।",
      "link": "https://gorkhapatraonline.com/news/153044",
      "image": "https://gorkhapatraonline.com/storage/media/269791/conversions/1112-original-thumb.jpg"
    },
    {
      "slug": "153040",
      "title": "एक सय छत्तिसौँ अन्तर्राष्ट्रिय श्रमिक दिवस, न्यूनतम पारिश्रमिककै चिन्ता",
      "timestamp": 1746057600000,
      "source": "gp",
      "content": "आज मे १ अर्थात् मे दिवस । १३६ औँ अन्तर्राष्ट्रिय श्रमिक दिवस, यसपालि पनि नेपालसहित विश्वभर विभिन्न कार्यक्रम गरी मनाइँदै छ ।",
      "longContent": "काठमाडौँ, वैशाख १८ गते । आज मे १ अर्थात् मे दिवस । १३६ औँ अन्तर्राष्ट्रिय श्रमिक दिवस, यसपालि पनि नेपालसहित विश्वभर विभिन्न कार्यक्रम गरी मनाइँदै छ । औपचारिक तथा अनौपचारिक क्षेत्रमा काम गर्ने श्रमिकले न्यूनतम तलब, सामाजिक सुरक्षा, वृत्ति विकास, श्रमको उचित सम्मान हुनुपर्ने माग गर्दै हरेक वर्ष यो दिवस मनाए पनि श्रमिकका पक्षमा नेपालमा खासै काम हुन सकेको छैन । सन् १८८६ मा अमेरिकाको सिकागोमा आठ घण्टा काम, आठ घण्टा मनोरञ्जन र आठ घण्टा आरामको माग गर्दै सुरु गरिएको मजदुर आन्दोलनको सम्झनास्वरूप विश्वभर यो दिवस मनाउने गरिन्छ । हरेक वर्ष मे महिनाको पहिलो दिन मनाउने भएकाले यसलाई ‘मे दिवस’ भनिएको हो । सन् १८८९ मा फ्रान्सको पेरिसमा सम्पन्न विश्वका श्रम सङ्गठन एवं श्रमिक नेताको बैठकले विश्व श्रमिक दिवस विश्वभर मनाउने निर्णय गर्‍यो र त्यसयता १८९० बाट विश्वभर श्रमिक दिवस मनाउन सुरु गरिएको हो । नेपालमा २००३ सालमा विराटनगर जुट मिलबाट श्रमिकको आन्दोलन सुरु भएको हो । २०४६ सालको राजनीतिक परिवर्तनपछि ‘मे दिवस’ विशेष पर्वका रूपमा मनाउन थालियो । सरकारले बिदा पनि दिन थाल्यो । श्रम ऐन, २०७४ तथा नियमावली २०७५ लाई कार्यान्वयन गर्दै २०८० साउन १ गतेबाट श्रमिकको न्यूनतम पारिश्रमिक १७ हजार तीन सय रुपियाँ भएको छ । हरेक वर्ष दुई वर्षमा पुनरवलोकन गर्नुपर्ने पारिश्रमिक यस पटक साउन १ गतेदेखि नयाँ लागु गर्नुपर्ने छ । यसका लागि श्रम रोजगार तथा सामाजिक सुरक्षा मन्त्रालयको सहसचिवको संयोजकत्वमा गठिन समितिले काम गरिरहेको छ ।रोजगारदाता अहिलेको आर्थिक मन्दीमा पारिश्रमिक नबढाउने पक्षमा छन् भने ट्रेड युनियनले अहिलेको महँगीमा सामान्य जिउन पुग्ने गरी पारिश्रमिक वृद्धि गर्नुपर्ने माग गर्दै आएका छन् । श्रममन्त्री शरतसिंह भण्डारीले उद्योग व्यवसायलाई बन्द गर्ने अवस्था नआउने र श्रमिक पनि नमर्ने गरी दुवैको जित हुने गरी पारिश्रमिक पुनरवलोकन गर्ने प्रयास भइरहेको जानकारी दिनुभयो । सामाजिक सुरक्षा कार्यक्रम लागुसरकारले ‘मर्यादित जीवन र सुरक्षित भविष्यका लागि सामाजिक सुरक्षा’ भन्ने नारासाथ २०७५ मङ्सिर ११ देखि सामाजिक सुरक्षा कार्यक्रम लागु गरेको छ । योगदानमा आधारित सामाजिक सुरक्षा योजना ऐन–२०७४, नियमावली–२०७५ र सामाजिक सुरक्षा कार्यविधि–२०७५ कार्यान्वयनमा छ । नेपालका ट्रेड युनियनको आन्दोलनको ठुलो उपलब्धिका रूपमा आएको सामाजिक सुरक्षा योजनाले पनि गति लिन सकेको छैन ।  संयुक्त ट्रेड युनियन समन्वय केन्द्र (जेटयुसिसी) अध्यक्ष जगत् सिम्खडाले सामाजिक सुरक्षा योजनाको बढी आवश्यकता अनौपचारिक क्षेत्रका श्रमिकलाई भए पनि त्यो वर्गलाई यस क्षेत्रमा आकर्षित गर्न नसक्नु सरकारी निकायको कमजोरी भएको बताउनुभयो । उहाँका अनुसार स्वरोजगार र अनौपचारिक क्षेत्रका श्रमिक नेपालकै नागरिक भएकाले उनीका लागि तिनै तहको सरकारबाट केही प्रतिशत योगदान भएमा मात्रै त्यस क्षेत्रका श्रमिकलाई यस कार्यक्रममा आकर्षण गर्न सकिन्छ । सामाजिक सुरक्षा कोषको योजनामा हालसम्म औपचारिक, वैदेशिक रोजगारी, अनौपचारिक र स्वरोजगार गरी २१ लाख ८६ हजार ५२१ श्रमिक आबद्ध भएकोमा सबैभन्दा धेरै १६ लाख छ हजार ९२४ वैदेशिक रोजगारीमा जाने रहेका छन् । कोषका अनुसार वैदेशिक रोजगारीमा जानेलाई अनिवार्य गरिएकाले पनि विदेश जाने श्रमिक बढी आबद्ध भएको देखिन्छ तर निरन्तरता दिनेको सङ्ख्या नौ प्रतिशत कम छ । अनौपचारिक र स्वरोजगार श्रमिकलाई समेट्ने गरी गत साउनमा आबद्ध गराउने थाले पनि अहिलेसम्म आबद्ध हुनेको सङ्ख्या नगण्य छ । कोषका अनुसार अनौपचारिकतर्फका ४५८ जना र स्वरोजगारतर्फका ३३४ जना श्रमिक मात्रै आबद्ध छन् । नेपाल ट्रेड युनियन महासङ्घ (जिफन्ट) का वरिष्ठ उपाध्यक्ष जनक चौधरीले श्रम आन्दोलनबाट प्राप्त भएका उपलब्धिलाई कार्यान्वयन गर्ने कार्यमा सरकार र रोजगारदाता चुकेको बताउनुभयो । सरकारले सामाजिक सुरक्षा योजनालाई अनौपचारिक र स्वरोजगार र सरकारी करार सेवामा कार्यरत श्रमिकलाई कोषको योजनामा आबद्ध गराउन सकेमा मात्रै यस वर्षको राष्ट्रिय नारा ‘मर्यादित काम, श्रमिकको सम्मान’ को सार्थक हुने उहाँको भनाइ छ ।",
      "link": "https://gorkhapatraonline.com/news/153040",
      "image": "https://gorkhapatraonline.com/storage/media/269796/conversions/fgjdgh-original-thumb.jpg"
    },
    {
      "slug": "153038",
      "title": "चार सय सतासी उद्योगमा एक खर्ब बयासी अर्ब लगानी प्रस्ताव",
      "timestamp": 1746057600000,
      "source": "gp",
      "content": "स्वदेशी र विदेशी लगानीमा दर्ता भएका ४८७ उद्योगमा एक खर्ब ८२ अर्ब ८७ करोड रुपियाँ लगानी प्रस्ताव आएको छ ।",
      "longContent": "गोरखापत्र समाचारदाताकाठमाडौँ, वैशाख १८ गते । स्वदेशी र विदेशी लगानीमा दर्ता भएका ४८७ उद्योगमा एक खर्ब ८२ अर्ब ८७ करोड रुपियाँ लगानी प्रस्ताव आएको छ । उद्योग विभागका अनुसार चालु आर्थिक वर्ष २०८१/८२ को तेस्रो त्रैमासिकसम्म स्वदेशी उद्योगमा सो लगानी प्रस्ताव आएको हो । विभागका अनुसार हालसम्म ४५ वटा ठुला उद्योग, २९ वटा मझौला उद्योग र चार सय वटा साना उद्योग दर्ता भएका छन् ।चालु आवमा ५५ वटा ठुला उद्योग, ५० वटा मझौला र दुई सय वटा साना उद्योग दर्ता गर्ने लक्ष्य रहेको थियो । तेस्रो त्रैमासिकमै लक्ष्यभन्दा दोब्बर बढीले साना उद्योग दर्ता भएका छन् । साना उद्योगमा लगानीकर्ता आकर्षित भएकाले पनि उद्योग दर्ता दोब्बरले बढेको तथ्याङ्कले देखाएको छ । ती उद्योग सञ्चालन भए २६ हजार १३ जनाले रोजगारी पाउने प्रस्ताव गरिएको छ । सो अवधिमा २३३ वटा विदेशी लगानीका परियोजना स्वीकृत भएको छ । जसमा ५७ अर्ब ९५ करोड लगानी प्रस्ताव गरिएको छ । विदेशी लगानीमा परियोजना सञ्चालन भए १२ हजार ४३५ जनाले पाउने प्रस्ताव गरिएको छ । यस्तै तीन हजार ७९ वटा ट्रेडमार्क दर्ता भएका छन् । एउटा प्याटेन्ट दर्ता भएको छ ।सो अवधिमा ४४ वटा प्रारम्भिक वातावरणीय परीक्षण (आइइई) गरिएको छ । १२० वटा ट्रेडमार्कसम्बन्धी मुद्दा कारबाही भएका र ६३ वटा भारतमा रियायती निर्यातका लागि उत्पत्तिको प्रमाणपत्र सिफारिस गरिएको विभागले जनाएको छ ।",
      "link": "https://gorkhapatraonline.com/news/153038",
      "image": "https://gorkhapatraonline.com/storage/media/269784/conversions/Udhyog-Bibhag-original-thumb.jpg"
    },
    {
      "slug": "153034",
      "title": "अर्थतन्त्रको आकार ६१ खर्ब पुग्ने",
      "timestamp": 1746057600000,
      "source": "gp",
      "content": "एक वर्षमै चार खर्ब रुपियाँले बढेर मुलुकको अर्थतन्त्रको आकार चालु आवमा ६१ खर्ब सात अर्ब रुपियाँ पुग्ने अनुमान गरिएको छ ।",
      "longContent": "गोरखापत्र समाचारदाताकाठमाडौँ, वैशाख १८ गते । एक वर्षमै चार खर्ब रुपियाँले बढेर मुलुकको अर्थतन्त्रको आकार चालु आवमा ६१ खर्ब सात अर्ब रुपियाँ पुग्ने अनुमान गरिएको छ । अर्थतन्त्रसम्बन्धी आधिकारिक तथ्याङ्क राख्ने राष्ट्रिय तथ्याङ्क कार्यालयले बुधबार सार्वजनिक गरेको राष्ट्रिय लेखा तथ्याङ्कले अर्थतन्त्रका अधिकांश क्षेत्रमा सुधार हुँदा अर्थतन्त्रको आकार बढ्ने अनुमान गरेको हो । गत आवमा अर्थतन्त्रको आकार ५७ खर्ब नौ अर्ब रुपियाँ पुगेको संशोधित अनुमान छ । अर्थतन्त्रको आकार उपभोक्ता मूल्यमा मापन गर्ने प्रचलन छ । चालु आव २०८१/८२ मा अर्थतन्त्रको वृद्धि दर भने ३.९९ प्रतिशत हुने कार्यालयको अनुमान छ । आर्थिक वृद्धि दर मापनका लागि कार्यालयले आव २०६७/६८ लाई आधार वर्ष मानेर स्थिर मूल्य कायम गरेको छ । स्थिर मूल्यका आधारमा अर्थतन्त्रमा सो बराबरको वृद्धि दर हासिल हुने देखिएको हो । कार्यालयले अर्थतन्त्रका विभिन्न १८ वटा क्षेत्रको वृद्धि दर पनि स्थिर मूल्यकै आधारमा गर्छ । कर र सहुलियतसमेत समावेश हुने उपभोक्ता मूल्यका आधारमा भने अर्थतन्त्रको वृद्धि दर ४.६१ प्रतिशत हुने अनुमान छ । यसअघि विश्व बैङ्कले चालु आवमा नेपालले ४.५ प्रतिशत र एसियाली विकास बैङ्कले ४.४ प्रतिशतको वृद्धि दर हासिल गर्ने प्रक्षेपण सार्वजनिक गरेका थिए ।  कार्यालयले राष्ट्रिय तथ्याङ्क अनुमान गर्दा चालु आवको छ महिनादेखि नौ महिनासम्मको तथ्याङ्क प्रयोग गरेको र आगामी महिनाहरूमा कुनै पनि झट्का नहुने अनुमान गरिएको जनाएको छ ।  अर्थतन्त्रका सबै क्षेत्रमा सुधारराष्ट्रिय तथ्याङ्क कार्यालयले चालु आवमा औद्योगिक वर्गीकरण अनुसारका १८ वटै क्षेत्रमा वृद्धि हुने अनुमान गरेको छ । समीक्षा अवधिमा विद्युत्, ग्यासको कुल मूल्य अभिवृद्धि सबैभन्दा धेरै १३.८२ प्रतिशत हुने अनुमान छ । त्यसपछि यातायात तथा भण्डारण क्षेत्रको ९.४५ प्रतिशत, वित्तीय तथा बिमा क्षेत्रको ६.२९ प्रतिशत, आवास तथा भोजन सेवा क्षेत्रको पाँच प्रतिशत वृद्धि हुने अनुमान कार्यालयको छ । गत आवमा शिथिलता भोगेको घरजग्गा कारोबारमा २.७२ प्रतिशतको सुधार आउने देखिएको छ । उद्योग क्षेत्रको वृद्धि दर भने ३.७८ प्रतिशत हुने प्रक्षेपण छ । सुस्ताएको निर्माण क्षेत्रमा २.२१ प्रतिशतको सुधार आउने अनुमान छ । अर्थतन्त्रमा सबैभन्दा धेरै २५.१६ प्रतिशत योगदान दिने कृषि, वन तथा मत्स्य क्षेत्रको कुल मूल्य अभिवृद्धि दर ३.२८ प्रतिशत हुने अनुमान छ । कृषि उत्पादनमा हुने वृद्धिलाई यस क्षेत्रको वृद्धिको कारण मानिएको छ । प्रतिव्यक्ति आय बढ्योचालु आवमा नेपालीको प्रतिव्यक्ति आय ५० डलरले बढेर एक हजार ५१७ अमेरिकी डलर पुग्ने कार्यालयको अनुमान छ । गत आवमा यस्तो आय एक हजार ४६७ डलर पुगेको संशोधित अनुमान छ । वैदेशिक रोजगारीबाट प्राप्त हुने विपे्रषण जिडिपीसँग तुलना गर्दा २५.८९ प्रतिशत पुग्ने अनुमान छ । त्यस्तै चालु आवमा आधारभूत मूल्यका आधारमा कुल उत्पादन ९२ खर्ब ४६ अर्ब रुपियाँ पुग्ने अनुमान छ । गत आवमा यस्तो उत्पादन ८७ खर्ब ८० अर्ब रुपियाँ रहेको संशोधित अनुमान छ ।",
      "link": "https://gorkhapatraonline.com/news/153034",
      "image": "https://gorkhapatraonline.com/storage/media/269780/conversions/12-original-thumb.jpg"
    },
    {
      "slug": "153029",
      "title": "पेट्रोल, डिजेल र मट्टीतेलको मूल्य घट्यो",
      "timestamp": 1745971200000,
      "source": "gp",
      "content": "नेपाल आयल निगमले इन्धनको मूल्य घटाएको छ ।  बुधबार राति १२ बजेबाट लागू हुनेगरी निगमले पेट्रोल दुई रुपियाँ डिजेल र मट्टीतेलको मूल्य एकएक रुपियाँ घटाएको हो ।",
      "longContent": "काठमाडौँ, वैशाख १७ गते । नेपाल आयल निगमले इन्धनको मूल्य घटाएको छ ।  बुधबार राति १२ बजेबाट लागू हुनेगरी निगमले पेट्रोल दुई रुपियाँ डिजेल र मट्टीतेलको मूल्य एकएक रुपियाँ घटाएको हो । त्यसैगरी निगमले आन्तरिकतर्फको हवाई इन्धनको पनि एक रुपियाँ घटाएको छ ।",
      "link": "https://gorkhapatraonline.com/news/153029",
      "image": "https://gorkhapatraonline.com/storage/media/269773/conversions/petrol-original-thumb.jpg"
    },
    {
      "slug": "153010",
      "title": "नेप्से परिसूचकमा लगातार तेस्रो दिन गिरावट",
      "timestamp": 1745971200000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा लगातार तेस्रो दिन आज पनि गिरावट देखिएको छ । बुधबार नेप्से परिसूचक आठ दशमलव १४ अङ्कले घटेर दुई हजार छ सय २३ दशमलव ८३ को बिन्दुमा कायम भएको हो ।",
      "longContent": "काठमाडौँ, वैशाख १७ गते । नेपाल स्टक एक्सचेन्ज (नेप्से) परिसूचकमा लगातार तेस्रो दिन आज पनि गिरावट देखिएको छ । बुधबार नेप्से परिसूचक आठ दशमलव १४ अङ्कले घटेर दुई हजार छ सय २३ दशमलव ८३ को बिन्दुमा कायम भएको हो ।आज तीन सय १४ कम्पनीको दुई करोड ४६ लाख ४१ हजार दुई सय ६१ कित्ता सेयर ७९ हजार सात सय ७७ पटक खरिदबिक्री हुँदा नौ अर्ब ३७ करोड ४१ लाख २२ हजार छ सय ५५ बराबरको कारोबार भएको हो । आजको कारोबारमा जलविद्युत् समूह शून्य दशमलव ६१, लघुवित्त शून्य दशमलव शून्य चार, म्युचुअल फन्ड शून्य दशमलव २३ र व्यापार समूह शून्य दशमलव ४० प्रतिशतले बढेको छ भने अरू सबै समूहको उपसूचक घटेको छ ।बैंकिङ शून्य दशमलव ७०, विकास बैँक एक दशमलव शून्य छ, वित्त एक दशमलव २४, होटल तथा पर्यटन शून्य दशमलव ५० र लगानी शून्य दशमलव ११ प्रतिशतले घटेको छ । त्यस्तै, लगानी शून्य दशमलव ११, जीवन बिमा शून्य दशमलव शून्य सात, उत्पादन तथा प्रशोधन शून्य दशमलव ७२, निर्जीवन बिमा शून्य दशमलव १८ र अन्य समूह एक दशमलव १६ प्रतिशतले घटेको छ ।आज समाज लघुवित्त वित्तीय संस्था लिमिटेड र नेपाल माइक्रोइन्स्योरेन्स कम्पनी लिमिटेडको सेयर मूल्यमा सकारात्मक सर्किट लागेको छ भने भूगोल इनर्जी डेभलपमेन्ट कम्पनी लिमिटेडको शेयर मूल्यमा नकारात्मक सर्किट लागेको छ ।कारोबार रकमका आधारमा आज सबैभन्दा बढी राधी विद्युत् कम्पनी लिमिटेडको ५८ करोड चार लाख २४ हजार चार सय २१ बराबरको कारोबार भएको छ । कारोबार भएका सेयर सङ्ख्याका आधारमा सबैभन्दा बढी हाइड्रोइलेक्ट्रिसिटी इन्भेस्टमेन्ट एन्ड डेभलपमेन्ट कम्पनी लिमिटेड प्रमोटरको १४ लाख ४२ हजार आठ सय ८५ कित्ता सेयर किनबेच भएको छ । रासस",
      "link": "https://gorkhapatraonline.com/news/153010",
      "image": "https://gorkhapatraonline.com/storage/media/269724/conversions/nepse1-original-thumb.jpg"
    },
    {
      "slug": "152949",
      "title": "सुन तोलामा सात सयले घट्यो",
      "timestamp": 1745971200000,
      "source": "gp",
      "content": "स्थानीय बजारमा आज सुनको मूल्य तोलामा रु. ७०० ले घटेको छ ।",
      "longContent": "काठमाडौँ,  वैशाख १७  गते ।  स्थानीय बजारमा आज सुनको मूल्य तोलामा रु. ७०० ले घटेको छ ।मङ्गलबार प्रतितोला रु. एक लाख ८८ हजार ८०० मा कारोबार भएको पहेँलो धातु रु. एक लाख ८८ हजार १०० कायम भएको नेपाल सुनचाँदी व्यवसायी महासङ्घले जनाएको छ ।चाँदीको मूल्य प्रतितोला रु. ५ ले घटेर एक हजार ९६५ कायम भएको छ । मङ्गलबार पनि सोही परिमाणको चाँदी रु. एक हजार ९७० मा कारोबार भएको थियो ।  \tअन्तरराष्ट्रिय बजारमा प्रतिऔँस सुन तीन हजार तीन सय १० अमेरिकी डलर हाराहारीमा कारोबार भइरहेको अन्तरराष्ट्रिय सञ्चारमाध्यमहरूले जनाएका छन् ।रासस",
      "link": "https://gorkhapatraonline.com/news/152949",
      "image": "https://gorkhapatraonline.com/storage/media/269583/conversions/gold1616-original-thumb.jpg"
    },
    {
      "slug": "152937",
      "title": "सुरु भयो यो वर्षको यार्सागुम्बा सङ्कलन",
      "timestamp": 1745971200000,
      "source": "gp",
      "content": "यस वर्षको यार्सागुम्बा सङ्कलन सुरु भएको छ । वैशाख दोस्रो हप्तापछि सुरु हुने यार्साको समय असार अन्त्यसम्मै रहने गरेको छ ।",
      "longContent": "यदुप्रसाद भट्टमनाङ, वैशाख १७ गते । यस वर्षको यार्सागुम्बा सङ्कलन सुरु भएको छ । वैशाख दोस्रो हप्तापछि सुरु हुने यार्साको समय असार अन्त्यसम्मै रहने गरेको छ । समय मिलाएर साइत हेरेर मनाङका विभिन्न ठाउँमा यार्सागुम्बा सङ्कलनका लागि अनुमति दिइन्छ । बहुमूल्य जडीबुटी यार्सागुम्बा मनाङको सम्मृद्धिको अर्को आधार बन्दै गएको छ । यस सिजनको पहिलो यार्सागुम्बा सङ्कलनका लागि नासौँ गाउँपालिकाको नाम्ग्या लेकबाट सुरु गरिएको नासौँ–८ ताचैका वडाध्यक्ष एवम् संरक्षण क्षेत्र व्यवस्थापन समितिका अध्यक्ष याद घलेले जानकारी दिनुभयो । मनाङीहरुले संरक्षण क्षेत्र व्यवस्थापन नियमावली २०५३, संरक्षण व्यवस्थापन निर्देशिका २०५६, हिमाली क्षेत्रमा रहेका राष्ट्रिय निकुञ्ज, आरक्षण संरक्षण क्षेत्र तथा मध्यवर्ती क्षेत्रमा यार्सागुम्बा व्यवस्थापन (सङ्कलन तथा ओसारपसार) निर्देशिका २०८० र अन्य प्रचलित कानुनबमोजिम अन्नपूर्ण संरक्षण क्षेत्र आयोजना इलाका संरक्षण कार्यालय मनाङबाट यार्सागुम्बा तथा अन्य जडीबुटी सङ्कलन गर्न अनुमति लिन थालेका छन् । अनुमति प्राप्त भएपछि मात्र संरक्षण क्षेत्र व्यवस्थापन समितिले सङ्कलनकर्तालाई आफ्नो क्षेत्रभित्र सङ्कलन पुर्जी दिने गर्दछ । विगतका वर्षहरूमा भएका घटनाबाट पाठ सिक्दै आवश्यक सुरक्षा व्यवस्था मिलाइएको जिल्ला प्रशासन कार्यालयले मनाङले जनाएको छ । जिल्लाभित्र यार्सागुम्बा सङ्कलनको समय सुरु भएकाले सुरक्षा व्यवस्थामा कडाइ गरिएको प्रमुख जिल्ला अधिकारी मातृका आचार्यले बताउनुभयो । सुरक्षाको जोखिमलाई ध्यानमा राख्दै अप्रिय घटना हुनबाट सजगता अपनाइएको उहाँको भनाइ छ ।मनाङका वन क्षेत्रमा यार्सागुम्बा सङ्कलनको अनुमति दिने वा नदिने अधिकार सम्बन्धित संरक्षण क्षेत्र व्यवस्थापन समितिलाई नै रहेको अन्नपूर्ण संरक्षण क्षेत्र आयोजना (एक्याप) इलाका संरक्षण कार्यालय मनाङका प्रमुख ढकबहादुर भुजेलले जानकारी दिनुभयो । एक्याप इलाका कार्यालय मनाङको संयोजकत्वमा संरक्षण क्षेत्र व्यवस्थापन समितिले यार्सागुम्बा सङ्कलनका लागि अनुमति दिएपछि मात्रै लेक जान पाउने प्रावधान छ । नाम्ग्या लेकमा भने स्थानीयका साथै बाहिरी जिल्लाबाट आएका व्यक्तिलाई पनि सङ्कलन अनुमति दिइने गरेको छ ।मनाङमा यार्सागुम्बा सङ्कलन गर्न छिमेकी जिल्ला गोरखा तथा लमजुङबाट पनि सर्वसाधारण आउने गर्दछन् । नार्पाभूमि गाउँपालिकाका अध्यक्ष कोन्जो तेन्जिङ लामाले अहिले नार्पाभूमिमा यार्सागुम्बा सङ्कलन समय सुरु नभएको बताउनुभयो । उहाँले आफ्नो पालिकामा बाहिरी जिल्लाबाट आउनेलाई यार्सा सङ्कलनमा रोक लगाइएको बताउनुभयो । नार्पाभूमिको नार र फू संरक्षित र निषेधित दुवै क्षेत्र भएकाले सुरक्षाको दृष्टिबाट यार्सा सङ्कलनमा रोक लगाइएको उहाँको भनाइ छ ।जिल्लाभित्रका यार्सागुम्बा खरिदकर्तालाई २० हजार र जिल्ला बाहिरका खरिदकर्तालाई जनही ४० हजार रुपियाँका दरले संरक्षण क्षेत्र व्यवस्थापन समितिले दस्तुर लिने गरेको छ । ३५ हजार रुपियाँ तिरी पुर्जी काटिसकेपछि मात्रै सङ्कलकलाई समितिले सहज रूपमा लेकतर्फ जान अनुमति दिन्छ । मनाङको धारापानी र थोँचेबाहेक सबै लेकमा यार्सागुम्बा पाइन्छ । नाम्ग्य लेक, किन्चो लेक, याक लेक, पिसाङ लेक, फू लेक, मनाङ लेक, आइस लेक, स्याक्यु लेक, थोराङ्ला लेकमा बढी यार्सागुम्बा पाइन्छ ।",
      "link": "https://gorkhapatraonline.com/news/152937",
      "image": "https://gorkhapatraonline.com/storage/media/269594/conversions/sdfhnsfgn-original-thumb.jpg"
    },
    {
      "slug": "152919",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1745971200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  वैशाख १७ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ६०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ४५, आलु रातो प्रतिकिलो रु ३६, आलु रातो (भारतीय) प्रतिकिलो रु ३२, प्याज सुकेको (भारतीय) प्रतिकिलो रु ३८, गाजर (लोकल) प्रतिकिलो रु ४०, गाजर (तराई) प्रतिकिलो रु २५, बन्दा (लोकल) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ३०, मूला रातो प्रतिकिलो रु ४५, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु ३०, भन्टा लाम्चो प्रतिकिलो रु ३०, भन्टा डल्लो प्रतिकिलो रु ५०, तने बोडीको मूल्य प्रतिकिलो रु ८० कायम गरिएको छ ।\tयसैगरी, मटरकोसा प्रतिकिलो रु १२०, घिउ सिमी (लोकल) प्रतिकिलो रु ८०, घिउ सिमी (हाइब्रिड) प्रतिकिलो रु ८०, टाटे सिमी प्रतिकिलो रु ९०, भटमास कोसा प्रतिकिलो रु १५०, तितो करेला प्रतिकिलो रु ४०, लौका प्रतिकिलो रु २५, परबर (लोकल) प्रतिकिलो रु ७०, परबर (तराई) प्रतिकिलो रु ७०, चिचिण्डो प्रतिकिलो रु ५०, घिरौला प्रतिकिलो रु ४०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु ३०, सलगम प्रतिकेजी रु ८०, भिण्डी प्रतिकिलो रु ५० कायम गरिएको छ । यस्तै, सखरखण्ड प्रतिकिलो ६०, बरेला प्रतिकिलो रु ५०, पिँडालु प्रतिकिलो रु ९०, स्कूस प्रतिकिलो रु ५०, रायो साग प्रतिकिलो रु ७०, पालुङ्गो साग प्रतिकिलो १३०, चमसुरको साग रु १३०, तोरीको साग प्रतिकिलो रु ३५, मेथीको साग प्रतिकिलो रु १३०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु १००, च्याउ (कन्य) प्रतिकिलो रु २५०, च्याउ (डल्ले) प्रतिकिलो रु ३५०, कुरिलो प्रतिकिलो रु ६०० निर्धारण गरिएको छ ।निगुरो प्रतिकिलो रु ५०, ब्रोकाउली प्रतिकिलो रु ९०, चुकुन्दर प्रतिकिलो रु ६०, सजीवन प्रतिकिलो रु १००, कोइरालो प्रतिकिलो रु २५०, रातो बन्दा प्रतिकिलो रु ६५, जिरीको साग प्रतिकिलो रु ६५, ग्याठकोभी प्रतिकेजी रु ६०, सेलरी प्रतिकिलो रु २००, पार्सले प्रतिकिलो रु ३००, सौफको साग प्रतिकिलो रु १२०, पुदिना प्रतिकिलो रु २५०, गान्टे मूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु ३००, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, भारतीय सुन्तला रु १४०, तरबुजा हरियो प्रतिकिलो रु ५०, मौसम प्रतिकिलो रु २००, जुनार प्रतिकिलो रु २००, भुइँकटहर प्रतिगोटा रु २००, काँक्रो (लोकल) प्रतिकिलो रु ८०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १००, निबुवा प्रतिकेजी रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु ८०, उखु प्रतिगोटा रु ९०, स्ट्रबेरी (भुइँऐसेलु) प्रतिकिलो रु २५०, किबी प्रतिकिलो रु ४५०, आभोकाडो प्रतिकिलो रु ६५० तथा अमला प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १३०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ७०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ७०, खुर्सानी हरियो (अकबरे) प्रतिकेजी रु ४५०, भेडे खुर्सानी प्रतिकिलो रु ७५, लसुन हरियो प्रतिकिलो रु ८०, हरियो धनिया प्रतिकिलो रु १५०, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १६०, राजा च्याउ प्रतिकिलो रु ३०० र सिताके च्याउ प्रतिकिलो रु ८०० तोकेको छ ।  रासस",
      "link": "https://gorkhapatraonline.com/news/152919",
      "image": "https://gorkhapatraonline.com/storage/media/269543/conversions/tarkari-original-thumb.jpg"
    },
    {
      "slug": "152901",
      "title": "एक अर्बको लगानीमा औषधी उद्योग",
      "timestamp": 1745971200000,
      "source": "gp",
      "content": "विराटनगरका दुई युवाको लगानी साझेदारीमा एक अर्ब रुपियाँ लागतको औषधी उद्योग सञ्चालनमा आएको छ । मोरङको बुढीगङ्गा गाउँपालिका–२ मा एलेक्सा लाइफ साइन्सेस प्रालि नामको इलेक्ट्रोलर औषधी उद्योग सञ्चालनमा आएको हो ।",
      "longContent": "रङ्गेली समाचारदाताविराटनगर, वैशाख १७ गते । विराटनगरका दुई युवाको लगानी साझेदारीमा एक अर्ब रुपियाँ लागतको औषधी उद्योग सञ्चालनमा आएको छ । मोरङको बुढीगङ्गा गाउँपालिका–२ मा एलेक्सा लाइफ साइन्सेस प्रालि नामको इलेक्ट्रोलर औषधी उद्योग सञ्चालनमा आएको हो । स्वास्थ्य क्षेत्रका क्रियाशील दिनेश ठाकुर र उद्योग क्षेत्रमा क्रियाशील रञ्जित भगतको साझेदारी लगानीमा स्थापित उद्योगले परीक्षण उत्पादन सुरु गरेको छ । उत्पादनको बिक्री भने आगामी साउनदेखि हुने छ । सञ्चालक ठाकुरले भन्नुभयो, “औषधी दुई प्रकारका हुन्छन्, ओरल र इलेक्ट्रोलर हामीले रगतबाट मानव शरीरमा पुग्ने सलाइन पानी उत्पादन गर्ने हो, त्यसैले परीक्षणका लागि केही समय पर्खनुपर्ने छ ।” अन्तर्राष्ट्रिय मापदण्डको भवन संरचनामा ल्याब स्थापना गरिएको उद्योगमा मेसिन जर्मन प्रविधिका रहेको बताइएको छ । उद्योगमा एभरेस्ट बैङ्कसँग वित्तीय सहकार्य गरिएको छ जसमध्ये बैङ्कले ६० करोड लगानी गर्ने सम्झौता भएको छ भने साझेदार ठाकुर र भगतको ४० करोड रहेको जानकारी दिइएको छ । उद्योगमा हालसम्म ७५ करोड रुपियाँ लगानी भइसकेको र यसको पूर्ण क्षमता सञ्चालनमा आउँदा थप २५ करोड लगानी जरुरी पर्ने सञ्चालक ठाकुरले जानकारी दिनुभयो । हालसम्म बैङ्कले ४५ करोड र लगानी साझेदारले ३० करोड लगानी गरिसकेको पनि जानकारी दिइएको छ । उद्योगबाट तीन चरणमा उत्पादन बजारमा ल्याउने लक्ष्य राखिएको छ । पहिलो चरणमा एलभिपीका एक सय एमएलदेखि तीन हजार एमएलसम्म रहने छन् । यसको बजारीकरणपछि दोस्रो चरणमा एसभिपी औषधी उत्पादन गरिने दाबी छ । एसभिपी अन्तर्गत एक एमएलदेखि २० एमएलसम्मका औषधी तयार गरिने छ । यी दुई उत्पादन बजारमा पुगेपछि तेस्रो चरणमा भने इएनटी सेवा अन्तर्गतका ड्रपहरू उत्पादन गरिने सञ्चालक ठाकुरले जानकारी दिनुभयो । उद्योग स्थापना र त्यसका उत्पादनबारे जानकारी दिन सञ्चालकद्वारा सोमबार साँझ आयोजित पत्रकार सम्मेलनमा उत्पादनसमेत सार्वजानिक गरिएका थिए । सलाइन पानीका उत्पादनको औषधी व्यवस्था विभागले अन्तिम परीक्षण गरिरहेको जानकारी ठाकुरले दिनुभयो । उद्योग पूर्ण रूपमा सञ्चालनमा आउँदा १५० जनाले रोजगारी पाउने दाबी गरिएको छ । उद्योगी ठाकुरले अहिले भारतबाट आयात भइरहेको सलाइन पानीलाई विस्थापित गर्ने लक्ष्य राखिएको दाबी गर्नुभयो । कोशी प्रदेशका लागि यो पहिलो सलाइन पानी उद्योग हो । नेपालका लागि यो दोस्रो उद्योग रहेको दाबी गरिएको छ । वीरगन्जमा सलाइन पानी उत्पादन गर्ने अर्को उद्योग छ । सञ्चालक ठाकुरले तेस्रो चरणसम्मका उत्पादन सफलतापूर्वक बजारीकरण हुने स्थिति देखिए त्यसपछि इन्सुलिन उत्पादनका लागि तयारी गरिने दाबी गर्नुभयो ।",
      "link": "https://gorkhapatraonline.com/news/152901",
      "image": "https://gorkhapatraonline.com/storage/media/269522/conversions/Medicine-original-thumb.jpg"
    },
    {
      "slug": "152900",
      "title": "वन समूहद्वारा प्राङ्गारिक मल उत्पादन",
      "timestamp": 1745971200000,
      "source": "gp",
      "content": "दाङमा सामुदायिक वन समूहले काठ उत्पादनसँगै अन्य विकल्प अपनाएर रोजगारी सिर्जनासँगै आयआर्जन गर्न थालेका छन् । वन संरक्षण गरेर काठ, दाउरा उत्पादन गर्दै आएका सामुदायिक वनले जङ्गलमा खेर जाने घाँस र पातपतिङ्गरबाट जैविक मल उत्पादन गरेर आयआर्जन गर्न थालेका हुन् ।",
      "longContent": "घोराही समाचारदाताघोराही, वैशाख १७ गते । दाङमा सामुदायिक वन समूहले काठ उत्पादनसँगै अन्य विकल्प अपनाएर रोजगारी सिर्जनासँगै आयआर्जन गर्न थालेका छन् । वन संरक्षण गरेर काठ, दाउरा उत्पादन गर्दै आएका सामुदायिक वनले जङ्गलमा खेर जाने घाँस र पातपतिङ्गरबाट जैविक मल उत्पादन गरेर आयआर्जन गर्न थालेका हुन् ।दाङको लमही नगरपालिका–५ स्थित अजम्बरी सामुदायिक वन उपभोक्ता समूहले वन क्षेत्रमा खेर जाने घाँस र पातपतिङ्गरलाई उपयोग गरेर प्राङ्गारिक मल उत्पादन गर्न थालेको छ । अजम्बरी सामुदायिक वन उपभोक्ता समूहका अध्यक्ष पवन शर्मा रिजालले वन क्षेत्रमा जलेर, कुहिएर नष्ट हुने घाँस, स्याउला सोत्तरलाई उपयोग गरेर गत वर्षदेखि प्राङ्गारिक मल उत्पादन गर्न थालेको बताउनुभयो ।  अध्यक्ष रिजालका अनुसार पातपतिङ्गरबाट मल उत्पादन र मललाई आम्दानीसँग जोड्ने गरी वन समूह अघि बढेको छ । पातपतिङ्गर व्यवस्थापनलाई दिगो बनाउन आम्दानीसँग जोडेर प्राङ्गारिक मल उत्पादन थालेको भन्दै अध्यक्ष रिजालले भन्नुभयो । सुक्खा समयसँगै अन्य वनमा आगलागी भए पनि अजम्बरी सामुदायिक वन क्षेत्रमा लागेको छैन । वन व्यवस्थापनमा आधारित कार्यक्रम अन्तर्गत समुदायिक वन अध्ययन केन्द्रले प्राङ्गारिक मल उत्पादनका लागि औजार सहयोग गरेपछि वन समूह मल उत्पादनमा जुटेको हो । वन समूहले प्राङ्गारिक मल उत्पादन गर्न थालेपछि स्थानीय सात जनाले रोजगारीसमेत पाएका छन् ।अध्यक्ष रिजालले वन जङ्गलमा सुकेको पातपतिङ्गरसँगै गाईभैँसीको गोबर सङ्कलन गरेर प्राङ्गारिक मल उत्पादनका लागि स्थानीयलाई रोजगारी मिलेको बताउनुभयो । उहाँका अनुसार वन समूहले प्राङ्गारिक मल उत्पादन गरेर किसानलाई बिक्री गर्ने गरी काम सुरु गरे पनि अहिले थोरै उत्पादन भएको र उक्त मल वन समूहले सञ्चालन गरेको हरित पार्कमा बिरुवा हुर्काउन प्रयोग गरिएको छ । डिभिजन वन कार्यालय देउखुरीका प्रमुख महेन्द्रराज वाग्लेले वन व्यवस्थापन कार्यक्रम अन्तर्गत पर्यटन प्रवर्धनसँगै पछिल्लो समय जङ्गलमा खेर जाने घाँस र पातपतिङ्गरलाई सदुपयोग गरेर प्राङ्गरिक मल उत्पादन गरेर अजम्बरी सामुदायिक वन समूहले नमुना काम गरिरहेको बताउनुभयो । मल उत्पादनसम्बन्धी काम गर्दै आउनुभएका लमही नगरपालिका–५, लमही निवासी मैते पुनले प्राङ्गारिक मल तयार गर्नका लागि आवश्यक गोबरको जोहोका लागि छाडा चौपाया व्यवस्थापनसमेत गरिएको बताउनुभयो ।",
      "link": "https://gorkhapatraonline.com/news/152900",
      "image": "https://gorkhapatraonline.com/storage/media/269521/conversions/mal-p-original-thumb.jpg"
    },
    {
      "slug": "152899",
      "title": "एक चौथाइभन्दा बढी उद्योग प्रतिष्ठानले दिँदैनन् न्यूनतम पारिश्रमिक",
      "timestamp": 1745971200000,
      "source": "gp",
      "content": "सरकारले निर्धारण गरेको न्यूनतम पारिश्रमिक एक चौथाइभन्दा बढी उद्योग प्रतिष्ठानले कार्यान्वयन नगरेको पाइएको छ । सरकारले न्यूनतम पारिश्रमिक १७ हजार तीन सय रुपियाँ निर्धारण गरेको छ ।",
      "longContent": "गोरखापत्र समाचारदाता काठमाडौँ, वैशाख १७ गते । सरकारले निर्धारण गरेको न्यूनतम पारिश्रमिक एक चौथाइभन्दा बढी उद्योग प्रतिष्ठानले कार्यान्वयन नगरेको पाइएको छ । सरकारले न्यूनतम पारिश्रमिक १७ हजार तीन सय रुपियाँ निर्धारण गरेको छ । तथापि २९ प्रतिशत उद्योग प्रतिष्ठानले न्यूनतम पारिश्रमिक नदिएको प्रतिवेदन सार्वजनिक भएको छ । नेपाल टे«ड युनियन महासङ्घ (जिफन्ट) ले मङ्गलबार सार्वजनिक गरेको प्रतिवेदनमा २०८० साउन १ गतेदेखि लागु भएको न्यूनतम पारिश्रमिक अझै २९ प्रतिशत उद्योग प्रतिष्ठानले लागु नगरेको पाइएको उल्लेख छ ।  जिफन्टले उत्पादकमूलक उद्योग प्रतिष्ठान, गार्मेन्ट, जुट, टेक्सटायल, होटेल टे«किङ, ट्राभल्स, प्रिटिङ प्रेस, सहकारी, स्वास्थ्य क्षेत्रका निजी अस्पताल, निजी विद्यालय, निर्माण तथा श्रमिक आपूर्तिकर्ता कम्पनीलगायत गरी ३२७ प्रतिष्ठानको श्रम अडिट प्रतिवेदनबाट श्रम कानुन कार्यान्वयन अवस्था अध्ययन गर्दा यस्तो पाइएको जनाएको छ । श्रम ऐन २०७४ ले एक वर्षभन्दा बढी तालिम अवधि हुने त्योभन्दा बढी समय काम लगाएमा न्यूनतम पारिश्रमिकसहित बिरामी बिदा, बिमा, सामाजिक सुरक्षालगायतको ग्यारेन्टी हुनुपर्ने व्यवस्था भए पनि ९१.६ प्रतिशत उद्योग प्रतिष्ठानमा लागु नभएको सोही प्रतिवेदनमा उल्लेख छ । प्रतिवेदन अनुसार श्रमिक आपूर्तिकर्ता (आउटसोर्स) कम्पनीमार्फत काम गर्ने श्रमिकलाई न्यूनतम पारिश्रमिक र ओभरटाइमलगायत आधारभूत सुविधा नदिने कम्पनी ७७.२ प्रतिशत छन् । जबकि गत वर्ष यो सङ्ख्या ७२.६ प्रतिशत रहेको थियो । जिफन्टका वरिष्ठ उपाध्यक्ष जनक चौधरीले श्रमिक आपूर्तिकर्ता कम्पनीमार्फत काम गर्ने श्रमिक श्रम शोषण हुने क्रम बढ्दो रहेको अध्ययनको तथ्यले पुष्टि गरेको जानकारी दिनुभयो । उहाँले श्रम निरीक्षण गर्ने र हरेक वर्ष रोजगारदातालाई श्रम अडिट प्रतिवेदन पेस गर्न लगाउने अधिकार प्राप्त निकाय रुम तथा रोजगार कार्यालय उदासीन भएको उहाँको भनाइ छ । अध्ययन प्रतिवेदन अनुसार अध्ययनमा समेटिका उद्योग प्रतिष्ठानमा ६९.४ प्रतिशत योगदानमा आधारित सामाजिक सुरक्षा कोषको योजनामा सूचीकृत भएकामा नियमित योगदान गर्ने उद्योग प्रतिष्ठान ४४.४ प्रतिशत मात्रै छन् । जबकि गत वर्ष ६९.४ प्रतिशतले नै कोषको योजनामा नियमित योगदान गरेका थिए ।",
      "link": "https://gorkhapatraonline.com/news/152899",
      "image": "https://gorkhapatraonline.com/storage/media/269520/conversions/paisa-money-note-1_B3dGlbN2uE.-original-thumb.jpg"
    },
    {
      "slug": "152898",
      "title": "थप एक लाख उन्नाइस हजार मेट्रिक टन मल ल्याइँँदै",
      "timestamp": 1745971200000,
      "source": "gp",
      "content": "आगामी धान बालीका लागि थप एक लाख १९ हजार मेट्रिक टन मल ल्याइने भएको छ ।",
      "longContent": "गोरखापत्र समाचारदाताकाठमाडौँ वैशाख १६ गते । आगामी धान बालीका लागि थप एक लाख १९ हजार मेट्रिक टन मल ल्याइने भएको छ । धान बालीलाई मलको अभाव हुन नदिन उक्त परिमाणमा मल आउने क्रममा रहेको जनाउँदै कृषि तथा पशुपन्छी विकास मन्त्रालयले धान बालीका लागि मलको अभाव नहुने दाबी गरेको छ । धान बालीका लागि आवश्यक पर्ने थप ९४ हजार मेट्रिक टन युरिया र २५ हजार मेट्रिक टन डिएपी मल बाटोमा आउने क्रममा रहेको र जेठको दोस्रो सातासम्म आइपुग्ने मन्त्रालयले जनाएको छ । कृषि सामग्री कम्पनी लिमिटेडले ६४ हजार मेट्रिक टन युरिया, २५ हजार डिएपी र साल्ट्र ट्रेडिङ कर्पोरेसनले ३० हजार मेट्रिक टन युरिया ल्याउन लागेका छन् । उक्त मल वैशाखको तेस्रो सातादेखि जेठको दोस्रो साताभित्र भित्रिइसक्ने मन्त्रालयले जनाएको छ । मन्त्रालयका अनुसार चालु आर्थिक वर्ष २०८१/८२ को साउनदेखि वैशाख १४ सम्म दुई लाख ७६ हजार ७०५ मेट्रिक टन मल आयात भइरहेको छ । जसमा एक लाख ७१ हजार ८४७ मेट्रिक टन युरिया, ८९ हजार ५९२ मेट्रिक टन डिएपी र १५ हजार २६५ पोटास छ । ५७ हजार ९८७ मेट्रिक टन मल मौज्दात रहेको मन्त्रालयले जनाएको छ । चालु आवमा रासायनिक मल खरिद गर्नका लागि सरकारले २७ अर्ब ९५ करोड रुपियाँ बजेट विनियोजन गरेको छ । हालसम्म पाँच लाख ५० हजार मेट्रिक टन टेन्डर आह्वान भइसकेको मन्त्रालयले जनाएको छ । कृषि सामग्री कम्पनी र साल्ट टे«डिङ कर्पोरेसनले मल आयात गर्ने गरेका छन् । सहकारी संस्थामार्फत किसानलाई मलको वितरण हुने गर्छ । नेपालमा मुख्य गरी बर्खे र हिउँदै बालीमा मलको प्रयोग गरिन्छ । धान बाली दुई सिजनमा लगाउने गरिन्छ । चालु आवमा चैते र बर्खे धानको उत्पादन ५९ लाख ५५ हजार ४७६ मेट्रिक उत्पादन भएको छ । यस वर्ष १४ लाख २० हजार ६३६ हेक्टर क्षेत्रफलमा धान लगाइएको थियो ।मन्त्रालयका तथ्याङ्क अनुसार मुलुकभर नौ लाख हेक्टर क्षेत्रफलमा मकै खेती गरिने र जसबाट २९ लाख ८० हजार मेट्रिक टन उत्पादन हुने गर्छ  ।यस्तै सात लाख हेक्टर क्षेत्रफलमा गहुँ खेती गरिने र त्यसबाट २१ लाख मेट्रिक टन हाराहारीमा उत्पादन हुने तथ्याङ्क छ । मुलुकभर वार्षिक सात लाख मेट्रिक टन रासायनिक मलको आवश्यक पर्ने बताएको छ । सरकारले बर्सेनि मल खरिदका लागि अनुदानको व्यवस्था गरे पनि माग अनुसार समयमा मल आयात नहुँदा धान रोप्ने बेला प्रत्येक वर्ष किसानले अभाव खेप्नु परेको छ ।",
      "link": "https://gorkhapatraonline.com/news/152898",
      "image": "https://gorkhapatraonline.com/storage/media/269519/conversions/mal-original-thumb.jpg"
    },
    {
      "slug": "153307",
      "title": "वैदेशिक रोजगारीमा गएका १२ जनाले ज्यान गुमाए",
      "timestamp": 1746144000000,
      "source": "gp",
      "content": "धन कमाउने, आफ्नो परिवार चलाउने र सुन्दर भविष्य बनाउने सपना बोकेर वैदेशिक रोजगारीमा गएका ताप्लेजुङका बाह्र जनाले ज्यान गएका छन्। पछिल्लो अढाइ वर्ष (दुई वर्ष छ महिना) को अवधिमा उक्त सङ्ख्यामा वैदेशिक रोजगारीमा गएका यहाँका नागरिकले ज्यान गुमाएका हुन्।",
      "longContent": "चन्द्र पन्दाकताप्लेजुङ, वैशाख १९ गते। धन कमाउने, आफ्नो परिवार चलाउने र सुन्दर भविष्य बनाउने सपना बोकेर वैदेशिक रोजगारीमा गएका ताप्लेजुङका बाह्र जनाले ज्यान गएका छन्। पछिल्लो अढाइ वर्ष (दुई वर्ष छ महिना) को अवधिमा उक्त सङ्ख्यामा वैदेशिक रोजगारीमा गएका यहाँका नागरिकले ज्यान गुमाएका हुन्। सुरक्षित आप्रवासन (सामी) कार्यक्रमबारे जानकारी दिन फुङ्लिङ नगरपालिकाले शुक्रबार आयोजना गरेको मिडिया तथा पत्रकारसँगको अन्तक्रिया कार्यक्रममा प्रस्तुत गरिएको तथ्याङ्कअनुसार वैदेशिक रोजगारीमा गएका १२ जनाले ज्यान गुमाएका छन्। त्यस्तै सो अवधिमा वैदेशिक रोजगारीमा गएका सात जना अङ्गभङ्ग अर्थात घाइते भएका छन्। सामी÷हेल्भेटास कार्यक्रमका अधिकृत रोहित विश्वकर्माले प्रस्तुत गर्नुभएको तथ्याङ्क अनुसार आर्थिक वर्ष २०७८–७९ मा ताप्लेजुङका चार जनाले वैदेशिक रोजगारीका क्रममा ज्यान गुमाएका छन्। यस्तै आव २०७९–८० मा सात जना र चालू आवको पुस मसान्त सम्ममा एक जनाको ज्यान गुमेको छ। त्यस्तै वैदेशिक रोजगारीका क्रममा आव २०७८–७९ मा तीन जना, २०८०/८१ मा तीन र चालु आवको पुस मसान्तसम्ममा एक जना अङ्गभङ्ग अर्थात घाइते भएका तथ्याङ्क रहेको छ।मोटो रकम खर्च गरेर वैदेशिक रोजगारीमा गएकाको दुर्घटनामा परेर साथै अनावश्यक कामको बोझ, मानसिक दबाब, स्वास्थ्य लगायतका कारणबाट ज्यान जाने गरेको छ। वैदेशिक रोजगारीमा गएकाहरुले पठाएको विप्रेषण अर्थात् कमाएको रकमले घर खर्च चलाउन साथै केही आर्थिक सुधार गर्नमा टेवा पुगेको भए पनि परिवारका सदस्य गुम्नु र अङ्गभङ्ग हुनुले पीडा दिने गरेको छ।विभिन्न कारणले ज्यान गुम्ने र अङ्गभङ्ग हुने अवस्थाले घर परिवारमा पीडा थपिदिने भए पनि वैदेशिक रोजागरीमा जानेको सङ्ख्यामा भने कमी नआएको तथ्याङ्कले देखाएको छ। ताप्लेजुङमा गत आर्थिक वर्ष चार हजार ६४ जना श्रम स्वीकृति लिएर वैदेशिक रोजगारीमा गएका छन्। उक्त सङ्ख्यामध्ये करिब साढे ११ प्रतिशत अर्थात ४६५ जना महिला वैदेशिक रोजगारीमा गएका छन्। बाँकी सबैजना पुरुष रहेका छन्।त्यस्तै चालु आवको चैत मसान्त सम्ममा ताप्लेजुङबाट तीन हजार २५७ जना वैदेशिक रोजगारीमा गएका तथ्याङ्क रहेको सामी कार्यक्रमका अधिकृत विश्वकर्माले जानकारी दिनुभयो। उहाँका अनुसार यस अवधिमा सबैभन्दा बढी मङ्सिर महिनामा ४२८ जना वैदेशिक रोजगारीमा गएका छन्। असोज महिनामा भने २८२ जना मात्र यहाँबाट वैदेशिक रोजगारीमा गएका तथ्याङ्क रहेको छ।यता स्वदेशमा नै रोजगारी गरौं, वैदेशिक रोजगारीमा जाने भए सही सूचना लिएर र सीप सिकेर मात्र जाऔं भन्ने नारासहित सुरक्षित आप्रवासन (सामी) कार्यक्रम कार्यान्वयनमा रहेको कार्यक्रम अधिकृत विश्वकर्माले जानकारी दिनुभयो। उहाँका अनुसार स्वीस सरकारको सहयोगमा सङ्घीय सरकार, प्रदेश र स्थानीय सरकारको साझेदारीमा कार्यक्रम कार्यान्वयनमा रहेको छ। वैदेशिक रोजगारीमा जानेहरूलाई मनोसामाजिक परामर्शसहित अन्य सहयोग गर्नेगरी फुङ्लिङ नगरपालिकामा पनि सामी कार्यक्रम सुरु भएको उहाँले बताउनुभयो। कार्यक्रममा फुङ्लिङ नगरपालिकाका प्रमुख अमिर मादेनले सकेसम्म स्वदेशमै रोजगारी गर्ने वातावरणका लागि सबैले पहल गर्नुपर्नेमा जोड दिनुभयो। हालसम्म बाध्यात्मक परिस्थिति र अन्य कारणले वैदेशिक रोजागरीमा जान चाहनेलाई मनोसामाजिक परामर्श दिन आवश्यक रहेकाले सामी कार्यक्रमका लागि नगरपालिकाले साझेदरी गरेको प्रमुख मादेनले बताउनुभयो। उहाँले वैदेशिक रोजगारीमा जानेलाई मनोसामाजिक परामर्श दिने कार्यमा नगरपालिकाले कमी हुन नदिने बताउनुभयो।कार्यक्रममा नगरपालिकाकी उपप्रमुख भीमादेवी ओझा, प्रमुख प्रशासकीय अधिकृत कृष्णप्रसाद गौतम, वडाध्यक्षसहितका जनप्रतिनिधि लगायतको सहभागिता रहेको थियो। फुङ्लिङ नगरपालिकाबाट कार्यान्वयनमा आएको सामी कार्यक्रम जिल्लाका अन्य पाँच स्थानीय तहमा विस्तार हुने प्रक्रियामा रहेको पनि कार्यक्रम अधिकृत विश्वकर्माले जानकारी दिनुभयो।",
      "link": "https://gorkhapatraonline.com/news/153307",
      "image": "https://gorkhapatraonline.com/storage/media/270249/conversions/Sami-Program-Taplejung-original-thumb.jpg"
    },
    {
      "slug": "153306",
      "title": "नदीमा डुबेर बालकको मृत्यु",
      "timestamp": 1746144000000,
      "source": "gp",
      "content": "बाँकेको राप्तीसोनारी गाउँपालिकास्थित राप्ती नदीमा डुबेर एक १३ वर्षीय बालकको शुक्रबार दिउँसो मृत्यु भएको छ । इलाका प्रहरी कार्यालय बैजापुर बाँकेले दिएको जानकारीअनुसार आफ्नो एक जना साथीसँग शुक्रबार दिउँसो करिब १२ बजे राप्ती नदीमा नुहाउन र पौडी खेल्न गएका राप्ती सोनारी गाउँपालिका –३ बैंसा निवासी यज्ञबहादुर बिकको कान्छो छोरा १३ वर्षको सफर बिकको डुबेर मृत्यु भएको हो ।",
      "longContent": "सिराज खान नेपालगन्ज, वैशाख १९ गते । बाँकेको राप्तीसोनारी गाउँपालिकास्थित राप्ती नदीमा डुबेर एक १३ वर्षीय बालकको शुक्रबार दिउँसो मृत्यु भएको छ । इलाका प्रहरी कार्यालय बैजापुर बाँकेले दिएको जानकारीअनुसार आफ्नो एक जना साथीसँग शुक्रबार दिउँसो करिब १२ बजे राप्ती नदीमा नुहाउन र पौडी खेल्न गएका राप्ती सोनारी गाउँपालिका–३ बैंसा निवासी यज्ञबहादुर विकको कान्छो छोरा १३ वर्षको सफर विकको डुबेर मृत्यु भएको हो । इलाका प्रहरी कार्यालय बैजापुरका प्रहरी प्रमुख बलबहादुर घर्ति मगरले करिब १२ बजे सफर विक राप्ती नदीमा डुबेको खबर पाएलगत्तै प्रहरी टोली घटनास्थलमा पुगेको जनाउँदै प्रहरी र स्थानीयले विकलाई खोजतलास गर्दा दिउँसो १ बजे शव फेला परेको बताउनुभयो । बालकको शवलाई पोस्टमार्टमका लागि नेपालगन्जस्थित भेरी अस्पतालमा पठाइएको जनाउँदै पोस्टमार्टमपछि आफन्तको जिम्मा लगाउने प्रहरीले जनाएको छ । गर्मीको समयमा जिल्लामा रहेका विभिन्न नदी, खोला, ताल तलैया र अन्य पानी जमेको स्थानमा बालबालिका पौडी खेल्न जाने बढी सम्भावना रहेकाले एक्लै त्यस्ता स्थानमा जान नदिन जिल्ला प्रहरी कार्यालय बाँकेले सार्वजनिक अपिल गरेको छ ।",
      "link": "https://gorkhapatraonline.com/news/153306",
      "image": "https://gorkhapatraonline.com/storage/media/270235/conversions/balak-ko-khoji-garraheko-bela-original-thumb.jpg"
    },
    {
      "slug": "153304",
      "title": "सूचना प्रविधिको क्षेत्रमा पाँच वर्षमा पाँच खर्ब लगानी गर्छौंः सञ्चारमन्त्री",
      "timestamp": 1746144000000,
      "source": "gp",
      "content": "सञ्चार तथा प्रविधि मन्त्री पृथ्वीसुब्बा गुरुङले सूचना प्रविधिको क्षेत्रबाट प्राप्त हुने राजस्वको क्षेत्र व्यापक भएको बताउनुभएको छ ।",
      "longContent": "काठमाडौँ, वैशाख १९ गते । सञ्चार तथा प्रविधि मन्त्री पृथ्वीसुब्बा गुरुङले सूचना प्रविधिको क्षेत्रबाट प्राप्त हुने राजस्वको क्षेत्र व्यापक भएको बताउनुभएको छ ।राष्ट्रिय सूचना तथा सञ्चार प्रविधि दिवसका अवसरमा शुक्रबार काठमाडौँमा आयोजित कार्यक्रमलाई सम्बोधन गर्नुहुँदै उहाँले यस्तो बताउनुभएको हो । उहाँले हाल नेपालमा वार्षिक ३० अर्ब बराबरको विज्ञापन बजार भएको बताउनुभयो । सञ्चारमन्त्री गुरुङले विज्ञापन बोर्डको स्थापनापछि विज्ञापनको कारोबारबाट वार्षिक दुईदेखि तीन अर्ब राजस्व उठ्ने गरेको बताउनुभयो । उहाँले राजस्व बढाउन विज्ञापन नीति तथा ऐन सुधार गर्नुपर्ने जानकारी दिनुभयो सङ्घ, प्रदेश र स्थानीय पालिकासँग समन्वय गरेर विज्ञापन बजार व्यस्थित बनाउँदा २५ देखि ३० अर्ब राजस्व उठाउन सकिने उहाँको भनाइ छ । उहाँले हुलाक सेवालाई डिजिटल प्रविधिमा रूपान्तरण गरी सेवा दिने तयारीमा सरकार रहेको बताउनुभयो । डिजिटल सेवा सबैभन्दा सजिलो छिटो र भरपर्दो भएकाले सबैले विश्वास गर्ने उहाँको भनाइ छ । ‘‘विज्ञापनको बजार अहिले ३० अर्बभन्दा बढीको छ । विज्ञापन बोर्ड बनाएपछि बल्ला दुई तीन अर्ब राजस्व उठेको छ । हामीले राम्रोसँग काम गर्ने हो भने पोलिसी राम्रो बनाउनु पर्ने छ । ऐन सुधार गर्नुपर्ने छ । त्यसो गरियो भने र सङ्घ प्रदेश र स्थानीय तहका राम्रोसँग समन्वय गरेर काम गर्‍यो भने केही वर्षभित्र २५ देखि ३० अर्ब विज्ञापन क्षेत्रबाट आम्दानी गर्न सकिन्छ ।,’’ सञ्चारमन्त्री गुरुङले भन्नुभयो, ‘‘हुलाक सेवाको त्यो अविगत छ, हुलाक सेवालाई डिजिटल गर्ने र त्यसलाई इकमर्समा लैजाने हो भने सबैभन्दा धेरै विश्वासिलो संस्थाको रूपमा कुरियर सर्भिस हुलाक सेवालाई स्थापना गर्न सकिन्छ । त्यहाँबाट कमाउने सकिने स्थिति छदैछ । यसलाई पनि हामी त्यस अनुरूप लैजाँदैछौँ । हाम्रो आम्दानीको सेक्टर यति धेरै छ कि हामीले काम गर्न सकिरहेका छैनौँ ।’’मन्त्री गुरुङले फाइभजी सेवालाई आगामी आर्थिक वर्षदेखि विस्तारको सुरुवात गर्ने बताउनुभयो । उहाँले पहिलो चरणमा काठमाडौँ उपत्यकाबाट सेवा सुरु गर्ने जानकारी दिनुभयो । हालको नीतिले सूचना प्रविधिको क्षेत्र विस्तारका लागि समस्या देखिएको बताउनुभयो । उहाँले एक वर्षभित्र सूचना प्रविधिको क्षेत्रमा आवश्यक सबैप्रकारका ऐन तथा नीतिहरू परिवर्तन गरी नयाँ बनाइने बताउनुभयो । अहिले फाइभजी र एआई सबैको प्राथकिताको क्षेत्र बनेकाले प्रभावकारी कार्यान्वयनका लागि सरकारले प्राथमिकताका साथ काम गरिरहेको उहाँको भनाइ छ ।मन्त्री गुरुङले सूचना प्रविधिको क्षेत्रमा पाँच वर्षमा पाँच खर्ब लगानी गर्ने गरी सरकारको कार्ययोजना रहेको बताउनुभयो । सरकारले सञ्चार क्षेत्रसँग सम्बन्धित नीति नियम बलियो बनाएर देश र जनताको हितमा संस्थागत प्रयोग गर्ने उहाँको भनाइ छ ।",
      "link": "https://gorkhapatraonline.com/news/153304",
      "image": "https://gorkhapatraonline.com/storage/media/270241/conversions/1746172298-HJX7C-original-thumb.jpg"
    },
    {
      "slug": "153302",
      "title": "नीति तथा कार्यक्रमको पूर्णपाठ",
      "timestamp": 1746144000000,
      "source": "gp",
      "content": "सरकारको नीति तथा कार्यक्रम शुक्रबार सार्वजनिक भएको छ ।  शुक्रबार सङ्घीय संसदको संयुक्त बैठकमा २०८२/८३ को नीति तथा कार्यक्रम राष्ट्रपति रामचन्द्र पौडेलले सार्वजनिक गर्नुभएको हो ।",
      "longContent": "काठमाडौँ, वैशाख १९ गते । सरकारको नीति तथा कार्यक्रम शुक्रबार सार्वजनिक भएको छ ।  शुक्रबार सङ्घीय संसदको संयुक्त बैठकमा २०८२/८३ को नीति तथा कार्यक्रम राष्ट्रपति रामचन्द्र पौडेलले सार्वजनिक गर्नुभएको हो ।  सरकारले उच्चस्तरीय आर्थिक सुधार सुझाव आयोगको प्रतिवेदन आर्थिक वर्ष २०८२/०८३ मा कार्यान्वयन गर्ने घोषणा गरेको छ । सरकारको नीति तथा कार्यक्रम सार्वजनिक गर्नुहुँदै राष्ट्रपति पौडेलले सो प्रतिवेदन कार्यान्वयन गर्दै अर्थतन्त्र चलायमान बनाउने बताउनुभएको हो।पूर्व अर्थसचिव रामेश्वर खनाल नेतृत्वको आयोगले सरकारलाई सो प्रतिवेदन बुझाइसकेको छ । रोजगारी सिर्जना र गरिबी निवारणका लागि सार्वजनिक, सहकारी र निजी क्षेत्रबिच सहकार्य कार्यान्वयन गर्ने समेत उहाँले बताउनुभयो । उच्च, दिगो र फराकिलो आर्थिक वृद्धिका लागि सार्वजनिक निजी, साझेदारीलाई प्रोत्साहन गर्नेसमेत उहाँले जानकारी दिनुभयो । साथै वित्तिय तथा मौद्रिक नीतिबिच सामञ्जस्य कायम गरिने नीति तथा कार्यक्रममा उल्लेख छ ।",
      "link": "https://gorkhapatraonline.com/news/153302",
      "image": "https://gorkhapatraonline.com/storage/media/270244/conversions/Ramchandra-original-thumb.jpg"
    },
    {
      "slug": "153262",
      "title": "राष्ट्रपति पौडेलद्वारा नीति तथा कार्यक्रम प्रस्तुत (प्रत्यक्ष प्रसारण)",
      "timestamp": 1746144000000,
      "source": "gp",
      "content": "राष्ट्रपति रामचन्द्र पौडेलले सङ्घीय संसद्को दुवै सदनको संयुक्त बैठकमा सरकारको नीति तथा कार्यक्रम प्रस्तुत गर्दै हुनुहुन्छ ।",
      "longContent": "काठमाडौँ, वैशाख १९ गते । राष्ट्रपति रामचन्द्र पौडेलले सङ्घीय संसद्को दुवै सदनको संयुक्त बैठकमा सरकारको नीति तथा कार्यक्रम प्रस्तुत गर्दै हुनुहुन्छ ।शुक्रबार दिउँसो ३ बजेबाट सुरु भएका संयुक्त बैठकमा राष्ट्रपति पौडेलले आगामी आर्थिक वर्षको नीति तथा कार्यक्रम प्रस्तुत गर्नुभएको हो ।नेपालको संविधानको धारा ९५ बमोजिम राष्ट्रपतिले सङ्घीय संसद्को दुवै सदनको संयुक्त बैठकलाई सम्बोधन गर्ने व्यवस्था छ ।नीति तथा कार्यक्रममा युवामा आशा जगाउने, उद्यमशीलता, सीप विकास, स्टार्टअप, व्यावसायिक योजना, सरकारको खर्च वृद्धि गर्ने र सुशासन कायम गर्ने विषयमा सरकारको नीति तथा कार्यक्रम केन्द्रित हुने विश्वास लिइएको छ ।सङ्घीय संसद् सचिवालयले यही वैशाख २२ देखि २८ गतेसम्म सरकारको नीति तथा कार्यक्रममाथि छलफल गरी पारित गर्ने कार्यसूची यसअघि नै तय गरिसकेको छ ।यस्तै, वैशाख ३० गते विनियोजन विधेयकमाथिको सिद्धान्त र प्राथमिकता सम्बन्धमा छलफल प्रारम्भ हुने छ। प्रि–बजेट छलफलका रूपमा त्यसलाई लिइएको छ । नेपालको संविधानअनुसार आगामी, जेठ १५ गते सरकारको आगामी आर्थिक वर्षको बजेट सङ्घीय संसद्को संयुक्त बैठकमा अर्थमन्त्रीले प्रस्तुत गर्ने व्यवस्था छ ।",
      "link": "https://gorkhapatraonline.com/news/153262",
      "image": "https://gorkhapatraonline.com/storage/media/270287/conversions/poudel-sajha-niunatam-karyakram-original-thumb.jpg"
    },
    {
      "slug": "153273",
      "title": "धनेवा खोलाको तटबन्ध मर्मत गरिँदै",
      "timestamp": 1746144000000,
      "source": "gp",
      "content": "नवलपरासी पश्चिमको सरावल गाउँपालिकाले डुबान नियन्त्रण गर्न धनेवा खोलाको तटबन्ध मर्मत कार्य अगाडि बढाएको छ । बर्सेनि झेल्दै आएको सरावल गाउँपालिका –६ मा रहेको धनेवा खोलाबाट बस्ती डुबान र कटानको समस्यालाई नियन्त्रण गर्न तटबन्ध मर्मतको काम अघि बढाइएको हो ।",
      "longContent": "कल्पना खरेल नवलपरासी पश्चिम, वैशाख १९ गते । नवलपरासी पश्चिमको सरावल गाउँपालिकाले डुबान नियन्त्रण गर्न धनेवा खोलाको तटबन्ध मर्मत कार्य अगाडि बढाएको छ । बर्सेनि झेल्दै आएको सरावल गाउँपालिका–६ मा रहेको धनेवा खोलाबाट बस्ती डुबान र कटानको समस्यालाई नियन्त्रण गर्न तटबन्ध मर्मतको काम अघि बढाइएको हो ।डुबान नियन्त्रण गर्न बनाएको विस्तृत परियोजना प्रतिवेदन (डिपिआर) अनुसार गण्डकको सहकार्यमा तटबन्ध मर्मतको काम अघि बढाइएको गाउँपालिका अध्यक्ष सुखाडीप्रसाद चौधरीले बताउनुभयो ।धनेवा खोलाको डुबान नियन्त्रणका लागि कुल ११ दशमलव ७७ किलोमिटर लामो उक्त धनेवा खोला व्यवस्थापन तथा करिडोरको डिपिआर गर्दा पहिलो खोलाको गाइड बण्ड वर्क र दोस्रो निर्माण गरी दुई भागमा निर्माण गर्नेगरी (कुल भ्याट) सहित ४९ करोड ६६ लाख ७६ हजार ७ सय १२ रुपियाँ लागत लाग्ने उल्लेख छ ।डिपिआर बनाएर सङ्घ र प्रदेशसँग पटक–पटक बजेट माग गरिए पनि कुनै पनि सरकारले बजेट विनियोजन नगरेपछि आफ्नै स्रोतले गाउँपालिकाले बाँधको उचाइ बढाउने काम थालेको अध्यक्ष चौधरीको भनाइ छ । उहाँ भन्नुहुन्छ, “विगत तीन दशकदेखि डुबानको समस्या झेल्दै आएको सरावलमा डुबान गर्ने धनेवा खोलाको डुबान नियन्त्रण कार्य यस वर्ष पनि नेताहरूको आवश्सन मात्र रह्यो ।” जनताको सबैभन्दा नजिकको सरकार भएकाले उपलब्ध साधन स्रोतअनुसार समस्यालाई थोरै भए पनि समाधान गर्दै लैजाने गाउँपालिकाले बताएको छ । डुबान रोक्न पालिकास्तरबाट लगानी गरेर धनेवा बाँधको उचाइ थप्ने काम यो दोस्रो पटक गरिएको हो । धनेवा खोलाको अधिकांश भाग सरावल गाउँपालिकाको ४ वटा वडालाई छोएकोे छ । खोलाको सीमा प्रतापपुर गाउँपालिका, पाल्हीनन्दन गाउँपालिका र केही भाग बर्दघाट नगरपालिकालाई छोएको छ । खोलाको उदगमस्थल बर्दघाट नगरपालिका भए पनि यो झहरी खोलामा मिसिँदै भारततर्फ प्रवेश गरेको छ । खोलाको उचित तटबन्ध मर्मत कार्य नहुँदा बर्सेनि हजारौ बिघा खेत डुबानमा पर्दैआएको थियो । ्",
      "link": "https://gorkhapatraonline.com/news/153273",
      "image": "https://gorkhapatraonline.com/storage/media/270171/conversions/kalpana--original-thumb.jpg"
    },
    {
      "slug": "153270",
      "title": "आठौं तह सरह भत्ता नदिने मेडिकल कलेजको सम्बन्धन खारेज हुन्छ : मन्त्री पौडेल",
      "timestamp": 1746144000000,
      "source": "gp",
      "content": "स्वास्थ्य तथा जनसङ्ख्यामन्त्री प्रदीप पौडेलले स्वास्थ्य मन्त्रालयको आठौं तह सरह आवासीय चिकित्सकलाई भत्ता नदिने निजी मेडिकल कलेजहरूलाई मन्त्रालयबाट दिइने कुनैपनि सुविधा नदिने बताउनुभएको छ ।",
      "longContent": "काठमाडौँ, वैशाख १९ गते । स्वास्थ्य तथा जनसङ्ख्यामन्त्री प्रदीप पौडेलले स्वास्थ्य मन्त्रालयको आठौं तह सरह आवासीय चिकित्सकलाई भत्ता नदिने निजी मेडिकल कलेजहरूलाई मन्त्रालयबाट दिइने कुनै पनि सुविधा नदिने बताउनुभएको छ । शुक्रबार मन्त्रालयमा चिकित्सक सङ्घसँग उनीहरूका माग सम्बन्धमा आयोजना गरिएको पत्रकार सम्मेलनमा बोल्नुहुँदै मन्त्री पौडेलले यस्तो चेतावनी दिनुभएको हो । मन्त्री पौडेलले चिकित्सा शिक्षा आयोगको माघ २५ गतेको बैठकले आवासीय चिकित्सकहरूलाई निर्वाह भत्ता स्वरूप स्वास्थ्य मन्त्रालयको आठौं तह सरह भत्ता दिने भनेर निर्णय गरेको र उक्त निर्णय मान्नैपर्ने बताउनुभयो । मन्त्री पौडेलले भन्नुभयो, ‘‘आठौं सरह निर्वाह भत्ता नदिने हो स्वास्थ्य मन्त्रालय दिइने कुनै पनि सुविधा दिइने छैन । यहाँहरूलाई निर्वाह भत्ता स्वरूप दिइने आठौं सरहको कुनै माया दयाले दिइएको होइन । तपाईंहरूको कामले दिइएको हो । हप्तामा ७२ घण्टा काम गरे पुग्ने स्थिति बनाउनुपर्छ । किरिया बिदा यहाँहरूलाई उपलब्ध गराइनुपर्छ । सरकारी बिदा दिँदा यहाँहरूको एकेडेमिक क्यालेन्डर प्रभावित हुन्छ भन्नेकुरा आएको छ । त्यसलाई प्रभावित नहुने गरी व्यवस्थित हुनुपर्छ । यो सबै कुरामा हामी सकारात्मक छौँ ।’’उहाँले चिकित्सा शिक्षा आयोगले गरेको यो निर्णय कार्यान्वयन गर्नैपर्ने बताउनुभयो । उक्त निर्णय नमान्ने हो भने राज्यसँगका कुनै पनि सम्बन्ध रहने स्थिति नहुने जिकिर गर्नुभयो । सम्बन्धन नै पनि खारेज हुने स्थिति आउने चेतावनी दिनुभयो । हप्तामा ७२ घण्टा काम गरे पुग्ने स्थिति बनाउन, किरिया बिदा, सरकारी बिदा दिने कुराको व्यवस्थापन गर्न पनि मन्त्रालय सकारात्मक रहेको बताउनुभयो । ‘‘चिकित्सा शिक्षा आयोगको माघ २५ गतेको बैठकले आवासीय चिकित्सकहरूलाई निर्वाह भत्ता स्वरूप स्वास्थ्य मन्त्रालयको आठौं तह सरह भत्ता दिने भनेर निर्णय गरेको छ । त्यसको रकम ४८ हजार ७ सय ३७ रहेकाे छ । यो चिकित्सा शिक्षा आयोगले गरेको निर्णय हो । चिकित्सा शिक्षा आयोगले गरेको यो निर्णय कार्यान्वयन गर्नैपर्छ ।,’’ मन्त्री पौडेलले भन्नुभयो, ‘‘कसैले नमान्ने यो अहिलेका लागि हो । अनन्त नमान्न मिल्दै मिल्दैन । नमानिने हो भने राज्यसँगका कुनै पनि सम्बन्ध रहने स्थिति हुँदैन । सबै तोडिन्छन् । सम्बन्धन नै पनि खारेज हुने स्थिति हुन्छ । त्यसैले उहाँहरूले यस्तो गर्नुहुन्छ भन्ने मलाई लाग्दैन ।’’मन्त्री पौडेलले चिकित्सा शिक्षा आयोगले गरेको निर्णय स्वास्थ्य मन्त्रालयले कार्यान्वयन गर्ने बताउनुभयो । मन्त्रालयसँग सम्बन्धित सबैलाई कार्यान्वयन गर्न निर्देशन दिने जानकारी दिनुभयो ।",
      "link": "https://gorkhapatraonline.com/news/153270",
      "image": "https://gorkhapatraonline.com/storage/media/270168/conversions/1746171201-nnNQE-original-thumb.jpg"
    },
    {
      "slug": "153268",
      "title": "सूचना तथा सञ्चार प्रविधिका क्षेत्रमा लगानी बढाउन प्रधानमन्त्रीको आग्रह",
      "timestamp": 1746144000000,
      "source": "gp",
      "content": "प्रधानमन्त्री केपी शर्मा ओलीले नेपालमा सडक, विद्युतलगायत पूर्वाधारको विकास भएकाले सूचना तथा प्रविधिको क्षेत्रमा लगानी गर्न वैदेशिक लगानीकर्तालाई आग्रह गर्नुभएको छ ।",
      "longContent": "काठमाडौँ, वैशाख १९ गते । प्रधानमन्त्री केपी शर्मा ओलीले नेपालमा सडक, विद्युतलगायत पूर्वाधारको विकास भएकाले सूचना तथा प्रविधिको क्षेत्रमा लगानी गर्न वैदेशिक लगानीकर्तालाई आग्रह गर्नुभएको छ ।राष्ट्रिय सूचना तथा सञ्चार प्रविधि दिवस, २०८२ का अवसरमा शुक्रबार सूचना तथा सञ्चार प्रविधि मन्त्रालयद्वारा आयोजित कार्यक्रममा प्रधानमन्त्री ओलीले नेपाललाई आधुनिक र प्रविधिमय बनाउन हरेक दिन एक पाइला अगाडि भन्ने सोचका साथ काम गर्न आग्रह गर्नुभयो । उहाँले मुलुकको सुशासन, विकास र सहज सेवा प्रवाहमा सूचना तथा सञ्चार प्रविधिको प्रयोगको अधिकारलाई विस्तार गर्दै थप उपलब्धि हासिल गर्नुपर्ने बताउनुभयो ।“हाम्रो मुलुक उर्बर र जीवनमय छ । यहाँ लगानीको प्रचुर सम्भावना छ । हामी हाम्रै पालामा केही गर्न सक्छौँ भन्ने आत्मविशवासका साथ काम गरौँ । हाम्रो यात्रा अग्रगामी कदमतर्फ अवश्य बढ्नेछ ।”, प्रधानमन्त्री ओलीले भन्नुभयो, ” शिक्षालगायत हरेक क्षेत्रमा सूचना र प्रविधिको प्रयोग बढ्दै गएको छ । एसइईमा ५२ प्रतिशत विद्यार्थी अनुत्तिर्ण हुने अवस्था अन्त्यका लागि व्यक्तिगत पहलमा पनि गत वर्षदेखि अनलाइन माध्यमबाट महत्त्वपूर्ण विषयमा कक्षा सञ्चालन गरियो । विद्यार्थीको भविष्य अन्धकारमा पार्नु हुन्न भनेर गरिएका यस्ता कामलाई प्रोत्साहन गर्नुपर्छ ।”प्रधानमन्त्री ओलीले अब हामीले आफ्नै सुरक्षासहितको डेटा प्रणाली कायम गर्नुपर्नेमा जोड दिँदै व्यवस्था परिवर्तनपछि अवस्थामा परिवर्तन भएन भन्नेहरूका लागि सूचना प्रविधिको विकास आफैँमा जवाफ भएको टिप्पणी गर्नुभयो । “एक लाइन टेलिफोन पाउन मन्त्रीको तोक लगाउनुपर्ने अवस्थाबाट हामी धेरै अघि बढिसकेका छौँ । अन्तरिक्षमा पनि आफ्नै स्याटेलाइट पठाउने प्रयास सुरु भएको छ । यस क्षेत्रमा नयाँ पुस्ताका एक सय एक हस्ती तयार भइसकेका छन् ।”, उहाँले भन्नुभयो, “हामी आत्मविश्वासका अघि बढौँ । सूचना प्रविधिका क्षेत्रमा थप दक्ष जनशक्ति उत्पादन र तालिममा जोड दिँदै जाने छौँ । अब मुलुकको समृद्धिका लागि कुनाकुनाका जनजनमा विकास र सुशासनका लागि सूचना तथा सञ्चार प्रविधिको विस्तार र प्रयोगमा जानुपर्छ । सूचना र प्रविधिको दुरुपयोग गरेर मान्छेको हुर्मत लिने प्रवृत्तिबाट चाँही सचेत हुनुपर्छ ।”कार्यक्रममा प्रधानमन्त्री ओलीले बागमती प्रदेश सरकारको सवारी चालक अनुमतिपत्र (लाइसेन्सं) र सवारी धनी प्रमाणपत्र (ब्लु बुक)लाई नागरिक एपमा आबद्ध गर्ने कार्यको शुभारम्भ गर्नुभयो । कार्यक्रममा राष्ट्रिय सूचना प्रविधि अवार्डबाट प्राडा. शशीधर राम जोशीसहित विभिन्न व्यक्ति र संस्थालाई पुरस्कृत गरिएको थियो ।",
      "link": "https://gorkhapatraonline.com/news/153268",
      "image": "https://gorkhapatraonline.com/storage/media/270164/conversions/pm-original-thumb.jpg"
    },
    {
      "slug": "153261",
      "title": "पाहुना कुर्दै रेमी सामुदायिक होमस्टे",
      "timestamp": 1746144000000,
      "source": "gp",
      "content": "उत्तरमा सेता हिमाल छ । समथर रेमी गाउँमा टम्म परेको घर छन् । शान्तिपुर बजारबाट निस्कएपछि नजिकैको रेमी गाउँ पुगिन्छन् । रेमीको थाप्लोमा आर्कषक टिमुरे ताल छ ।",
      "longContent": "टोपलाल अर्यालरेसुङ्गा, वैशाख १९ गते । उत्तरमा सेता हिमाल छ । समथर रेमी गाउँमा टम्म परेको घर छन् । शान्तिपुर बजारबाट निस्कएपछि नजिकैको रेमी गाउँ पुगिन्छन् । रेमीको थाप्लोमा आर्कषक टिमुरे ताल छ । चन्द्रकोट गाउँपालिका–४ को रेमी गाउँमा राना मगर, पुन, श्रीस र नेवारलगायतका करिब डेढ सय जनजाति समुदाय बस्दै आएका छन् । पर्यटक मनोरञ्जनकै लागि होमस्टे पुग्छन् । पर्यटकलाई खानपान, बसाइ र कला संस्कृतिले नै आकर्षित गर्ने हो । त्यसमा रेमी गाउँ अब्बल छ । रेमी गाउँमा सालैजो, सोरठी, सुनिमाया र यानीमाया प्रख्यात छन् । टिमुरेको नजिकको रेमी गाउँमा टिमुरको चट्नी, साँधेको अचार, मकै, भट्ट, फापर, कोदोको रोटी र लोकल कुखुराको रससँग रम्न पाइन्छ । नजिकका शान्तिपुर बजार र टिमुरे तालका कारण होमस्टेको भविष्य राम्रो छ । त्यसका लागि समुदायकै सकारात्मक भावना आवश्यक रहेको होमस्टे सञ्चालक गौकुमारी पुनले बताउनुभयो । स्थानीय परिकार निर्माण, स्वागत सत्कारसँगै व्यवस्थापकीय पक्षमा तालिम पाएका दिदिबहिनीहरू होमस्टेका सञ्चालनका लागि उत्साहित भएको पुनले बताउनुभयो । रेमीको टिमुरे सामुदायिक होमस्टे २०७६ सालमै सञ्चालन भएको हो । तर, निरन्तरताको चुनौतीका कारण लयमा थिएन् । धेरै गाउँहरू बसाइ–सराइले खाली हुँदै गएका बेला रेमीमा प्रभाव खासै छैन् । प्राकृतिक रूपमा आकर्षक टिमुरे तालको नजिकै पर्ने भएकाले होमस्टेलाई जोडेर पर्यटकीय आकर्षण बढाउन खोजिएको चन्द्रकोट गाउँपालिका अध्यक्ष युवराज केसीले बताउनुभयो । रेमीमा होमस्टे सञ्चालन भएको धेरै वर्ष भइसक्यो । तर, धेरै ठाउँमा निरन्तरताको चुनौती छ । अहिले स्थानीय समूहलाई सवलीकरण गरेर अगाडि बढाउन सात दिनको तालिम समेत सञ्चालन भएकाले आगामी दिनमा सबैखाले सहजीकरण गर्ने केसीले बताउनुभयो ।टिमुरे तालको पहिचान स्थापित गर्न, गाउँको उत्पादन र कला संस्कृतिको संरक्षण गर्न रेमी गाउँमा टिमुरे सामुदायिक होमस्टे सञ्चालन गरिएको छ । पहाडको टुप्पोमा पर्यटकीय क्षेत्र टिमुरे र नजिकै शान्तिपुर बजार भएकाले पर्यटकको रोजाइमा होमस्टे पर्ने भएकाले महिलाहरू कस्सिएका छन् । पहाडको काखको समथर रेमीगाउँ वातावरणीय दृष्टिले रमणीय छ । जिल्लाको थुप्रै पर्यटकीय क्षेत्र नेताका भाषणमा मात्र सीमित छन् । त्यस्ता क्षेत्रको समयमै संरक्षण, विकास र प्रचार–प्रसार नहुँदा कैयौँ आम्दानी गुम्दै गएका छन् । प्रकृतिले निःशुल्क दिएका अनुपम उपहारको सही सदुपयोग गर्ने विषयमा पनि तीनै तहका सरकारसँग सोच र खोजको खडेरी छ । अहिले धेरै गाउँ र ठाउँ बसाइसराइले सङ्कटमा छ ।गाउँको बसाइसराइ कम गर्न होमस्टे सञ्चालनको योजना चन्द्रकोट गाउँपालिकाको रहेको छ । गरिबी निवारणका लागि लघु उद्यम कार्यक्रममार्फत रेमी सामुदायिक होमस्टेमा तालिम सञ्चालन गरिएको चन्द्रकोट गाउँपालिका प्रमुख प्रशासकीय अधिकृत बुद्धप्रकाश पौडेलले जानकारी दिनुभयो । होमस्टेमा पुर्वाधार र सामग्री पहिले नै सहयोग भएकाले नेपाल पर्यटन तथा होटल व्यवस्थापन प्रतिष्ठानसँग समन्वय गरेर तालिम प्रदान गरिएको पौडेलले बताउनुभयो ।",
      "link": "https://gorkhapatraonline.com/news/153261",
      "image": "https://gorkhapatraonline.com/storage/media/270138/conversions/Remi-Village-Chandrakot-original-thumb.jpg"
    },
    {
      "slug": "153253",
      "title": "प्रतापपुर गाउँपालिकाको प्रशासनिक भवन निर्माण",
      "timestamp": 1746144000000,
      "source": "gp",
      "content": "१२ करोड रुपियाँको लागतमा पश्चिम नवलपरासीको प्रतापपुर गाउँपालिकाको निर्माणाधीन मुख्य प्रशासनिक भवन अन्तिम चरणमा पुगेको छ ।",
      "longContent": "पुरुषोत्तम सुवेदीपश्चिम नवलपरासी, वैशाख  १९ गते ।  १२ करोड रुपियाँको लागतमा पश्चिम नवलपरासीको प्रतापपुर गाउँपालिकाको निर्माणाधीन मुख्य प्रशासनिक भवन अन्तिम चरणमा पुगेको छ । देशभरी विभिन्न योजना निर्माण कार्यमा ढिलाइ भइरहेको भए पनि गाउँपालिकाले प्रशासनिक भवन निर्माण कार्यलाई तिव्रता दिएपछि अहिले अन्तिम चरणमा पुगेको गाउँपालिकाले जनाएको छ ।करिब ९ कट्ठा जग्गामा सो प्रशासनिक भवनको निर्माण कार्य अन्तिम चरणमा रहेको छ । १२ करोड रुपियाँ लागतमा बन्ने प्रशासनिक भवन अपाङ्गमैत्री निर्माण गरिँदै छ । गाउँपालिकाको प्रशासनिक भवन गाउँपालिकाको मुख्य पूर्वाधार हो, यसर्थ जनप्रतिनिधिको दोस्रो कार्यकालमा नयाँ जनप्रतिनिधि आएपछि मुख्य प्राथमिकतामा राखेर प्रशासनिक भवन निर्माण गरिएको अध्यक्ष उमेशचन्द्र यादवले जानकारी दिनुभयो । यसै आर्थिक वर्षभित्र आफ्नो प्रशासनिक भवनमा सर्ने लक्ष्य छ । अहिले भवनको निर्माण अन्तिम चरणमा पुगेको गाउँपालिका अध्यक्ष यादवले बताउनुभयो । अघिल्लो कार्यकालदेखि नै प्रशासनिक भवन बनाउन नसक्दा हालसम्म दुई वटा भवन भाडामा लिई कार्यालय सञ्चालन हुँदै आएकाले जति सक्दो चाँडो प्रशासनिक भवन निर्माण हुन लागेको छ ।  यादवका अनुसार साविक प्रतापपुर गाविसलाई गाउँपालिकाको सदरमुकाम तोकिएको र सो स्थान नजिकै भवन निर्माण गर्नुपर्ने नीतिगत बाध्यताका कारण विगत वर्षमा भवन निर्माण हुन सकेको थिएन । यद्यपि सबै नीतिगत बाध्यतालाई व्यवस्थापन गरी अब भवन निर्माण कार्य सम्पन्न गर्न लागिएको गाउँपालिका पदाधिकारीको भनाइ छ ।",
      "link": "https://gorkhapatraonline.com/news/153253",
      "image": "https://gorkhapatraonline.com/storage/media/270142/conversions/Gau[alika-new-bhawan-1536x1152-original-thumb.jpg"
    },
    {
      "slug": "153240",
      "title": "केआइआइटीमा नेपाली छात्राको मृत्युः परराष्ट्रले थाल्यो कूटनीतिक पहल",
      "timestamp": 1746144000000,
      "source": "gp",
      "content": "परराष्ट्र मन्त्रालयले भारतको ओडिसा राज्यस्थित कलिङ्गा इन्स्टिच्युट अफ इन्डस्ट्रियल ट्रेक्नोलोजी (केआइआइटी) मा अध्ययनरत वीरगन्जकी प्रिसा साहको मृत्यु भएको घटनाको छानबिनका निम्ति  कूटनीतिक पहल प्रारम्भ गरेको छ ।",
      "longContent": "वीरगन्ज (पर्सा),  वैशाख १९ गते । परराष्ट्र मन्त्रालयले भारतको ओडिसा राज्यस्थित कलिङ्गा इन्स्टिच्युट अफ इन्डस्ट्रियल ट्रेक्नोलोजी (केआइआइटी) मा अध्ययनरत वीरगन्जकी प्रिसा साहको मृत्यु भएको घटनाको छानबिनका निम्ति  कूटनीतिक पहल प्रारम्भ गरेको छ । छात्रा साह बिहीबार बेलुका आफ्नै कोठामा मृत भेटिएकी थिइन् । परराष्ट्रमन्त्री डा. आरजु राणा देउवाले शुक्रबार सामाजिक सञ्जाल फेसबुकमार्फत भारतको आइआइटीमा अध्ययनरत नेपाली छात्रा प्रिसा साह आफ्नै होस्टेल कोठामा मृत भेटिएको घटनाबाट आफू मर्माहत भएको बताउँदै “परराष्ट्र मन्त्रालयले घटनालगत्तै हिजो नै भारत सरकार, ओडिसा सरकारका उच्च अधिकारीहरू र दिल्लीस्थित नेपाली दूतावासमार्फत घटनाको सत्य, तथ्य छानबिन गर्न कूटनीतिक पहल थालेको छ”, उल्लेख गर्नुभएको छ । रासस",
      "link": "https://gorkhapatraonline.com/news/153240",
      "image": "https://gorkhapatraonline.com/storage/media/270150/conversions/Ministery_of_foreign_affairs-original-thumb.jpg"
    },
    {
      "slug": "153191",
      "title": "एक साता वर्षाको सम्भावना",
      "timestamp": 1746144000000,
      "source": "gp",
      "content": "नेपालका अधिकांश भूभागमा बिहीबारदेखि करिब एक साताजसो बदलीसहित हल्कादेखि मध्यमसम्मको वर्षाको सम्भावना देखिएको छ ।",
      "longContent": "गोरखापत्र समाचारदाताकाठमाडौँ, वैशाख १९ गते । नेपालका अधिकांश भूभागमा बिहीबारदेखि करिब एक साताजसो बदलीसहित हल्कादेखि मध्यमसम्मको वर्षाको सम्भावना देखिएको छ । पश्चिमी वायु, बङ्गालको खाडीको प्रणाली र स्थानीय वायुसहित तीन वटा प्रणालीको मिश्रण रहेकाले पनि बुधबार रातिदेखि नै देशव्यापी बदली र वर्षा सुरु भएको हो । बङ्गालको खाडीबाट राम्रो जलवाष्पसहितको प्रणाली र स्थानीय वायुको विकास पनि सँगै हुँदा साताव्यापी वर्षाले शीतलता प्रदान गर्ने भएको हो । विगत केही दिनयता हल्का वर्षासँगै कायम रहेको जलवाष्पमा थप नयाँ प्रणाली मिसिएकाले यस पटकको वर्षा लम्बिएको जल तथा मौसम विज्ञान विभागको मौसम पूर्वानुमान महाशाखाले जनाएको छ । मौसमविद् सञ्जीव अधिकारीका अनुसार आगामी तीन दिन र त्यसपछिका केही दिन बादल र वर्षामय रहने भएको छ ।रातमा बादल बन्ने र दिनमा वर्षा हुने क्रम केही दिन जारी रहने उहाँले बताउनुभयो । पहाडी भूभागमा हल्कादेखि मध्यम वर्षा हुने र अन्यत्र बदलीसहित शीतल वातावरणको विकास हुने सम्भावना रहेको छ । यसले बढेको तापलहरको तातोलाई केही समयका लागि निमिट्यान्न पार्ने सङ्केत गरेको उहाँले जानकारी दिनुभयो । पश्चिमको तुलनामा देशको पूर्वी भूभागमा बढी वर्षा हुने भएको छ । मनसुन भित्रन अझै एक महिना समय बाँकी रहेकाले अहिलेको गतिविधिले प्रिमनसुन थप सक्रिय बनाएको महाशाखाले औँल्याएको छ । देशका सबै प्रदेशमा दिनमा बढी बादल र वर्षा हुने छ भने रातमा कतै कतै मात्र हल्का वर्षाको सम्भावना रहेको छ । थोरै समयका लागि घाम लागे पनि फेरि बदली हुँदै पहाडी भेगमा वर्षा र हिमाली भेगमा हिमपात गराउने सम्भावना रहेको जनाइएको छ । नयाँ प्रणाली नजोडिएको खण्डमा अर्को साताको बुधबारदेखि मौसम सफा हुने सम्भावना रहेको छ ।",
      "link": "https://gorkhapatraonline.com/news/153191",
      "image": "https://gorkhapatraonline.com/storage/media/270034/conversions/weather_1-original-thumb.jpg"
    },
    {
      "slug": "153190",
      "title": "अस्थायी बसोबासबाटै स्वास्थ्य बिमा",
      "timestamp": 1746144000000,
      "source": "gp",
      "content": "अबदेखि स्वास्थ्य बिमाबाट हुने उपचारको प्रस्थानविन्दु अस्थायी बसोबास गरिरहेको स्थानबाट समेत हुने भएको छ ।",
      "longContent": "गोरखापत्र समाचारदाताकाठमाडौँ, वैशाख १९ गते । अबदेखि स्वास्थ्य बिमाबाट हुने उपचारको प्रस्थानविन्दु अस्थायी बसोबास गरिरहेको स्थानबाट समेत हुने भएको छ । यसअघि स्थायी बसोबास गरेको ठाउँबाट मात्र स्वास्थ्य बिमा गर्ने र उपचारको प्रस्थानविन्दु पनि स्थायी बसोबास हुने ठाउँमा मात्र हुने गर्दथ्यो । स्वास्थ्य बिमा बोर्डका कार्यकारी निर्देशक डा. रघु काफ्लेले अबदेखि अस्थायी बसोबास रहेको ठाउँबाट पनि बिमा गर्न सकिने र उपचारको प्रथमविन्दु पनि अस्थायी ठाउँमा हुने जानकारी दिनुभयो । उहाँले यो सुविधाले धेरै राहत हुने बताउनुभयो । अस्थायी रूपमा बसोबास गरिरहेकै स्थानमा प्रस्थानविन्दु कायम गर्ने प्रावधान मन्त्रीपरिषद्ले पास गरेको हो । स्वास्थ्य तथा जनसङ्ख्यामन्त्री प्रदीप पौडेलले स्वास्थ्य बिमा नियमावली संशोधन गरेर उक्त प्रस्ताव गरेपछि मन्त्रीपरिषद् बैठकले स्वीकृत गरेको हो । “स्वास्थ्य बिमा लिन प्रथमविन्दु (गाउँ गाउँ) नै पुग्नुपर्ने झन्झटिलो प्रावधान हटेको छ,” डा. काफ्लेले भन्नुभयो, “अब स्वास्थ्य बिमामा धेरै जना आबद्ध हुन पाउने छन् । अब आफू बसेकै स्थान (अस्थायी ठेगाना) मा प्रथमविन्दु छनोट गरी सोही अनुसार सेवा लिन सकिन्छ ।” स्वास्थ्य बिमाको सेवा लिनका लागि तीन महिना पर्खनुपर्ने व्यवस्था गरिएकोमा त्यसलाई घटाएर एक महिनाभित्रै सेवा लिन सकिने बनाइएको छ । स्वास्थ्य बिमा बोर्डका सूचना अधिकारी बिकेस मल्लले स्वास्थ्य बिमा गरेको वा नवीकरण गरेको एक महिनामै सक्रिय हुने र सोही अनुसार सेवा लिन सकिने बताउनुभयो । यस्तै सबै स्वास्थ्य बिमाको प्रथम सेवा विन्दु कायम गर्ने व्यवस्था गरिएको छ । बिमा गरेको स्थानबाट अन्यत्र गएका व्यक्तिले सुविधा लिँदा त्यहीँबाट ‘रेफर’ गराउनुपर्ने बाध्यता थियो जुन प्रावधानका कारण सेवा झन्झटिलो भएको गुनासो थियो ।",
      "link": "https://gorkhapatraonline.com/news/153190",
      "image": "https://gorkhapatraonline.com/storage/media/270033/conversions/health-bima-original-thumb.jpg"
    },
    {
      "slug": "153189",
      "title": "माग सम्बोधन गरेर मात्र ऐन जारी गर्न माग",
      "timestamp": 1746144000000,
      "source": "gp",
      "content": "राजपत्र अनङ्कित श्रेणीका कर्मचारीले सङ्घीय निजामती सेवा ऐन जारी गर्दा अनङ्कित कर्मचारीको माग सम्बोधन गरेर मात्र ऐन जारी गर्न माग गरेका छन् ।",
      "longContent": "गोरखापत्र समाचारदाता काठमाडौँ, वैशाख १९ गते । राजपत्र अनङ्कित श्रेणीका कर्मचारीले सङ्घीय निजामती सेवा ऐन जारी गर्दा अनङ्कित कर्मचारीको माग सम्बोधन गरेर मात्र ऐन जारी गर्न माग गरेका छन् । अनङ्कित तहका कर्मचारी सधैँ समस्यामा परेको भन्दै ती कर्मचारीले ऐन जारी गर्दा राजपत्र अनङ्कितमैत्री ऐन जारी गर्न सरकारलाई आग्रह गरेका हुन् । कर्मचारीले राजपत्र अनङ्कित द्वितीय श्रेणी वा सहायक चौथो तहमा पदपूर्ति गर्दा खुला ७० प्रतिशत र अन्तरतह २० प्रतिशत, बढुवा १० प्रतिशत, राजपत्र तृतीय श्रेणीको पदपूर्ति गर्दा खुला ५० प्रतिशत, बढुवा ४० प्रतिशत र अन्तरतह तथा आन्तरिक १० प्रतिशत, राजपत्राङ्कित द्वितीय श्रेणी वा नवौँ तहको पदपूर्तिका लागि खुला १० प्रतिशत, अन्तरतह तथा आन्तरिक प्रतियोगिताबाट १० प्रतिशत र बढुवाबाट ८० प्रतिशत पदपूर्ति गर्ने व्यवस्था हुनुपर्ने माग गरेका छन् । यस्तै योग्यता पुगेका सहायकस्तर र राजपत्र अनङ्कित श्रेणीका कर्मचारीलाई पनि राजपत्र द्वितीय श्रेणीको खुला प्रतियोगितामा सहभागी हुन पाउने व्यवस्था गर्नुपर्ने गरी सङ्घीय निजामती सेवा ऐनमा समावेश गर्नुपर्ने माग पनि गरिएको छ । कुनै पनि पदमा पाँच वर्ष सेवा अवधि भएका कर्मचारीलाई एक तह वृद्धि र १० वर्ष वा सोभन्दा बढी सेवा अवधि भएका कर्मचारीलाई पछिल्लो पाँच वर्षको कार्यसम्पादन मूल्याङ्कनबाट कम्तीमा ९० प्रतिशत अङ्क प्राप्त गरेका प्रचलित कानुनबमोजिम योग्यता पुगेका कर्मचारीलाई दुई तह वा एक श्रेणी वृद्धि गरी तह मिलान गर्नुपर्ने माग कर्मचारीले गरेका छन् । नेपाल निजामती कर्मचारी सङ्गठनका महासचिव आरसी अधिकारीले कर्मचारीका लागि जारी गरिने ऐन कर्मचारीमैत्री हुनुपर्ने बताउनुभयो । प्राविधिक सेवामा कार्यरत कर्मचारीको बढुवाका हकमा सेवा प्रवेश गर्दाको शैक्षिक योग्यता वा सेवा प्रवेशका लागि तोकिएको तालिमलाई आधार मानी बढुवा गर्ने व्यवस्था गर्नुपर्ने माग अगाडि सारिएको छ । नेपाल निजामती कर्मचारी युनियनका सचिव प्रकाश भट्टराईले अहिले पनि राजपत्र अनङ्कित श्रेणीका कर्मचारीको १८ देखि २० वर्षसम्म बढुवा नभएको र राजपत्राङ्कित श्रेणीका कर्मचारीको १५ वर्षदेखि बढुवा नभई एउटै तहमा थन्किन बाध्य भएको बताउनुभयो । अहिले सङ्घीय सेवामा ५१ हजार तीन सय निजामती कर्मचारीको दरबन्दी रहेको छ ।",
      "link": "https://gorkhapatraonline.com/news/153189",
      "image": "https://gorkhapatraonline.com/storage/media/270032/conversions/staff-कर्मचारी-karmachari-1024x488-original-thumb.jpg"
    },
    {
      "slug": "153187",
      "title": "गुणस्तरीय शिक्षा अबको एजेन्डा",
      "timestamp": 1746144000000,
      "source": "gp",
      "content": "विभिन्न पेसागत माग राखेर सडक सङ्घर्ष गरिरहेका शिक्षकका माग पूरा गर्न सरकार सहमत भएसँगै विधिवत् रूपमा आन्दोलन टुङ्गिएको छ ।",
      "longContent": "काठमाडौँ, वैशाख १९ गते । विभिन्न पेसागत माग राखेर सडक सङ्घर्ष गरिरहेका शिक्षकका माग पूरा गर्न सरकार सहमत भएसँगै विधिवत् रूपमा आन्दोलन टुङ्गिएको छ । राज्यमाथि ठुलो आर्थिक व्ययभार थपिने भए पनि शिक्षकलाई खुसी पार्न सरकारले उदारता देखाएको छ । सरकारले देखाएको यो उदारताले मुलुकको विद्यालय शिक्षा प्रणालीमा पार्ने सकारात्क प्रभाव तथा सिकाइ उपलब्धि सुधारमा पुर्‍याउन सक्ने योगदानको विषय भने ओझेलमा परेको छ । साथै एक महिनासम्मको शैक्षिक हडतालबाट विद्यालय शिक्षामा पुर्‍याएको क्षतिको परिपूरणको विषय उठेको छैन । चैत २० गतेदेखि राजधानीकेन्द्रित सडक प्रदर्शनमा रहेका शिक्षकसँग सरकारले बुधबार साँझ नौबुँदे सहमति गरेको थियो । शिक्षा ऐन जारी गर्नुपर्ने र उक्त ऐनमा आफूहरूको पेसागत अधिकार सुरक्षित हुनुपर्ने शिक्षकका मुख्य माग थिए । विद्यालय शिक्षा ऐन आगामी असार १५ गतेभित्रमा जारी गरिसक्ने सरकारी प्रतिबद्धता छ । त्यसबाहेक तत्काल मन्त्रीपरिषद्बाट निर्णय गरेर कार्यान्वयनमा ल्याउन सक्ने मागका विषयमा मात्रै सहमति भएको हो । शिक्षकसँग सहमति जुटाउन निरन्तर वार्तामा बस्नुभएका गृहमन्त्री रमेश लेखकका अनुसार उक्त नौबुँदे सहमति कार्यान्वयन गर्दा राज्यलाई वार्षिक आठ अर्ब रुपियाँ आर्थिक भार थपिन्छ । शिक्षकलाई उपचारमा सहुलियत दिने, राहत, अस्थायी, करार, साबिक उमावि, सिकाइ अनुदान, प्राविधिक धार र विशेष शिक्षा, बालविकास सहजकर्तालगायत सबै अस्थायी प्रकृतिका शिक्षकको बिदाको सञ्चित हुने र त्यस बिदाबापतको रकम अवकाश हुँदा एकमुष्ट प्रदान गर्ने, स्थायी शिक्षकलाई निजामती कर्मचारीसरह ग्रेड थप्नेलगायतका शीर्षकमा यो रकम खर्च हुने छ । मुलुकमा आर्थिक सङ्कट गहिरिँदै गएको अवस्थामा पनि यस पटक शिक्षकका मामलामा राज्य उदार बनेपछि शिक्षा क्षेत्रमा पनि गुणात्मक सुधार हुनुपर्ने शिक्षाविद्को भनाइ छ । शिक्षकको अबको ध्यान विद्यार्थीको सिकाइ उपलब्धि सुधार गर्नमै केन्द्रित हुनुपर्ने शिक्षाविद् प्राडा बालचन्द्र लुइटेलले बताउनुभयो । “हतारमा विद्यालय खोल्ने, परीक्षा सञ्चालन गर्ने तथा नतिजा प्रकाशन गर्ने काम त गर्नैपर्छ तर यसलाई मात्रै उपलब्धि नमानी विद्यालयसँगै उच्च शिक्षालाई सुधार गर्नेतर्फ सबैको ध्यान जानु जरुरी छ,” काठमाडौँ विश्वविद्यालयका स्कुल अफ एजुकेसनका डिनसमेत रहनुभएका लुइटेलले भन्नुभयो । पछिल्लो समय विद्यार्थीको सिकाइ उपलब्धि मापन गरिने माध्यमिक शिक्षा परीक्षा (एसइई) मा आधा विद्यार्थी अनुत्तीर्ण हुने गरेका छन् । स्थानीय तहले कक्षा ८ को अन्त्यमा लिइने परीक्षाको उत्तीर्ण दर पनि न्यून नै रहेको छ । कतिपय विद्यालयमा त कक्षा ८ को उत्तीर्ण दर शून्यसमेत रहने गरेको छ । यस्तो अवस्थामा शिक्षा सुधारलाई अब शिक्षक मात्रै नभएर समग्र राज्य संयन्त्रले मूल एजेन्डा बनाउनुपर्ने शिक्षा, विज्ञान तथा प्रविधि मन्त्रालयका सहसचिव शिवकुमार सापकोटाले बताउनुभयो । शिक्षकहरूले भने आन्दोलनका कारण पठनपाठनमा पुगेको असरलाई अन्य दिन पढाएर भए पनि पूर्ति गर्ने योजना बनाएका छन् । नेपाल शिक्षक महासङ्घका अध्यक्ष लक्ष्मीकिशोर सुवेदीले पनि आन्दोलनका कारण पुगेको शैक्षिक क्षतिलाई कुनै न कुनै रूपमा सम्बोधन गरिने प्रतिबद्धता जनाउनुभयो । त्रिपुरेश्वरस्थित विश्व निकेतन माध्यमिक विद्यालयका प्रधानाध्यापक हेरम्बराज कडेलले आन्दोलनका कारण पठनपाठनमा परेको क्षतिलाई सार्वजनिक बिदा तथा बर्र्खे वा जाडो बिदाका दिनमा शोधभर्ना गर्ने बताउनुभयो । सोही योजना अनुसार बिहीबार अन्तर्राष्ट्रिय श्रमिक दिवसको दिन सार्वजनिक बिदा परेको भए पनि आफूहरूले पठनपाठन सञ्चालन गरेको कडेलले बताउनुभयो । शिक्षा, विज्ञान तथा प्रविधिमन्त्री रघुजी पन्तले पनि शिक्षकका मागमा राज्यले उदारता देखाएकाले पठनपाठनप्रति शिक्षक प्रतिबद्ध हुनुपर्ने बताउनुभयो ।",
      "link": "https://gorkhapatraonline.com/news/153187",
      "image": "https://gorkhapatraonline.com/storage/media/270030/conversions/teacher-andolan-original-thumb.jpg"
    },
    {
      "slug": "153186",
      "title": "डेढ वर्षदेखि शून्य चोरीसिकारी",
      "timestamp": 1746144000000,
      "source": "gp",
      "content": "घना जङ्गल, हरियाली घाँसे मैदान तथा सिमसार क्षेत्रसहित भौगोलिक विविधतायुक्त चितवन राष्ट्रिय निकुञ्ज स्वदेशी तथा विदेशी पर्यटकको आकर्षणको केन्द्रका रूपमा स्थापित छ ।",
      "longContent": "कसरा (चितवन), वैशाख १९ गते । घना जङ्गल, हरियाली घाँसे मैदान तथा सिमसार क्षेत्रसहित भौगोलिक विविधतायुक्त चितवन राष्ट्रिय निकुञ्ज स्वदेशी तथा विदेशी पर्यटकको आकर्षणको केन्द्रका रूपमा स्थापित छ । जङ्गल सफारीसँगै दुर्लभ वन्यजन्तुको अवलोकनका लागि कसरा–देवीघाट–सौराहा रुटको दायाँ बायाँ आजभोलि एकसिङ्गे गैँडा, पाटेबाघ, जङ्गली हात्ती, भालुलगायत जङ्गली जनावरको निर्बाध परेड देख्न सकिन्छ ।लामा क्यामरा, बाइनाकुलर भिरेका पर्यटक तथा गोलीगट्ठासहित हतियारधारी सैनिक ओहोरदोहोर (निकुञ्ज सुरक्षार्थ गस्ती) को नजिकै देखिने यी जनावर भाग्ने तर्सिने गर्दैनन् बरु मानिस देख्नेबित्तिकै ठिङ्ग उभिएर उल्टै मानिसकै अवलोकन गर्छन् । क्यामरा र बाइनाकुलर सोझ्याएपछि भिन्न ‘पोज’ मा प्रस्तुत हुने ती गैँडालगायतका जनावर पाहुनालाई निराश बनाउने मुडमा देखिँदैनन् । दृश्य नियाल्दा लाग्छ, पर्यटक तथा गोलीगट्ठा बोकेका सैनिक देखेर यी जनावर तर्सिंदैनन् बरु आफ्नो जमात हेर्न र आफ्नै सुरक्षाका निम्ति यी मानिस आएका हुन् भन्ने बुझाइ राखे झैँ गर्छन् । राष्ट्रिय निकुञ्जका दुर्लभ वन्यजन्तु तथा वनपैदावरको संरक्षण गर्न नेपाली सेनाको विशेष ‘अपरेसन संरक्षण’ पछि लाग्छ वन्य जन्तुले आफूलाई सुरक्षित महसुस गर्न थालेका छन् तर सिकारी तथा तस्करले भने आफूलाई खतरा महसुस गरेका छन् ।२०६७ सालदेखि नेपाली सेनाले सञ्चालन गरेको ‘अपरेसन संरक्षण–१० औँसम्म आइपुग्दा पछिल्लो डेढ वर्ष अर्थात् (५३१ दिन) मा निकुञ्ज चोरीसिकारी पूर्ण नियन्त्रण अर्थात् ‘जिरो पोचिङ’ को अवस्थामा आइपुगेको छ । चितवन राष्ट्रिय निकुञ्जका वरिष्ठ संरक्षण अधिकृत डा. गणेश पन्त चोरी तस्करी पूर्ण नियन्त्रणमा आउनुमा नेपाली सेनाको चुस्त सुरक्षा व्यवस्थापन, समस्याको पहिचान तथा प्रभावकारी समन्वय रहेको बताउनुहुन्छ । २०३० सालमा स्थापना भई ९५२.६३ वर्ग किमीमा फैलिएको चितवन राष्ट्रिय निकुञ्ज २०५३ सालमा मध्यवर्ती क्षेत्र घोषणापछि थप ७२९ वर्ग किमीमा फैलिएको छ ।चितवन, पर्सा, मकवानपुर र नवलपुरसम्म फैलिएको सो निकुञ्ज विशेष पर्यावरणीय विविधताका कारण एकसिङ्गे गैँडा र पाटेबाघ जस्ता दुर्लभ वन्यजन्तुको सुरक्षित बासस्थानसमेत मानिन्छ ।सशस्त्र द्वन्द्व, कोरोना महामारी तथा मध्यवर्ती क्षेत्रको अतिक्रमणसँगै बढ्दो चोरीसिकारीका कारण झन्डै लोपोन्मुख अवस्थामा पुगेका जनावर संरक्षणका लागि सरकारको नीतिबमोजिम नेपाली सेना तैनाथ गरिएको छ । तैनाथ सेनाले चोरी तस्करमा संलग्नको पहिचान, सूचना प्रणालीको व्यवस्थापन तथा नियमित गस्ती तथा निगरानी बढाउँदै लगेका कारण पछिल्लो समय चोरीसिकारी कम हुँदै गइरहेको संरक्षणकर्मीको भनाइ छ । चितवन राष्ट्रिय निकुञ्ज मध्यवर्ती क्षेत्र व्यवस्थापन समितिका अध्यक्ष प्रकाश ढुङ्गानाले मध्यवर्ती क्षेत्रका बसोबास गर्नेको जीवनस्तर उकास्ने गरी भएका विभिन्न प्रयास, प्रभावकारी जनचेतनासँगै नेपाली सेनाको कुशल सुरक्षा व्यवस्थापनका कारण चोरीसिकारी नियन्त्रण सम्भव भएको बताउनुभयो ।‘अपरेसन संरक्षण’ बढ्यो, बढे वन्यजन्तु अपरेसन संरक्षण सुरु हुनुअघि चितवन राष्ट्रिय निकुञ्जमा एकसिङ्गे गैँडाको सङ्ख्या ४६६ रहेकामा पछिल्लो १२ वर्षमा यसको सङ्ख्या वृद्धि भई झन्डै छ सय पुगेको छ । त्यसै गरी सन् २००० मा ६० वटा बाघ रहेकामा यसको सङ्ख्या वृद्धि भई १२८ पुगेको छ । त्यसै गरी जङ्गली हात्तीको सङ्ख्या वृद्धि भई झन्डै ५०, गौरीगाईको सङ्ख्या ३८८ र लोप भएको भनिएको सोंस (डल्फिन) तीन वटा फेला परेका छन् । वन्यजन्तुसँगै विभिन्न प्रकारका पन्छीको वृद्धिसँगै निकुञ्ज भ्रमण गर्ने आन्तरिक तथा विदेशी पर्यटकको सङ्ख्यामा पनि वृद्धि भएको छ । निकुञ्जबाट प्राप्त तथ्याङ्क अनुसार आ.व. २०८१/८२ को नौ महिनामा मात्र एक लाख ८२ हजार २२७ पर्यटकले निकुञ्जको भ्रमण गरेका छन् । निकुञ्जको व्यवस्थापन तथा प्रभावकारी सुरक्षाका कारण वन्यजतु तथा पशुपन्छीको सङ्ख्यामा उल्लेख्य वृद्धिसँगै सुरक्षा र व्यवस्थापनको चुनौती बढ्दो छ । बढ्दो बसाइँसराइका कारण तराई क्षेत्रका वनजङ्गलको अतिक्रमण रोकिएको छैन ।निकुञ्ज सुरक्षार्थ आवश्यक प्रविधिसहितको जनशक्तिको साङ्गठनिक क्षमता अभिवृद्धि, पूर्वाधारको विकास, प्रभावकारी सूचनाको पहुँच विस्तारमा राज्यले समयमै ध्यान दिन नसके संरक्षित चोरी तस्करी फेरि बढ्ने पो हो कि भन्ने चिन्ता आमसरोकारवाला निकायमा छ । नेपाली सेनाका प्रवक्ता गौरवकुमार केसीले निकुञ्जको सुरक्षाका लागि जस्तोसुकै कठिन परिस्थितिमा पनि सेना निरन्तर तैनाथ रहने बताउनुभयो । केसीले भन्नुभयो, “देशभरका १२ वटा राष्ट्रिय निकुञ्ज तथा एक संरक्षित क्षेत्र तथा एक सिकार आरक्षणका लागि सरकारले दिएको जिम्मेवारी जस्तोसुकै कठिन परिस्थितिमा पनि पूरा गर्दै छौँ ।” उहाँले स्रोतसाधन कमी निकुञ्ज तथा सैनिक युनिटमा क्रमशः अभिवृद्धि गर्दै लगिने बताउनुभयो ।चितवन राष्ट्रिय निकुञ्जको सुरक्षार्थ हाल नेपाली सेनाको नयाँ गोरख गण तैनाथ गरिएको छ । जसमध्ये अमलटारी, मेघौली, सौराह प्यारीधारलगायतका स्थानमा ६० वटा प्रशासनिक तथा अपरेसन पोस्ट स्थापना गरी दैनिक करिब नौ सय सैनिकलाई गस्तीमा खटाइएको छ । निकुञ्ज प्रशासन र सेनाबिच प्रभावकारी सूचना आदानप्रदानका लागि संयुक्त अपरेसन कक्ष स्थापना गरी सूचना तथा खबरको आदानप्रदान गरिएको छ । निकुञ्जको सुरक्षाका लागि निर्धारित गस्ती, सवारी गस्तीको संयुक्त अनुगमन, सिसी क्यामरा तथा चोरीसिकारीको रेकर्ड राख्ने स्प्रे क्यामराबाट पनि अनुगमन गरिँदै आएको छ । यसबाहेक लिङ्क अप पट्रोल, साइकल, मोटरसाइकल तथा सवारी गस्ती त्यसै गरी हात्ती डुङ्गा पट्रोल, स्विप तथा कोभर्ड अपरेसन तथा चेक प्वाइन्टमार्फत कडा निगरानी गरिएको छ । दैनिक अपरेसनल अन्तर्गत पैदल, साइकल, तथा बाइकमार्फत दैनिक पाँच सय किमी गस्ती गरिँदै आएको छ । पछिल्लो एक वर्षमा जम्मा ८४ हजार ६०६ पट्रोलमार्फत तीन लाख ५२ हजार ८० जना सैनिकले १० लाख ९६ हजार ९५२ किमी गस्ती गरेका छन् । निकुञ्ज सुरक्षालाई थप प्रभावकारी बनाउन रियल टाइम स्मार्ट फोन, सिसी क्यामरालगायत ड्रोन क्यामरा तथा टावरमा जडित लामो दुरीका क्यामरा जडान गरिएको छ । निकुञ्ज भ्रमण गर्ने पर्यटकका सवारीको निगरानी गर्न भिटिआरएस जडान गरिएको सेनाले जनाएको छ ।",
      "link": "https://gorkhapatraonline.com/news/153186",
      "image": "https://gorkhapatraonline.com/storage/media/270029/conversions/Chitwan-original-thumb.jpg"
    },
    {
      "slug": "153170",
      "title": "मेरो अबको बाँकी जीवन राष्ट्रका निम्ति रहन्छ : पूर्व राष्ट्रपति भण्डारी",
      "timestamp": 1746057600000,
      "source": "gp",
      "content": "पूर्व राष्ट्रपति विद्यादेवी भण्डारीले आफूले गृहस्थ जीवन पार गरिसकेकाले बाँकी जीवन राष्ट्रका लागि योगदान गर्ने इच्छा रहेको बताउनुभएको छ।",
      "longContent": "काठमाडौँ, वैशाख १८  गते। पूर्व राष्ट्रपति विद्यादेवी भण्डारीले आफूले गृहस्थ जीवन पार गरिसकेकाले बाँकी जीवन राष्ट्रका लागि योगदान गर्ने इच्छा रहेको बताउनुभएको छ।राष्ट्रिय समाचार समिति (रासस) द्वारा प्रकाशित ‘रासस फोटो किताबः गणतन्त्रको १६ वर्ष’ ग्रहण गर्दै प्रथम महिला राष्ट्रपति भण्डारीले भन्नुभयो, “मेरो अबको बाँकी जीवन राष्ट्रका निम्ति रहन्छ।” सरकार सञ्चालनमा रहेका पार्टी अल दल केन्द्रित भए कि भन्ने कुरा आउन थालेको प्रसङ्ग उल्लेख गर्दै उहाँले व्यक्तिको आकाङ्क्षा र महत्वाकाङ्क्षाभन्दा हाम्रो राष्ट्रिय आकाङ्क्षा के हो भन्नेतर्फ हामी सबैको ध्यान जानुपर्ने बताउनुभयो।   उहाँले भन्नुभयो, “दलीय व्यवस्थामा राजनीतिक दल धेरै हुनु स्वाभाविक हो, तर कुनै पनि दलको स्पष्ट बहुमत नआउने÷नहुने, सरकार छिटो परिवर्तन भइरहने तथा सत्ता र शक्तिका लागि साना दलले ‘बार्गेनिङ’ गर्ने अवस्थामा सुधार गर्न राष्ट्रिय सहमतिसहितको दिगो कार्यक्रम ल्याउन आवश्यक देखिन्छ।”सरकारले जिम्मेवारी बोधका साथ दीर्घकालीन, अल्पकालीन र तत्कालीन कार्यक्रम ल्याउने प्रक्रिया सुरु गरेको प्रसङ्ग उल्लेख गर्दै पूर्वराष्ट्रपति भण्डारीले जनताका बढ्दो माग र सुविधालाई सम्बोधन गर्ने क्रममा पछिल्ला दिनमा भइरहेको तीव्र बसाइँसराइलगायत कारण आउनसक्ने चुनौतीकाबारे अब सोच्नुपर्ने बेला आएको छ भन्नुभयो। उहाँले भन्नुभयो, “राज्यको महत्वपूर्ण क्षेत्रको नेतृत्व गरिरहँदा राजनीतिक दललाई पनि त्यही नै सुझाव दिने हो। विकासको परिभाषामा पनि हामीले समय अनुकूल सोच्नु पर्नेछ। अहिलेको नयाँ पुस्ता अलि तीव्रगतिमा विकास चाहन्छ। पहिलाको जस्तो अवस्था छैन, त्यसतर्फ पनि जिम्मेवार पक्षको ध्यान जान आवश्यक छ।” मुलुकमा राजनीतिक स्थिरता नहुनमा निर्वाचन प्रणालीको दोष नरहेको बताउँदै उहाँले भन्नुभयो, “यो व्यक्ति विशेषका मनको कुरामात्रै हा। धेरै पार्टीले जिते, त्यसमा के बिग्रियो त ? जसले जिते पनि नेपाली नै जित्ने हो। पाँच वर्षसम्म दलले मिलेर गएपनि हुन्छ नी।” उहाँले देशको विद्यमान विकासको ढाँचासहित शिक्षा र स्वास्थ्य क्षेत्रमा सुधार गर्नुपर्ने खाँचो औँल्याउनुभयो।रासस",
      "link": "https://gorkhapatraonline.com/news/153170",
      "image": "https://gorkhapatraonline.com/storage/media/269999/conversions/Baikalpik-Sadak.00_04_32_12.Still006-original-thumb.jpg"
    },
    {
      "slug": "153154",
      "title": "प्रधानमन्त्रीद्वारा समृद्धिको यात्रामा सहभागी हुन सबैलाई आह्वान",
      "timestamp": 1746057600000,
      "source": "gp",
      "content": "प्रधानमन्त्री केपी शर्मा ओलीले मुलुकको समृद्धिको यात्रामा सहभागी हुन सबैलाई आह्वान गर्नुभएको छ।१३६औँ अन्तरराष्ट्रिय श्रमिक दिवसको अवसरमा आज आयोजित शुभकामना आदानप्रदान तथा श्रम संसार पोर्टलको शुभारम्भ कार्यक्रममा सरकारले आगामी दशकलाई आन्तरिक समृद्धि प्रवर्द्धनको दशक बनाउने भएकाले सबैको सहयोग र समन्वय गर्नुपर्ने बताउनुभयो ।",
      "longContent": "काठमाडौँ, वैशाख १८ गते। प्रधानमन्त्री केपी शर्मा ओलीले मुलुकको समृद्धिको यात्रामा सहभागी हुन सबैलाई आह्वान गर्नुभएको छ।१३६औँ अन्तरराष्ट्रिय श्रमिक दिवसको अवसरमा आज आयोजित शुभकामना आदानप्रदान तथा श्रम संसार पोर्टलको शुभारम्भ कार्यक्रममा सरकारले आगामी दशकलाई आन्तरिक समृद्धि प्रवर्धनको दशक बनाउने भएकाले सबैको सहयोग र समन्वय गर्नुपर्ने बताउनुभयो ।सरकारले आगामी दशकलाई आन्तरिक समृद्धि प्रवर्धनको दशक बनाउन रणनैतिक कार्ययोजना निर्माण गरिरहेको बताउँदै प्रधानमन्त्री ओलीले मुलुकको समृद्धिको यात्रामा सहभागी हुन सबै निकाय, वर्ग, समुदाय, क्षेत्रलगायतलाई आह्वान गर्नुभयो।अन्तरराष्ट्रिय श्रम दिवसको अवसरमा श्रमको सम्मान गर्ने संस्कृति विकास गर्न र समाजवाद उन्मुख समृद्ध नेपालको संकल्पमा एकजुट हुन प्रेरणा मिलोस् भन्ने शुभकामना व्यक्त गर्दै उहाँले मुलुको समृद्धिको यात्रामा सबै सहभागी हुनुपर्नेमा जोड दिनुभयो।“सरकारले श्रम बजार सूचना प्रणाली निर्माण गर्ने काम अघि बढाएको छ, अब सूचनामा आधारित नीति तथा कार्यक्रम तर्जुमा गर्नेगरी काम अघि बढिसकेको छ”, प्रधानमन्त्री ओलीले भन्नुभयो, “सूचना प्रविधिको विकासका लागि केही चुनौतीहरू हाम्रा सामु देखा परेका छन् ।” उहाँले स्वदेश तथा विदेशमा रहनुहुने सम्पूर्ण श्रमजीवी नेपालीमा शुभकामना व्यक्त गर्दै विश्व श्रमिक सङ्गठन (आइएलओ) ले सन् २०२५ ले तय गरेको ‘सेफ्टि एण्ड हेल्थ अफ वर्कर, डिजिटलाइजेसन एन्ड द फ्युचर अफ वर्क’ नारा नेपालका लागि पनि सान्दर्भिक रहेको बताउनुभयो ।“आइएलओले आर्टिफिसियल इन्टेलिजेन्स (एआई) जस्ता नयाँ प्रविधिको प्रयोग गरी श्रमिकको स्वास्थ्य र सुरक्षामा गर्न सकिने विषय पनि अघि सारेको छ, आज इन्टरनेट र फोरजी सेवा व्यापक भएका छन्”, प्रधानमन्त्री ओलीले भन्नुभयो, “उत्पादकत्व अभिवृद्धि गर्न हामीले सूचना प्रविधिको प्रयोगलाई व्यापकता दिँदै आएका छौँ, सूचना प्रविधिको विकास र प्रयोगका सम्बन्धमा हामीले गम्भीर ध्यान दिएका छौँ ।” ‘समृद्ध नेपाल, सुखी नेपाली’को लक्ष्य प्राप्तिमा सूचना प्रविधिको प्रयोग अत्यावश्यक भएको बताउँदै उहाँले ज्ञानमा आधारित समाज र डिजिटल अर्थतन्त्रको निर्माण, प्रविधिको उच्च प्रयोग गरेर विकास र समृद्धिका लक्ष्य प्राप्त गर्न, सबै नेपालीलाई सरल र सहज तवरले सेवा प्रवाह गर्न सूचना प्रविधिको महत्त्वपूर्ण भूमिका रहने उल्लेख गर्नुभयो।“श्रम संसार प्रणाली श्रम तथा रोजगार सेवाको विनिमय प्रणाली हो”, प्रधानमन्त्री ओलीले भन्नुभयो, “जसबाट श्रम तथा रोजगारका सम्बद्ध विषयको माग तथा आपूर्ति विश्लेषण, रोजगारीमा आबद्धता, रोजगारदाता संस्थाको नियमन, रोजगार सेवाको समतामूलक र पहुँचयोग्यता विस्तारमार्फत सङ्घीयताको लाभ जनस्तरसम्म पुर्‍याउन सहयोगी हुनेछ ।” प्रधानमन्त्री ओलीले रोजगारदाता, श्रमिक र तालिम प्रदायकबिच समन्वयकारी भूमिका निर्वाह गर्न सहयोग गर्ने र राष्ट्रिय मानव संशाधन प्रणालीको अनुगमन, मूल्याङ्कन तथा विश्लेषणको आधार निर्माण गर्ने बताउनुभयो ।“नागरिकमा श्रमको सम्मान गर्ने बानीको विकास हुनेछ भने र रोजगारदातालाई योग्य जनशक्तिको उपलब्धता सुनिश्चित हुने छ”, उहाँले ओलीले भन्नुभयो, “जसले राष्ट्र निर्माणमा सहयोगी भूमिका निर्वाह गर्नेछ ।” प्रधानमन्त्री ओलीले श्रम, रोजगारीका सबै अवसर आमनागरिकसम्म पुग्नुपर्ने र वैदेशिक रोजगारमा देखापरेका चुनौती नियन्त्रण गर्नुपर्नेमा जोड दिनुभयो।उहाँले श्रम बजारको विकास गर्न तालिम, उद्यमशीलताको विकास गर्न सहुलियतपूर्ण कर्जा सरकारले उपलब्ध गराउने बताउँदै सबै श्रम तथा रोजगार सेवालाई जनताको घरदैलोमा पुर्‍याउन श्रम मन्त्रालयले सुरुआत गरेको ‘श्रम संसार’ पोर्टल उल्लेख्य कार्य भएको धारणा राख्नुभयो।यसलाई निकट भविष्यमा नागरिक एपमा आबद्ध गरी सम्पूर्ण जनतासँगको पहुँच अभिवृद्धि गर्न निर्देशन गर्ने प्रधानमन्त्री ओलीले प्रतिबद्धता व्यक्त गर्नुभयो।“जब सीपमूलक जनशक्ति रोजगारीमा जोडिन्छ समृद्ध नेपाल त्यतिबेला सम्भव हुन्छ”, प्रधानमन्त्री ओलीले भन्नुभयो, “सुखी नेपाली त्यतिबेला सम्भव हुन्छ, जतिबेला श्रमिकको कल्याण, महिलाको आत्मनिर्भरता र त्यसले निरन्तरता प्राप्त गर्दछ ।” श्रम संसार यही राष्ट्रिय दृष्टिकोणको डिजिटल अभ्यास भएको भन्दै यसले सरकार, निजी क्षेत्र र जनतालाई जोड्ने पुलको रूपमा काम गर्ने बताउनुभयो।उहाँले यसको प्रभावकारिताका लागि जनताको प्रतिबद्धताः श्रमिक, महिला र युवाको रोजगार सुरक्षामा जोड दिनु आवश्यक पर्ने स्पष्ट पार्नुभयो।“सीपमूलक तालिम संस्कृतिको विकास र विस्तारमार्फत दिगो रोजगारीको प्रवर्धन सम्भव हुनेछ”, उहाँले भन्नुभयो।तीन तहका सरकार, नागरिक समाज, निजी क्षेत्र, गैरसरकारी क्षेत्रसँगको साझेदारी र सहकार्यका माध्यमले डिजिटल सरकारको प्रारूप तयार गरेको उहाँको भनाइ छ।",
      "link": "https://gorkhapatraonline.com/news/153154",
      "image": "https://gorkhapatraonline.com/storage/media/269964/conversions/PMOFC-RSS-WhatsAppImage2025-05-01at10.19.21AM-original-thumb.jpg"
    },
    {
      "slug": "153146",
      "title": "एक करोड २१ लाखमा आश्रयस्थल भवन",
      "timestamp": 1746057600000,
      "source": "gp",
      "content": "कैलालीमा विपद्का बेला समुदायको प्रयोगका लागि बहुउद्देश्यीय समावेशी सुरक्षित आश्रयस्थल भवन निर्माण गरिएको छ ।",
      "longContent": "अविनाश चौधरीधनगढी, वैशाख १८ गते । कैलालीमा विपद्का बेला समुदायको प्रयोगका लागि बहुउद्देश्यीय समावेशी सुरक्षित आश्रयस्थल भवन निर्माण गरिएको छ । टीकापुर नगरपालिका–७ बैदीमा एक करोड २१ लाख रुपियाँ लागतमा सुरक्षित आश्रयस्थल भवन निर्माण गरिएको हो । समुदायमा आधारित विपद् जोखिम न्यूनीकरण परियोजनामार्फत आश्रयस्थल भवन निर्माण भएको छ । यो परियोजना परराष्ट्र मन्त्रालय जापान तथा वल्ड भिजन जापानको आर्थिक सहयोगमा वल्ड भिजन इन्टरनेसनल र सामाजिक विकासका लागि सचेत समाजको साझेदारीमा सञ्चालित छ । स्थानीय विष्णुराम जैशी, श्रीमती रूपा र छोरा सागरले मिलेर डेढ कट्ठा जग्गा दानमा दिएपछि आधुनिक बहुद्देश्यीय समावेशी सुरक्षित आश्रयस्थल भवन निर्माण भएको सामुदायिक प्रकोप व्यवस्थापन समिति राष्ट्रिय सञ्जाल नेपालका अध्यक्ष भोजराज ढुङ्गानाले बताउनुभयो । उहाँका अनुसार उच्च धारासहितको सो आश्रयस्थलमा ५०–६० घरपरिवार बस्न सक्ने छन् । “विशेषगरी बाढी विपत् वा अन्य कुनै महामारी, प्रकोपको बेला यो आश्रयस्थल भवन समुदायले प्रयोग गर्न सक्नेछन्” ढुङ्गानाले भन्नुभयो । हालै निर्माण सम्पन्न भएको सो आश्रयस्थल भवन टीकापुर नगरपालिकालाई हस्तान्तरण गरिएको छ । यसैगरी, स्थानीय दाताले दान गरेको जग्गा पनि वडा कार्यालयको नाममा नामसारी गरिएको छ ।",
      "link": "https://gorkhapatraonline.com/news/153146",
      "image": "https://gorkhapatraonline.com/storage/media/269951/conversions/Bipat-222-original-thumb.jpg"
    },
    {
      "slug": "153143",
      "title": "‘मेरा काका चाउ एनलाई’ पुस्तकको लोकार्पण",
      "timestamp": 1746057600000,
      "source": "gp",
      "content": "‘मेरा काका चाउ एनलाई’ को नेपाली संस्करण पुस्तक विमोचन गरिएको छ । बेल्ट एन्ड रोड पुस्तकालयमा बुधबार  ‘माइ अंकल चाउ एनलाई’ को नेपाली संकरण  ‘मेरा काका चाउ एनलाई’ पुस्तक विमोचन गरिएको हो ।",
      "longContent": "काठमाडौँ, वैशाख १८ गते ।  ‘मेरा काका चाउ एनलाई’ को नेपाली संस्करण पुस्तक विमोचन गरिएको छ । बेल्ट एन्ड रोड पुस्तकालयमा बुधबार  ‘माइ अंकल चाउ एनलाई’ को नेपाली संस्करण  ‘मेरा काका चाउ एनलाई’ पुस्तक विमोचन गरिएको हो । नेपाल र चीनबिच कूटनीतिक सम्बन्ध स्थापना भएको ७० औँ वार्षिकोत्सवको अवसरमा चाउ एर्लियुद्वारा लिखित सो पुस्तक पूर्व चिनियाँ प्रधानमन्त्री चाउ एनलाईकी नातिनी चाउ रोंग, नेपालस्थित चिनियाँ दूतावासका उपप्रमुख वाङ सीन, चाइना स्टडी सेन्टरका महासचिव डा. उपेन्द्र गौतम, अनुवादक अजय शर्मा र सम्पादक तथा प्रकाशक किरण गौतमले विमोचन गर्नुभयो । कार्यक्रममा वाङ सीनले प्रधानमन्त्री चाउको निःस्वार्थ योगदान र नेपाल—चीन सम्बन्ध निर्माणमा गरेको ऐतिहासिक भूमिकाको प्रशंसा गर्नुभयो । उहाँले सन् १९५७ र १९६० का नेपाल भ्रमणहरूदेखि लिएर सगरमाथा—चोमोङमा सीमा समाधानसम्मको प्रसङ्ग स्मरण गर्दै भन्नुभयो, “यो पुस्तक केवल जीवनी होइन, यो हिमालपारको आत्मिक पुल हो ।”चाउ एनलाईकी नातिनी चाउ रोंगले नेपालमा प्राप्त आत्मीय स्वागतप्रति आभार व्यक्त गर्नुभयो । उहाँले आफ्नो परिवारको नेपालप्रतिको सम्बन्धबारे आत्मीय अनुभूतिका बारेमा चर्चा गर्नुभयो । चाइना स्टडी सेन्टरका महासचिव डा. उपेन्द्र गौतमले चाउ एनलाईको कुटनीतिक योगदानलाई हिमालय क्षेत्रको भू—राजनीतिक सन्दर्भमा जोड्दै विश्लेषण गर्नुभयो । सम्पादक तथा प्रकाशक किरण गौतमले कार्यक्रमका क्रममा पुस्तक प्रकाशनको पृष्ठभूमिको चर्चा गर्दै दुई वर्षअघि चाउको पुण्यतिथिमा नेपाल पोस्टको १९७६ जनवरी ११ को अङ्क विच्याटमा सेयर गरेको प्रसङ्ग सुनाउनुभयो । सोही सन्दर्भले यिलिन प्रेसकी मिस याङसँग सम्पर्क गराएको र अनुवाद सहकार्य प्रारम्भ भएको उहाँले उल्लेख गर्नुभयो । उहाँले आफ्नो बाल्यकालको सम्झनासँग जोडिएको दुर्लभ संस्मरण पनि सुनाउनुभयो । उहाँका अनुसार सन् १९५७ मा पशुपतिनाथ मन्दिरको प्रवेशमा विदेशीलाई निषेध हुँदाहुँदै प्रधानमन्त्री चाउ एनलाईलाई विशेष अनुमति दिइएको थियो । त्यसबेला उहाँले पाँच सय भारतीय रुपियाँ मन्दिरमा दान दिएको उहाँका बुवाले प्रत्यक्ष देखेको बताउनुभयो ।  कार्यक्रममा पुस्तकका नेपाली अनुवादक अजय शर्माले पुस्तक अनुवादमा लागेको भावनात्मक र बौद्धिक यात्राको अनुभव सुनाउनुभयो । उहाँले चाउ एनलाई केवल एक राजनेता मात्र नभएर एक सहृदय र गम्भीर व्यक्तिका रूपमा आफूले पाएको बताउनुभयो । उहाँले भन्नुभयो, “पुस्तक अनुवाद गर्दा मैले चिनियाँ इतिहासका महत्त्वपूर्ण घटनाहरू अनुभव गर्ने अवसर पाएँ । यो काम केवल भाषानुवाद मात्र थिएन, यो दुई देशका संस्कृतिबिचको सेतु निर्माणको अवसर पनि थियो ।”",
      "link": "https://gorkhapatraonline.com/news/153143",
      "image": "https://gorkhapatraonline.com/storage/media/269973/conversions/kp-original-thumb.jpg"
    },
    {
      "slug": "153140",
      "title": "आन्दोलन सकिएसँगै विधार्थी भर्ना अभियान सुरु",
      "timestamp": 1746057600000,
      "source": "gp",
      "content": "झण्डै एक महिनापछि शिक्षकहरूको आन्दोलन सकिएसँगै बिहीबारदेखि सुनसरीको सामुदायिक विद्यालयमा विधार्थी भर्ना अभियान सुरु भएको छ ।",
      "longContent": "जयकृष्ण यादव इनरुवा, वैशाख १८ गते । झण्डै एक महिनापछि शिक्षकहरूको आन्दोलन सकिएसँगै बिहीबारदेखि सुनसरीको सामुदायिक विद्यालयमा विधार्थी भर्ना अभियान सुरु भएको छ । सार्वजनिकबिना भए पनि बिहीबार धेरै विद्यालयका शिक्षकहरू र विद्यालय व्यवस्थापन समितिले विद्यालय बाहिर रहेका र नियमित नभएका सहितको विधार्थीलाई लक्षित गरेर भर्ना अभियान सुरु गरेको हो । वैशाख २ गतेबाट सुरु हुनुपर्ने भर्ना अभियान शिक्षकको सङ्घीय राजधानी काठमाडौँ केन्द्रित आन्दोलनका कारणले तीन सतापछि बल्ल वर्तामा सहमति भएसँगै सुनसरीमा भर्ना अभियान सुरु भएको नेपाल शिक्षक सङ्घका अध्यक्ष वुणु सिग्देलले जानकारी दिनुभयो । शैक्षिकसत्रको सुरु वैशाख २ गतेबाट नयाँ शैक्षिकसत्र २०८२ को विद्यालय भर्ना अभियान सुरु हुनु पर्नेमा आन्दोलनले तीन सता पछि भर्ना अभियान सुरु भएको उहाँले जानकारी दिनुभयो । वार्षिक विद्यालय भर्ना हुने उमेर समूहका करिब ९३ देखि ९६ प्रतिशत बालबालिका विद्यालय भर्ना भए पनि अझै केही प्रतिशत बालबालिका विद्यालयको पहुँचबाट बाहिर गरेको सरकारी तथ्याङ्कलाई मध्यनजर गरी सघन भर्ना अभियानमा जुटेको इनरुवा २ स्थित बुढासुब्बा आधारभुत विद्यालयका प्रधानाध्यापक गणेश भट्टराईले जानकारी दिनुभयो । भट्टराईका अनुसार विद्यालय आसपास क्षेत्रका दलित, उराँव र मधेशी बालबालिका अझै विद्यालयको पहुँचभन्दा बाहिर रहेको गुनासो सम्बोधन गर्न र बन्द विद्यालय खुलेको जानकारी दिन अभियानको रूपमा घरदैलौ गरेको हो । भट्टराईले बालबालिकालाई विद्यालय प्रवेश गराउन अभियान चलाइएको बताउनुभयो । आफूहरुले आन्दोलनको बेला असर परेकालाई विदाको समयमा समेत पठाएर क्षतीपूर्ति गर्ने र बाहिर रहेका बालबालिकालाई विद्यालयको पहुँचमा पुर्‍याउन  अभियान चलाएको बताउनुभयो । सामुदायिक विद्यालय व्यवस्थापन समिति महासङ्घ इनरुवा नगर अध्यक्ष जयकृष्ण यादवले शिक्षकको आन्दोलनमा महासङ्घको पनि समर्थन रहेको र बार्ता सफल भएपछि इमानदारीपूर्वक शिक्षक काम फर्किनुभएकाले अभियान प्रभावकारी हुने बताउनुभयो । यादवले विद्यालय भर्ना अभियानले विपन्न, गरिब परिवारका विद्यार्थीलाई विद्यालयमा ल्याउन सहयोग गर्ने बताउनुभयो । विद्यार्थीलाई विद्यालयमा प्रवेश गराए पनि विद्यालयमा टिकाउनु भने चुनौतीपूर्ण देखिएकाले शिक्षकमा जागरुकता र जिम्मेवारितामा अझै ध्यान दिनुपर्ने उहाँको भनाइ छ । सुनसरीमा कक्षा १ मा भर्ना भएका विधार्थी माध्यमिक तहसम्म पुग्दा बिचैमा छाड्ने, विवाह र आर्थिक कारण देखाएर विद्यालय छाड्ने प्रवृत्ति बढेकाले शिक्षकहरूले विधार्थीसँगै अभिभावकका लागि महिनामा एक दिन भए पनि अभिभावक शिक्षा समेत सामाजिक उतरदायित्व अन्तर्गत दिन सके राम्रो हुने तर्क गर्नुभयो ।",
      "link": "https://gorkhapatraonline.com/news/153140",
      "image": "https://gorkhapatraonline.com/storage/media/270020/conversions/school-aviyan-original-thumb.jpg"
    },
    {
      "slug": "153138",
      "title": "ढुक्क भएर लगानी गर्नुस्, सरकारको साथ सहयोग हुन्छ : प्रधानमन्त्री",
      "timestamp": 1746057600000,
      "source": "gp",
      "content": "प्रधानमन्त्री केपी शर्मा ओलीले नेपालमा लगानीका लागि बहुतै उपयुक्त वातावरण रहेकाले ढुक्क भएर लगानी गर्न स्वदेशी र विदेशी लगानीकर्तालाई आग्रह गर्नुभएको छ ।",
      "longContent": "विराटनगर, वैशाख १८ गते । प्रधानमन्त्री केपी शर्मा ओलीले नेपालमा लगानीका लागि बहुतै उपयुक्त वातावरण रहेकाले ढुक्क भएर लगानी गर्न स्वदेशी र विदेशी लगानीकर्तालाई आग्रह गर्नुभएको छ ।कोशी प्रदेश सरकारद्वारा आयोजित कोशी लगानी सम्मेलन, २०८२ को आज उद्घाटन गर्दै प्रधानमन्त्री ओलीले अनेक हिसाबले जुनसुकै क्षेत्रमा नेपालमा लगानीका निम्ति उपयुक्त वातावरण रहेकाले आन्तरिक र बाह्य लगानी परिचालनमा ध्यान दिन प्रशासनिक क्षेत्रलाई पनि आग्रह गर्नुभयो । “पूर्वाधार निर्माण भइसकेको समय भएकाले ढुक्कले लगानी गर्न सक्नुुहुन्छ । लगानीका लागि सरकारका तर्फबाट कुनै समस्या पर्न दिइन्न । कोशी प्रदेश पूर्वाधार विकास र सडक सञ्जालसँग जोडिएको छ । लगानी गरेर उत्पादन बजारमा लाने समयसम्म एसियालीस्तरको छ लेनको पूर्व पश्चिम राजमार्ग हामी बनाइसक्छौँ । हामी कच्चा पदार्थ पनि ल्याउन सक्छौँ । त्यसकारण हरेक क्षेत्रमा नयाँ नयाँ सम्भावनाहरुलाई हामीले पहिल्याउन सक्छौँ ।’’, प्रधानमन्त्री ओलीले भन्नुभयो, “देशमा सामान ल्याउन र लान कुनै हिसाबले रोकिँदैन । आफ्नो उत्पादनको बजार कोशी प्रदेशका विभिन्न कोरिडोर र नाकामा लान सक्ने गरी बाटो बनिसकेको छ । विराटनगरसहित विभिन्न विमानस्थल विस्तार गरिने छ । सांस्कृतिक, धार्मिक र पर्यटकीय क्षेत्रका साथै सगरमाथासहित विभिन्न हिमाल र जडिबुटीहरूको थलो कोशीका जनता शिक्षित र मेहेनती छन् । त्यस कारण पनि यहाँ लगानीको प्रचुर सम्भावना रहेको छ ।’’प्रधानमन्त्री ओलीले उद्यमशीलता दशक मनाउन सकिए रोजगारी दशक सफल हुने उल्लेख गर्दै भन्नुभयो, “म युवाहरूलाई भन्न चाहान्छु, जागिरको खोजीमा नभौँतारिनुस्, उद्यमशीलतामा लाग्नुस् । त्यसका लागि सोच, तालिम र सहयोगमा सरकारले साथ दिन्छ ।’’ प्रधानमन्त्री ओलीले विश्वको सर्वाेच्च शिखर सगरमाथालाई सगरमाथाकै नामबाट विश्वमा ब्रान्डिङ गर्न आग्रह गर्दै ‘माउन्ट एभरेस्ट ’ भनिरहन नपर्नेमा जोड दिनुभयो । प्रधानमन्त्री ओलले अन्तर्राष्ट्रिय श्रम सङ्गठनको मान्यताअनुसार श्रमको सम्मान दिन तथा रोजगारादाता र श्रमिकबिच संवादका साथै ट्रेड युनियन अधिकारको रक्षाका लागि नेपाल सरकार स्पष्ट रहेको पनि लगानीकर्तालाई अवगत गराउनुभयो । प्रधानमन्त्री ओलीलाई कोशी प्रदेशका मुख्यमन्त्री हिक्मतकुमार कार्कीसहितले स्वागत गर्नुभएको थियो ।",
      "link": "https://gorkhapatraonline.com/news/153138",
      "image": "https://gorkhapatraonline.com/storage/media/269956/conversions/ea63376f-3272-4835-be7e-f5309e50ce61-original-thumb.jpg"
    },
    {
      "slug": "153137",
      "title": "विदेशमा सिकेको सीपलाई समृद्धिमा लगाउन सभापति देउवाको आग्रह",
      "timestamp": 1746057600000,
      "source": "gp",
      "content": "नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले प्रवासी नेपालीलाई विदेशमा सिकेको सीप र पूँजीलाई स्वदेशमा लगानी गरी तीव्र आर्थिक समृद्धि हासिल गर्न आग्रह गर्नुभएको छ ।",
      "longContent": "पाटन (ललितपुर), वैशाख १८ गते । नेपाली कांग्रेसका सभापति एवम् पूर्वप्रधानमन्त्री शेरबहादुर देउवाले प्रवासी नेपालीलाई विदेशमा सिकेको सीप र पूँजीलाई स्वदेशमा लगानी गरी तीव्र आर्थिक समृद्धि हासिल गर्न आग्रह गर्नुभएको छ ।नेपाली कांग्रेसको नेपाली जनसम्पर्क समिति समन्वय विभागद्वारा पार्टीको केन्द्रीय कार्यालय सानेपामा बिहीबार आयोजित ‘प्रवासमा नेपालीः सरकारको दायित्व र जनसम्पर्क समितिहरूको भूमिका’ विषयक अन्तर्क्रियालाई सम्बोधन गर्दै उहाँले प्रवासी नेपालीको चाहनाअनुसारको वातावरण राज्यको सबै निकायमा बनाइ सक्षम र सबल व्यक्तिलाई सहभागी गराउन क्रियाशील रहेको बताउनुभयो ।“देशभन्दा बाहिर रहेर पनि देश र जनताको हितमा सोच्नुभएको छ, पार्टीको महाधिवेशन र महासमितिमा समेत समेट्ने प्रयास गरेको छौँ, पार्टीको विधान परिवर्तन गरेर महाधिवेशनबाट केन्द्रीय समितिमा प्रतिनिधित्व गराउन प्रयास गर्ने छौँ”, उहाँले भन्नुभयो ।सभापति देउवाले विश्वको जुनसुकै भूमिमा भए पनि नेपाली हौँ भन्ने भावनाका साथ उन्नति र प्रगतिमा लाग्न आग्रह गर्नुभयो । उहाँले नेपालमा लोकतान्त्रिक गणतन्त्र बलियो बनाउन प्रवासी नेपालीको बलियो साथ र सहयोग आवश्यक रहेको उल्लेख गर्नुभयो ।पार्टीका उपसभापति एवम् पूर्वमन्त्री धनराज गुरुङले यस्ता अन्तरक्रिया र छलफलले भएका समस्यालाई समाधान गर्ने गरी काम गर्न सहयोग पुग्ने विश्वास व्यक्त गर्नुभयो । उहाँले विदेशमा रहेका नेपालीको भिसा नवीकरण, श्रम स्वीकृतिलगायतका सामान्य काममा समेत ढिलाइ हुँदा असाधारण क्षति बेहोर्नुपरेको भन्दै पार्टीको केन्द्रीय कार्यालयमा समेत यसको सहजीकरणका लागि डेस्क स्थापना गर्नुपर्नेमा जोड दिनुभयो ।उहाँले गैरआवासीय नेपालीलाई परेको समस्या समाधान गर्नेगरी नेपालमा सहजरूपमा काम गर्न सक्नेगरी लगानीमैत्री वातावरण सिर्जना गर्ने गरी छलफल केन्द्रीत भएर पार्टीलाई सुझाव दिन आग्रह गर्नुभयो । नेपाली कांग्रेसका पूर्वउपसभापति गोपालमान श्रेष्ठले पार्टीको पक्षमा जनमत तयार गर्दै श्रम गर्न विदेश गएका सम्पूर्ण नेपालीको हितमा हुनेगरी पार्टीले सरकार र संसदमा महत्त्वपूर्ण भूमिका निर्वाह गर्नुपर्नेमा जोड दिनुभयो ।पार्टीका पूर्वमहामन्त्री विमलेन्द्र निधिले जनसम्पर्क समितिको भूमिकालाई प्रभावकारी बनाउन निरन्तर अन्तर्क्रिया हुनु आवश्यक रहेको भन्दै संसारमा रहेका नेपालीलाई जोड्दै सङ्घीय लोकतान्त्रिक गणतन्त्रात्मक प्रणालीमा जनमत सिर्जना गर्न र आर्थिक समृद्धि रक्षाका लागि भूमिका निर्वाह गर्न आवश्यक रहेको बताउनुभयो ।कांग्रेसका पूर्वमहामन्त्री एवम् राष्ट्रियसभामा संसदीय दलका नेता कृष्णप्रसाद सिटौलाले विभिन्न देशमा रहेका प्रवासी नेपालीको फरकफरक समस्या रहेको भन्दै उनीहरूमा नेपालको समृद्धि होस् भन्ने साझा धारणा रहेको बताउनुभयो । उहाँले प्रवासी नेपालीको हितमा नीतिगत व्यवस्थाका लागि प्रभावकारी कानुन निर्माणमा पार्टीले जोड दिने बताउनुभयो ।पार्टीका केन्द्रीय सदस्य एवम् विभागका पूर्वप्रमुख अर्जुन जोशीले नेपालमा भन्दा प्रवासमा बढी हुने हो कि भन्ने चिन्ता रहेको भन्दै यसलाई समाधान गर्न पार्टीले उचित निर्णय लिनुपर्ने बताउनुभयो । उहाँले पार्टी र सरकारले विदेशमा रहेका नेपालीको भावना बुझ्ने गरी नीतिगत व्यवस्था गर्नुपर्नेमा जोड दिनुभयो ।विभागका प्रमुख एव पार्टीका केन्द्रीय सदस्य किरणराज पौडेलले नेपालबाट विदेश गएर काम गर्ने आप्रवासी कामदारले नेपालमा आपतकालीन समयमा गरेको सहयोग अतुलनीय भएको बताउनुभयो । उहाँले ‘सबै जुटौं, कोही पनि नछुटौं’ भन्ने नाराका साथ विदेशस्थित २९ देशमा रहेका ३७ वटा जनसम्पर्क समिति रहेको जानकारी गराउँदै ४० भन्दा बढी देशमा जनसम्पर्क समिति गठन गर्ने लक्ष्य रहेको बताउनुभयो । रासस",
      "link": "https://gorkhapatraonline.com/news/153137",
      "image": "https://gorkhapatraonline.com/storage/media/269935/conversions/20250501_115327-original-thumb.jpg"
    },
    {
      "slug": "153136",
      "title": "४०९ कुकुरको बन्ध्याकरण",
      "timestamp": 1746057600000,
      "source": "gp",
      "content": "गुल्मीमा रेविज रोगको जोखिम बढ्दै गएपछि कुकुरहरूको स्थायी बन्ध्याकरण थालिएको छ । जिल्लाका चार स्थानीय तहका ४०९ छाडा तथा सामुदायिक भाले एवंम पोथी कुकुरको स्थायी बन्ध्याकरण गरिएको हो ।",
      "longContent": "टोपलाल अर्यालरेसुङ्गा, वैशाख १८ गते । गुल्मीमा रेविज रोगको जोखिम बढ्दै गएपछि कुकुरहरूको स्थायी बन्ध्याकरण थालिएको छ । जिल्लाका चार स्थानीय तहका ४०९ छाडा तथा सामुदायिक भाले एवंम पोथी कुकुरको स्थायी बन्ध्याकरण गरिएको हो । भेटेरिनरी अस्पताल तथा पशु सेवा विज्ञ केन्द्र, रेसुङ्गा नगरपालिका, छत्रकोट गाउँपालिका, धुर्कोट गाउँपालिका र मदाने गाउँपालिकाको समन्वयमा कुकुरको स्थायी बन्ध्याकरण शिविर सञ्चालन गरिएको थियो । वैशाख १० देखि १७ गतेसम्म सञ्चालन भएको शिविरमा छत्रकोटका १०८, रेसुङ्गाका १०७, धुर्कोटका ९४ र मदानेका १०० गरेर ४०९ वटा कुकुरको बन्ध्याकरण गरिएको भेटेरिनरी अस्पताल तथा पशु सेवा विज्ञ केन्द्रको डाक्टर नविना ढकालले जानकारी दिनुभयो । यो शिविरमा हिमालय एनिमल रेस्क्यिु ट्रस्ट पोखराले विशेषज्ञ सेवा प्रदान गरेको थियो । भेटेरिनरी अस्पताल तथा पशु सेवा विज्ञ केन्द्रमार्फत आर्थिक बर्ष २०८०–८१ मा २५० र २०७९–८० मा २०० कुकुरको स्थायी बन्ध्याकरण गरिएको डाक्टर ढकालले बताउनुभयो ।बन्ध्याकरण गरिएका सवै कुकुरलाई रेबिजविरुद्धको खोप पनि लगाएर छाडिएको हो । गुल्मी अस्पताल तम्घासका सूचना अधिकारी रमेश पन्थीका अनुसार गुल्मीमा यो आर्थिक बर्षको नौ महिनामा ३५७ महिला र ४६१ पुरुषलाई कुकुरले टोकेको छ । अस्पतालको तथ्याङ्कअनुसार सबैभन्दा बढी असोज, कार्तिक र माघमा कुकुरले धेरै मान्छेलाई टोक्ने गरेको देखिएको छ । तीन महिना क्रमश ः १११, १०४ र १०५ जनालाई कुकुरले टोकेको छ । आर्थिक वर्ष २०८०–८१ मा ३६० महिला र ५२० पुरुष गरेर ८८० जनालाई कुकुरले टोकेको सूचना अधिकारी पन्थीले बताउनुभयो ।भेटेरिनरी अस्पताल तथा पशु सेवा विज्ञ केन्द्र गुल्मीका प्रमुख हुमकान्त पाण्डेयले सबैभन्दा पहिले नागरिक आफै सचेत बन्नुपर्ने बताउनुभयो । उहाँले आफ्ना कुकुरको निगरानी गर्ने, खोप लगाउने, छाडा नबनाउने, भुस्याहा कुकुरबाट जोगिने तथा कुकुरले टोकेमा रेबिज विरुद्ध तत्काल खोप लगाउन सुझाव दिनुभयो । पाण्डेयले केन्द्रको तर्फबाट पालिकामा कुकुरको बन्ध्याकरण, रेबिज परीक्षण तथा सचेतना अभियान सञ्चालन गरिएको बताउनुभयो । कुकुरको सङ्ख्या र आक्रमण बृद्धि हुँदै जाने र रेबिज सङ्क्रमण पनि देखिन थालेपछि स्थानीय सरकारलाई चुनौती थपिएको छ । रेसुङ्गा नगरपालिकासँगै गुल्मीदरबार, छत्रकोट, रुरुक्षेत्र र चन्द्रकोट गाउँपालिकामा कुकुरले बढि दुःख दिने गरेको छ । गुल्मीमा कुकुरले टोकेर रेबिज लागेकी गुल्मीदरबार गाउँपालिका –६ की ४० वर्षीया रजुन शाहको २०७९ साल पुसमा मृत्यु भएको थियो । रुरुक्षेत्र गाउँपालिकाका अध्यक्ष यदु ज्ञवालीले आफुहरू तीन–चार वर्षदेखि कुकुर आतङ्कले पीडित भएको बताउनुभयो । मान्छेदेखि पशुचौपायासम्मलाई टोकेर हैरान गरेकाले बेलाबेलामा बन्ध्याकरण गर्ने गरेको बताउँदै समस्याको स्थायी समाधान भने नभएको ज्ञवालीले बताउनुभयो ।",
      "link": "https://gorkhapatraonline.com/news/153136",
      "image": "https://gorkhapatraonline.com/storage/media/269927/conversions/Dog-Shiwir-original-thumb.jpg"
    }
  ]
}