{
  "date": "2026-02-21T17:45:42.281Z",
  "news": [
    {
      "slug": "193101",
      "title": "विदेश जाने सोच त्यागेर स्वदेशमै मौरीपालन",
      "timestamp": 1771632000000,
      "source": "gp",
      "content": "चितवनको कालिका नगरपालिका–९, शक्तिखोरका पशुपति बुढाथोकीले विदेश जाने सोच त्यागेर स्वदेशमै मौरीपालन व्यवसाय विस्तार गर्नुभएको छ ।",
      "longContent": "नारद कोहारकपिलवस्तु, फागुन ९ गते । चितवनको कालिका नगरपालिका–९, शक्तिखोरका पशुपति बुढाथोकीले विदेश जाने सोच त्यागेर स्वदेशमै मौरीपालन व्यवसाय विस्तार गर्नुभएको छ । विगत १६ वर्षदेखि मौरीपालनमा सक्रिय उहाँले जापान जाने योजना बनाए पनि अन्त्यमा त्यही लगानी आफ्नै व्यवसायमा लगाउने निर्णय गर्नुभएको हो ।“विदेशमा दुःख गरेर कमाउनुभन्दा त्यही पैसा यहीँ लगानी गरेर व्यवसाय गर्नु राम्रो हुन्छ,” उहाँले भन्नुभयो । विदेश जाने तयारीका लागि जुटाइएको रकम मौरीपालनमै लगानी गरेपछि व्यवसाय थप सुदृढ बनेको उहाँको अनुभव छ ।सुरुमा २०–२५ घारबाट व्यवसाय थाल्नुभएका बुढाथोकीले हाल घार सङ्ख्या बढाएर १५० पुर्‍याउनुभएको छ । रोल्पा, प्युठान, बर्दघाट र कपिलवस्तु लगायतका क्षेत्रमा चरन र मौसम अनुसार घार सार्दै उहाँले मह उत्पादन गर्दै आउनुभएको छ । मौसम अनुकूल भएमा २० देखि ३० दिनमै मह निकाल्न सकिने उहाँको भनाइ छ ।एकपटकमा ६ क्विन्टलसम्म मह निकाल्ने गरिएको र वार्षिक २५ देखि ५० क्विन्टलसम्म उत्पादन हुने गरेको उहाँले जानकारी दिनुभयो । ‘मेलिफेरा’ जातको मौरीपालन गर्दै आउनुभएका उहाँले प्रतिघार १२ देखि १५ हजार रुपियाँमा खरिद गर्नुभएको थियो । हाल वार्षिक करिब १५ लाख रुपियाँ बराबरको कारोबार हुने र खर्च कटाएर १० देखि १२ लाख रुपियाँसम्म बचत हुने गरेको उहाँ बताउनुहुन्छ ।भारतीय महको आयातका कारण बजारमा प्रतिस्पर्धा बढेको र बिक्री वितरणमा केही समस्या भएको उहाँको गुनासो छ । तथापि, स्वदेशमै सम्भावना देखेर निरन्तर व्यवसायमा लागिरहनु नै सफलताको आधार भएको उहाँले बताउनुभयो ।",
      "link": "https://gorkhapatraonline.com/news/193101",
      "image": "https://gorkhapatraonline.com/storage/media/338620/conversions/kishan1-original-thumb.jpg"
    },
    {
      "slug": "193093",
      "title": "वैदेशिक व्यापारका सात महिनाः नौ खर्ब पचास अर्ब घाटा",
      "timestamp": 1771632000000,
      "source": "gp",
      "content": "चालु आर्थिक वर्षको प्रथम सात महिनामा १२ खर्ब ९१ अर्ब ६३ करोड २० लाख बराबरको वैदेशिक व्यापार भएको छ ।",
      "longContent": "काठमाडौँ,  फागुन ९ गते । चालु आर्थिक वर्षको प्रथम सात महिनामा १२ खर्ब ९१ अर्ब ६३ करोड २० लाख बराबरको वैदेशिक व्यापार भएको छ । भन्सार विभागका अनुसार समीक्षा अवधिमा  ११ खर्ब २३ अर्ब ४८ करोड ६२ लाखको आयात र  एक खर्ब ६८ अर्ब १४ करोड ५८ लाख बराबरको निर्यात भएको छ । यो अवधिमा मुलुकले नौ खर्ब ५५ अर्ब ३४ करोड तीन लाख घाटा बेहोरेको छ । भारतसँग बितेका सात महिनामा छ खर्ब २९ अर्ब २९ करोड ५९ लाखको आयात र एक खर्ब ३७ अर्ब ५१ करोड ७४ लाखको निर्यात हुँदा मुलुकले  चार खर्ब ९१ अर्ब ७७ करोड ५१ लाख बराबरको व्यापार घाटा बेहोरेको छ ।चीनसँग दुई खर्ब ३५ अर्ब ३८ करोड २३ लाखको आयात र ९० करोड एक लाख बराबरको निर्यात हुँदा  दुई खर्ब ३४ अर्ब ४८ करोड २२ लाख बराबरको घाटा भएको छ । विभागले सार्वजनिक गरेको विवरणअनुसार अर्जेन्टिनासँग ६६ अर्ब ११ करोड ६६ लाख, संयुक्त अरब इमिरेट्ससँग ३९ अर्ब ७७ करोड ९८ लाख, इन्डोनेसियासँग १२ अर्ब ६४ करोड ४५ लाख बराबरको व्यापार घाटा देखिन्छ ।व्यापार नाफा बढी रहेका मुलुकमा भने रोमानियासँग यो अवधिमा पाँच करोड ५२ लाख, नर्वेसँग तीन करोड ३३ लाख र आइसल्यान्डसँग दुई करोड ५७ लाख बराबरको व्यापार नाफा देखिन्छ ।पेट्रोलियम पदार्थको आयात सबैभन्दा बढी छ । यो अवधिमा  ६९ अर्ब ९१ करोड २२ लाखको डिजेल, ३८ अर्ब १३ करोड ८६ लाखको पेट्रोल र  ३१ अर्ब ८५ करोड नौ लाख बराबरको खाना पकाउने ग्यास आयात भएको छ । यसैगरी, ३१ अर्ब नौ करोड १२ लाख बराबरको फलाम तथा फलामजन्य वस्तु, २१ अर्ब ३२ करोड ६१ लाख बराबरको स्मार्टफोन, ५९ अर्ब १३ करोड ८२ लाख बराबरको कच्चा सोयाबिन तेल, २१ अर्ब २० करोड बराबरको सुन आयात भएको छ ।बढी निर्यात भएका वस्तुमा सोयाबिन तेल  ६६ अर्ब ७८ करोड ८७ लाख बराबरको निर्यात भएको छ । अलैँची आठ अर्ब ६१ करोड २० लाख, सूर्यमुखी तेल पाँच अर्ब ७८ करोड, कार्पेट पाँच ७१ करोड ८८ लाख ६९ हजार बराबरको निर्यात भएको विभागको तथ्याङ्क छ । रासस",
      "link": "https://gorkhapatraonline.com/news/193093",
      "image": "https://gorkhapatraonline.com/storage/media/338590/conversions/Bhansar-Bibhag-original-thumb.jpg"
    },
    {
      "slug": "193089",
      "title": "सहकारीको ऋण तिर्न ऋणीलाई प्रहरीको सूचना",
      "timestamp": 1771632000000,
      "source": "gp",
      "content": "सहकारीमा बचतकर्ताको रकम हिनामिना गर्ने सञ्चालकमाथि कारबाही भइरहेका बेला अब ऋण लिएर नतिर्ने ऋणीहरू पनि कानुनी दायरामा आउने भएका छन् ।",
      "longContent": "केदार तिमल्सिनाबनेपा, फागुन ९ गते । सहकारीमा बचतकर्ताको रकम हिनामिना गर्ने सञ्चालकमाथि कारबाही भइरहेका बेला अब ऋण लिएर नतिर्ने ऋणीहरू पनि कानुनी दायरामा आउने भएका छन् । जिल्ला प्रहरी कार्यालय काभ्रेपलाञ्चोकले बनेपामा सञ्चालित दुई वटा सहकारीबाट ऋण लिई नतिर्ने ऋणीहरूलाई तुरुन्त सम्पर्कमा आउन सार्वजनिक सूचना जारी गरेको छ ।प्रहरीले बनेपा नगरपालिका–७ स्थित मुकुल बचत तथा ऋण सहकारी संस्था र वडा नम्बर-१० स्थित पशुपति बचत तथा ऋण सहकारी संस्थाका ऋणीहरूका लागि पाँचदिने अल्टिमेटम दिएको हो । जिल्ला प्रहरी कार्यालयका अनुसन्धान अधिकृत प्रहरी निरीक्षक वेदनारायण श्रेष्ठका अनुसार यी दुवै सहकारीबाट १४२/१४२ जना (कुल २८४ जना) व्यक्तिले ऋण लिएर चुक्ता गरेका छैनन् ।\"बचतकर्ताको रकम हिनामिना गरी ठगी गरेको भन्दै सञ्चालक समिति विरुद्ध मुद्दा दर्ता भएको छ,\" प्रहरी निरीक्षक श्रेष्ठले भन्नुभयो, \"अनुसन्धानका क्रममा धेरै ऋणीले रकम फिर्ता नगरेको देखिएकाले पाँच दिनभित्र ऋण तिर्ने योजनासहित अनिवार्य उपस्थित हुन सूचना जारी गरिएको हो ।\"तोकिएको समयभित्र सम्पर्कमा नआउने ऋणीहरूलाई कानुनबमोजिम कडा कारबाही गरिने प्रहरीले चेतावनी दिएको छ । बचतकर्ताको ठगी भएको रकम असुल उपर गर्ने प्रक्रिया अन्तर्गत ऋणीहरूलाई समेत केन्द्रमा राखेर अनुसन्धान अघि बढाइएको जिल्ला प्रहरी कार्यालयले जनाएको छ ।",
      "link": "https://gorkhapatraonline.com/news/193089",
      "image": "https://gorkhapatraonline.com/storage/media/338586/conversions/sahakari-merdge-original-thumb.jpg"
    },
    {
      "slug": "193069",
      "title": "एक हप्तामा चार लाखभन्दा बढी राजस्व सङ्कलन",
      "timestamp": 1771632000000,
      "source": "gp",
      "content": "रमेश विश्वकर्मा गुल्मी, फागुन ९ गते। जिल्ला प्रशासन कार्यालय गुल्मीले पछिल्लो एक हप्तामा चार लाखभन्दा बढी राजस्व सङ्कलन गरेको छ।गत आइतबारदेखि शुक्रबारसम्म चार लाख ७४ हजार ७५० रुपियाँ राजस्व सङ्कलन गरेको सहायक प्रमुख जिल्ला अधिकारी हरिप्रसाद गैरेले जानकारी दिनुभयो। सहायक प्रमुख जिल्ला अधिकारी गैरेका अनुसार राहदानी, संस्था नवीकरण र राष्ट्रिय परिचयपत्रबाट राजस्व सङ्कलन गरिएको हो।जसमा राहदानीबाट चार लाख ६५ हजार रुपियाँ, संस्था दर्ता नवीकरणबाट ७५० रुपियाँ र राष्ट्रिय परिचयपत्रबाट नौ हजार रुपियाँ राजस्व सङ्कलन भएको छ। पछिल्लो एक हप्ता हातहतियार नवीकरण तथा नामसारी भएको छैन। यस समयावधिमा जिल्ला प्रशासन कार्यालयबाट वैवाहिक अङ्गीकृत नागरिकता एकसहित ८६ जनाले नयाँ नागरिकता लिनुभएको उहाँले जानकारी दिनुभयो। ६४ जनाले नागरिकता प्रमाणपत्रको प्रतिलिपि बनाउनुभएको छ। एक हप्तामा नाबालक परिचयपत्र चार जनाको गराइएको छ। राहदानी आवेदन सङ्कलन ९३ र राहदानी वितरण ११७ जनाको गरिएको छ। त्यसैगरी राष्ट्रिय परिचयपत्रको आवेदन सङ्कलन २००, राष्ट्रिय परिचयपत्र वितरण १९७, दलित, जनजाति, पारिवारिक विवरण तथा अन्य प्रमाणित १८ जनाको गरिएको छ। यो साता एक संस्था नवीकरण गरिएको छ। प्रशासनले एक हप्तामा सम्पादन गरेका कार्यहरूको विवरण आम नागरिकलाई जानकारी गराउने उद्देश्यले विगतदेखि नै सार्वजनिक गर्दै आएको छ।",
      "longContent": "रमेश विश्वकर्मा गुल्मी, फागुन ९ गते। जिल्ला प्रशासन कार्यालय गुल्मीले पछिल्लो एक हप्तामा चार लाखभन्दा बढी राजस्व सङ्कलन गरेको छ।गत आइतबारदेखि शुक्रबारसम्म चार लाख ७४ हजार ७५० रुपियाँ राजस्व सङ्कलन गरेको सहायक प्रमुख जिल्ला अधिकारी हरिप्रसाद गैरेले जानकारी दिनुभयो। सहायक प्रमुख जिल्ला अधिकारी गैरेका अनुसार राहदानी, संस्था नवीकरण र राष्ट्रिय परिचयपत्रबाट राजस्व सङ्कलन गरिएको हो।जसमा राहदानीबाट चार लाख ६५ हजार रुपियाँ, संस्था दर्ता नवीकरणबाट ७५० रुपियाँ र राष्ट्रिय परिचयपत्रबाट नौ हजार रुपियाँ राजस्व सङ्कलन भएको छ। पछिल्लो एक हप्ता हातहतियार नवीकरण तथा नामसारी भएको छैन। यस समयावधिमा जिल्ला प्रशासन कार्यालयबाट वैवाहिक अङ्गीकृत नागरिकता एकसहित ८६ जनाले नयाँ नागरिकता लिनुभएको उहाँले जानकारी दिनुभयो। ६४ जनाले नागरिकता प्रमाणपत्रको प्रतिलिपि बनाउनुभएको छ। एक हप्तामा नाबालक परिचयपत्र चार जनाको गराइएको छ। राहदानी आवेदन सङ्कलन ९३ र राहदानी वितरण ११७ जनाको गरिएको छ। त्यसैगरी राष्ट्रिय परिचयपत्रको आवेदन सङ्कलन २००, राष्ट्रिय परिचयपत्र वितरण १९७, दलित, जनजाति, पारिवारिक विवरण तथा अन्य प्रमाणित १८ जनाको गरिएको छ। यो साता एक संस्था नवीकरण गरिएको छ। प्रशासनले एक हप्तामा सम्पादन गरेका कार्यहरूको विवरण आम नागरिकलाई जानकारी गराउने उद्देश्यले विगतदेखि नै सार्वजनिक गर्दै आएको छ।",
      "link": "https://gorkhapatraonline.com/news/193069",
      "image": "https://gorkhapatraonline.com/storage/media/338553/conversions/unnamed-(1)-original-thumb.jpg"
    },
    {
      "slug": "193067",
      "title": "ट्राफिक प्रहरीद्वारा सात महिनामा ७६ लाखभन्दा बढी राजस्व सङ्कलन",
      "timestamp": 1771632000000,
      "source": "gp",
      "content": "जिल्ला ट्राफिक प्रहरी कार्यालय हेटौँडा मकवानपुरले चालु आर्थिक वर्ष २०८२ र ८३ को सात महिनाको अवधिमा  ७६ लाख ४६ हजार राजस्व सङ्कलन गरेको छ ।",
      "longContent": "बागमती, फागुन ९ गते।जिल्ला ट्राफिक प्रहरी कार्यालय हेटौँडा मकवानपुरले चालु आर्थिक वर्ष २०८२ र ८३ को सात महिनाको अवधिमा  ७६ लाख ४६ हजार राजस्व सङ्कलन गरेको छ ।कार्यालय प्रमुख प्रहरी निरीक्षक बच्चुराम फुयाँलका अनुसार उक्त अवधिमा ट्राफिक नियम उल्लङ्घन गर्ने आठ हजार ४१४ सवारीसाधन चालकमाथि कारबाही गरिउको छ ।कार्यालयले अघिल्लो आव २०८१ र ८२ मा ट्राफिक नियम उल्लङघन गर्ने ३० हजार ३४ सवारीसाधन चालकमाथि कारबाही गरी  दुई करोड ४१ लाख ४५ हजार ५४ राजस्व सङ्कलन गरेको थियो ।प्रहरी निरीक्षक फुयाँलका अनुसार मकवानपुर जिल्लामा चालु आवमा भएका १९६ सवारी दुर्घटनामा परी ३२ जनाको मृत्यु भएको छ भने ३८६ जना घाइते भएका छन् ।अघिल्लो आव २०८१ र ८२ मा मकवानपुरमा ४०७ सवारी दुर्घटनामा परी ५० जनाको मृत्यु भएको थियो भने ९६५ जना घाइते भएका थिए । पछिल्लो समय सञ्चालन गरिएको ट्राफिक सचेतना र नियमति ट्राफिक चेकजाँचका कारण सवारी दुर्घटनामा हुने मानवीय क्षतिमा कमी आउनुको साथै ट्राफिक नियम उल्लङ्घनकर्ताको सङ्ख्यासमेत घट्दै गएको प्रहरी निरीक्षक फुयाँलले बताउनुभयो । “हामीले ट्राफिक नियम र दुर्घटना न्यूनीकरणसम्बन्धी सचेतना कार्यक्रमसँगै सडकमा ट्राफिक जाँचमा कडाइ गरेका छौँ”, उहाँले भन्नुभयो, “आव २०८२ र ८३ मा मात्रै विद्यार्थी, नयाँ चालक, व्यवसायी, कर्मचारीलगायत गरी ५४७ पटक ट्राफिक नियमसम्बन्धी सचेतनामूलक सहजीकरण गरेका छौँ । त्यसबाट ३९ हजार २४६ जनालाई सचेतना दिइएको छ ।”यसबाहेक ठाउँ ठाउँमा पर्चा, पम्पलेट, स्टिकर टाँस र समय समयमा चालकहरूको निःशुल्क स्वास्थ्य परीक्षणसमेत गर्दै आएको फुयाँलले बताउनुभयो । बढ्दो सवारीसाधनको चाप, साँघुरो सडक, चालकको लापर्वाही तथा सडकमा छाडिने पशुचौपायाका कारण सवारी दुर्घटना हुने गरेकाले यसबारे पनि सचेतनामूलक कार्यक्रम सञ्चालन गरिएको बताउनुभयो । रासस",
      "link": "https://gorkhapatraonline.com/news/193067",
      "image": "https://gorkhapatraonline.com/storage/media/338551/conversions/rajashow-original-thumb.jpg"
    },
    {
      "slug": "193062",
      "title": "नेपाल–भारत आर्थिक सहकार्यलाई थप सहज र परिणाममुखी बनाउन अध्यक्ष ढकालको जोड",
      "timestamp": 1771632000000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपाल–भारत आर्थिक सहकार्यलाई थप सहज एवं परिणाममुखी बनाउनुपर्नेमा जोड दिनुभएको छ ।",
      "longContent": "काठमाडौँ,फागुन ९ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले नेपाल–भारत आर्थिक सहकार्यलाई थप सहज एवं परिणाममुखी बनाउनुपर्नेमा जोड दिनुभएको छ ।भारतको राजधानी नयाँ दिल्लीमा सुरु भएको ‘दोस्रो इन्डो–नेपाल व्यापार महोत्सव २०२६’ लाई शुक्रबार सम्बोधन गर्दै उहाँले नेपाल–भारतबीच सहज भन्सार प्रक्रिया, मापदण्ड समन्वय, डिजिटल व्यापार प्रणाली सुदृढीकरण तथा साना–मझौला उद्योगलाई वित्तीय पहुँच र प्रविधि हस्तान्तरणमा सहजीकरण गर्नुपर्नेमा जोड दिनुभयो । अध्यक्ष ढकालले भारत नेपालको सबैभन्दा ठूलो व्यापार साझेदार र प्रमुख लगानीस्रोत रहेको उल्लेख गर्दै खुला सीमा, सांस्कृतिक निकटता र जनस्तरको सम्बन्धले दुई देशबीचको साझेदारीलाई विशिष्ट बनाएको धारणा राख्नुभएको महासङ्घद्वारा जारी विज्ञप्तिमा जनाइएको छ ।उहाँले विश्व अर्थतन्त्रमा अनिश्चितता र आपूर्ति शृङ्खलामा अवरोध उत्पन्न भइरहेको उल्लेख गर्दै यस्तो अवस्थामा छिमेकी राष्ट्रबीचको सुदृढ सहकार्य महत्वपूर्ण हुनेमा जोड दिनुभयो । भारतले हालै प्रस्तुत गरेको केन्द्रीय बजेटले पूर्वाधार, ‘डिजिटल कनेक्टिभिटी’, हरित ऊर्जा तथा साना–मझौला उद्योग प्रवद्र्धनमा दिएको प्राथमिकताले नेपालका लागिसमेत नयाँ अवसर सिर्जना गर्ने उहाँको धारणा थियो । अध्यक्ष ढकालले नेपाल जलविद्युत्मा समृद्ध रहेको र भारततर्फ विद्युत् निर्यात सुरु भइसकेको जानकारी दिँदै उपयुक्त प्रसारण लाइन र नीतिगत स्थायित्व भएमा नेपाल भारतको विश्वासिलो हरित ऊर्जा साझेदार बन्न सक्ने बताउनुभयो ।यस्तै, उहाँले पर्यटन क्षेत्रमा नेपालले प्राकृतिक सौन्दर्य, साहसिक तथा आध्यात्मिक गन्तव्यहरू प्रस्तुत गरेको उल्लेख गर्दै होटल, रिसोर्ट तथा केबलकार परियोजनाहरूमा लगानीको अवसर विस्तार भइरहेको जानकारी पनि गराउनुभयो । अध्यक्ष ढकालले भन्नुभयो, “नेपालमा ऊर्जा, पर्यटन औद्योगिक क्षेत्र, विशेष आर्थिक क्षेत्र, सीमापार लजिस्टिक्स, कृषि प्रशोधन, औषधि उद्योग, शिक्षा र स्वास्थ्य सेवामा प्रशस्त सम्भावना रहेको छ । यस्ता क्षेत्रमा लगानी गर्न भारतीय लगानीकर्ताहरुलाई आग्रह गर्दछु ।” नेपालको निजी क्षेत्रले सधैँ राजनीतिक स्थायित्व र आर्थिक अनुशासनको पक्षमा आवाज उठाउँदै आएको उल्लेख गर्दै उहाँले दीर्घकालीन रुपमा लगानीकर्ताको विश्वास कायम गर्ने पक्षमा नेपालमा नीतिगत सुधारहरु भइरहेको पनि उल्लेख गर्नुभयो । उहाँले इन्डो–नेपाल व्यापार महोत्सव केवल औपचारिक कार्यक्रम नभई सद्भावनालाई व्यावसायिक साझेदारीमा रूपान्तरण गर्ने मञ्च भएको उल्लेख गर्दै अध्यक्ष ढकालले हरित ऊर्जा, डिजिटल सेवा, पर्यटन र उत्पादन क्षेत्रमा ठोस सहकार्य अघि बढाउन भारतीय उद्योगी व्यवसायी एवं लगानीकर्ताहरुलाई आह्वान पनि गर्नुभयो ।  रासस",
      "link": "https://gorkhapatraonline.com/news/193062",
      "image": "https://gorkhapatraonline.com/storage/media/338543/conversions/202602210935-e2f42786-a86a-4965-a626-9f2edff890e9_medium-original-thumb.jpg"
    },
    {
      "slug": "193005",
      "title": "दलहरूको प्राथमिकतामा पर्यटन",
      "timestamp": 1771632000000,
      "source": "gp",
      "content": "आसन्न प्रतिनिधि सभा सदस्य निर्वाचनका लागि राजनीतिक दलहरूले सार्वजनिक गरेका घोषणापत्रमा नेपाल निर्माण गर्न पर्यटन क्षेत्रलाई आर्थिक समृद्धिको मुख्य आधारका रूपमा अघि सारेका छन् । निर्वाचनमा सहभागी हुने अधिकांश राजनीतिक दल र प्रत्यक्षतर्फका उम्मेदवारले सार्वजनिक गरेका घोषणापत्रमा पाँच वर्षभित्र पर्यटक आगमन र प्रतिव्यक्ति खर्चलाई दोब्बर बनाउने, कुल गार्हस्थ उत्पादनमा पर्यटनको योगदान १० प्रतिशत पुर्‍याउने, हवाईसेवा विस्तार, आन्तरिक हवाईसेवा सहज र सुरक्षित, सबै अन्तर्राष्ट्रिय विमानस्थल पूर्ण सञ्चालनमा ल्याउनेलगायतका महìवाकाङ्क्षी लक्ष्य राखेका छन् ।",
      "longContent": "गोरखापत्र समाचारदाताकाठमाडौँ, फागुन ९ गते । आसन्न प्रतिनिधि सभा सदस्य निर्वाचनका लागि राजनीतिक दलहरूले सार्वजनिक गरेका घोषणापत्रमा नेपाल निर्माण गर्न पर्यटन क्षेत्रलाई आर्थिक समृद्धिको मुख्य आधारका रूपमा अघि सारेका छन् । निर्वाचनमा सहभागी हुने अधिकांश राजनीतिक दल र प्रत्यक्षतर्फका उम्मेदवारले सार्वजनिक गरेका घोषणापत्रमा पाँच वर्षभित्र पर्यटक आगमन र प्रतिव्यक्ति खर्चलाई दोब्बर बनाउने, कुल गार्हस्थ उत्पादनमा पर्यटनको योगदान १० प्रतिशत पुर्‍याउने, हवाईसेवा विस्तार, आन्तरिक हवाईसेवा सहज र सुरक्षित, सबै अन्तर्राष्ट्रिय विमानस्थल पूर्ण सञ्चालनमा ल्याउनेलगायतका महत्वाकाङ्क्षी लक्ष्य राखेका छन् ।नेपाली कांग्रेसले सार्वजनिक गरेको १० वटा आधारमध्ये पर्यटन क्षेत्रमा अन्तर्राष्ट्रिय लगानी भित्र्याउने, रोजगारी सिर्जना, पर्यटकीय पूर्वाधारको द्रुत विकासलगायतका प्रतिबद्धता अघि सारेको छ । “हाम्रो अर्थतन्त्र खुला, प्रतिस्पर्धी, प्रविधिमैत्री र पर्यावरणमैत्री हुने छ जसले अन्तर्राष्ट्रिय लगानी र प्रविधिलाई आकर्षित गर्ने छ । प्राकृतिक सम्पदा भावी पुस्ताका लागि सुरक्षित राख्दै नेपाललाई सगरमाथा, बुद्ध, पशुपति र जानकीको देशका रूपमा मात्र होइन, विश्व समुदायको एक जिम्मेवार र प्रतिष्ठित सदस्यका रूपमा चिनाउनेछौँ,” कांग्रेसको घोषणापत्रमा उल्लेख छ ।त्यस्तै नेकपा (एमाले) ले सार्वजनिक गरेको २५ वटा आधारमध्ये पर्यटनतर्फ नेपाललाई प्र्राकृतिक, धार्मिक, सांस्कृतिक र साहसिक पर्यटनको गन्तव्यका रूपमा विश्व पर्यटन बजारमा ब्रान्डिङ गर्ने, पर्यटनको पूर्वाधार विकास, हवाईसेवा विस्तार, नयाँ गन्तव्यको विकास, भिसा तथा आन्तरिक उडान भाडादरमा पुनरवलोकन गरी पाँच वर्षमा पर्यटक आगमन दोब्बर बनाउने लक्ष्य राखिएको छ ।“पर्यटकको सुरक्षा पहिलो प्राथमिकता र अविस्मरणीय नेपाली सत्कारलाई मूल मन्त्र बनाएर पर्यटन सेवाको गुणस्तर वृद्धि गर्दै पर्यटकको बसाइ लम्ब्याउँछौँ । हवाई सेवाप्रदायकसँग सहकार्य गरेर हवाईसेवालाई सहज, सुरक्षित र आरामदायी बनाउने छौँ,” एमालेको घोषणापत्रमा उल्लेख छ ।नेपाली कम्युनिस्ट पार्टीले ल्याएको प्रतिबद्धतापत्रमा नेपाललाई आकर्षक, सुरक्षित र पहुँचयोग्य पर्यटन गन्तव्य बनाउने, स्थानीय रोजगारी सिर्जना र स्वदेशमै लगानी प्रवर्धन गर्नेलगायतका योजना सार्वजनिक गरेको छ ।स्थानीय पर्यटन प्रोफाइल बनाउने, पर्यटकीय पूर्वाधार सुधार तथा निर्माण, सडक, यातायात, विमानस्थल र हवाईसेवामा सुधार गर्ने, भैरहवा र पोखरा विमानस्थलबाट अन्तर्राष्ट्रिय उडान विस्तार गरिने छ,” नेकपाले घोषणापत्रमा उल्लेख गरेको छ ।त्यस्तै राष्ट्रिय स्वतन्त्र पार्टी (रास्वपा) ले सार्वजनिक गरेको वाचापत्रमा नेपाल भित्रिने पर्यटक सङ्ख्या र प्रतिव्यक्ति खर्चलाई पाँच वर्षभित्र दोब्बर पार्दै औसत बसाइ लम्ब्याउन आवश्यक नीति कार्यान्वयन गर्ने, ट्रेकिङकेन्द्रित पर्यटनलाई विविधीकरण गर्ने, डिजिटल प्लेटफर्ममा एकीकृत गरी पर्यटकको समय, खर्च र झन्झट घटाउने, पर्वतीय पर्यटनमा सुधारलगायतका विकास नीति कार्यान्वयन गर्ने जनाइएको छ ।“नेपाललाई धार्मिक–सांस्कृतिक पर्यटन केन्द्रका रूपमा प्रवर्धनमा जोड दिने, नेपाल पर्यटन बोर्ड पुनर्गठित गरी नयाँ र सिर्जनात्मक मार्केटिङ, अनुभव सङ्कलन र प्रसारण, स्थानीय समुदायका आफ्ना पर्यटकीय उत्पादनलाई कथामार्फत बजारीकरण गर्ने छौँ । पोखरा र भैरहवा अन्तर्राष्ट्रिय विमानस्थललाई पूर्ण सञ्चालनमा ल्याउने छौँ,” रास्वपाले वाचापत्रमा उल्लेख गरेको छ ।राष्ट्रिय प्रजातन्त्र, पार्टी, जनता समाजवादी पार्टी नेपाल, आमजनता पार्टीलगायतका राजनीतिक दलले सार्वजनिक गरेका घोषणापत्रमा नेपाललाई अन्तर्राष्ट्रिय पर्यटनको केन्द्रका रूपमा विकास गर्ने, पर्यटनमैत्री नीति, एकद्वार प्रणालीको विकास र नेपालको उड्डयन क्षेत्रको विकासलाई प्राथमिकता दिएका छन् ।",
      "link": "https://gorkhapatraonline.com/news/193005",
      "image": "https://gorkhapatraonline.com/storage/media/338463/conversions/456-original-thumb.jpg"
    },
    {
      "slug": "193003",
      "title": "डाँफे जल पानीको गुणस्तरमा समस्या",
      "timestamp": 1771632000000,
      "source": "gp",
      "content": "ललितपुरको गोदावरी नगरपालिका–४ मा डाँफे जल उद्योगले उत्पादन गर्ने खानेपानीको गुणस्तरमा समस्या देखिएको छ । खाद्य प्रविधि तथा गुण नियन्त्रण विभागले उक्त उद्योगले पुराना, कुच्चिएका र थोत्रा जार पानी भरेर बजार पठाउने गरेको अनुगमनमा पाइएको हो । विभागका अनुसार उपभोक्ताको धेरै गुनासो आएपछि उक्त उद्योगको अनुगमन गरेको जनाएको छ । फोहोर जारमा पानी बिक्रीवितरण गरेको भन्ने उजुरी र गुनासोको सम्बोधन गर्ने क्रममा विभागले सो उद्योगमा अनुगमन गरेको जनाएको छ ।",
      "longContent": "गोरखापत्र समाचारदाता काठमाडौँ, फागुन ९ गते । ललितपुरको गोदावरी नगरपालिका–४ मा डाँफे जल उद्योगले उत्पादन गर्ने खानेपानीको गुणस्तरमा समस्या देखिएको छ । खाद्य प्रविधि तथा गुण नियन्त्रण विभागले उक्त उद्योगले पुराना, कुच्चिएका र थोत्रा जार पानी भरेर बजार पठाउने गरेको अनुगमनमा पाइएको हो । विभागका अनुसार उपभोक्ताको धेरै गुनासो आएपछि उक्त उद्योगको अनुगमन गरेको जनाएको छ । फोहोर जारमा पानी बिक्रीवितरण गरेको भन्ने उजुरी र गुनासोको सम्बोधन गर्ने क्रममा विभागले सो उद्योगमा अनुगमन गरेको जनाएको छ । विभागका अनुसार प्रशोधित पिउने पानी उत्पादन मापदण्डसम्बन्धी निर्देशिका, २०७४ बमोजिम अनिवार्य रूपमा राख्नुपर्ने सिआइपी रेकर्ड, तालिका र एसओपी जस्ता कुनै पनि अभिलेख उद्योगमा नभएको पाइयो । व्यक्तिगत सरसफाइमा लापर्बाही श्रमिकले काम गर्दा हेयर नेट र ग्लोब्स नलगाएको तथा गहना, नेल पोलिस र चुरा लगाएको भेटिएको छ । विभागले तत्कालै छ वटा पुराना र थोत्रा जार नष्ट गरेको छ र भविष्यमा त्यस्ता जार प्रयोग नगर्न कडा निर्देशन दिएको छ । साथै प्रयोगशाला परीक्षणका लागि जारको पानीको नमुनासमेत सङ्कलन गरिएको छ । विभागका प्रवक्ता डा. बालकुमारी शर्माले अनुगमनका केही झलकसमेत सार्वजनिक गर्दै उपभोक्ताको स्वास्थ्यमा खेलबाड गर्ने उद्योगलाई कारबाही हुने बताउनुभयो । उद्योगलाई प्रशोधित पिउने पानी उत्पादनसम्बन्धी निर्देशिका, २०७४ र नेपाल राजपत्रमा उल्लेखित मापदण्डबमोजिम उत्पादन गर्न, श्रमिकको व्यक्तिगत सरसफाइमा सुधार गर्न र जारको स्वच्छतामा विशेष ध्यान दिन निर्देशन दिएको जानकारी दिनुभयो । हेल्थ केयरलाई जरिबानायसैबिच वाणिज्य, आपूर्ति तथा संरक्षण विभागको अनुगमन टोली वीरगगन्ज महानगरपालिकामा रहेको शुभम् हेल्थकेयरलाई रकम दुई लाख एक हजार रुपियाँ जरिबाना रहेको छ । विभागको अनुगमन टोलीले उपत्यकाबाहिरका बजारको अनुगमन गर्दा शुभम हेल्थकेयर दर्ता नवीकरण नगरी सञ्चालन भएको पाइएपछि सो बराबरको रकम जरिबाना गरेको हो । विभागले विशेष गरी उपभोक्ता संरक्षण ऐनविपरीत कार्य गर्ने विभिन्न व्यवसायलाई यस कागजातमार्फत सार्वजनिक रूपमा सचेत गराइएको छ । अनुगमन टोलीले वीरगन्ज र भक्तपुर क्षेत्रका पाँच वटा व्यापारिक फर्मको अनुगमन गरेको जनाएको छ ।",
      "link": "https://gorkhapatraonline.com/news/193003",
      "image": "https://gorkhapatraonline.com/storage/media/338460/conversions/khadya-prabidhi-original-thumb.jpg"
    },
    {
      "slug": "193000",
      "title": "अर्थतन्त्र उकास्न सरकार प्रयासरत",
      "timestamp": 1771632000000,
      "source": "gp",
      "content": "अर्थमन्त्री रामेश्वर खनालले जेनजी आन्दोलनपछि मुलुकमा देखिएका विभिन्न आशङ्का र अन्योललाई चिर्दै सरकार निर्वाचनको वातावरण सफल बनाउन लागि परेको बताउनुभएको छ ।",
      "longContent": "गोरखापत्र समाचारदाताललितपुर, फागुन ९ गते । अर्थमन्त्री रामेश्वर खनालले जेनजी आन्दोलनपछि मुलुकमा देखिएका विभिन्न आशङ्का र अन्योललाई चिर्दै सरकार निर्वाचनको वातावरण सफल बनाउन लागि परेको बताउनुभएको छ । नेपाल पर्यटन बोर्ड र परिसूचक मिडियाले ललितपुरमा शुक्रबार आयोजना गरेको पर्यटन गोष्ठीमा उहाँले सरकार गठन भएका सुरुवाती दिनमा सरकारसामु अनेकौँ चुनौती रहे पनि राजनीतिक दलसँगको निरन्तरको संवाद र सहकार्यपछि मुलुकमा निर्वाचन सुनिश्चत भएको बताउनुभयो ।उहाँले भन्नुभयो, “सरकार बनेको पाँच छ हप्तासम्म आमनागरिकसँगै राजनीतिक वृत्तमा निर्वाचन हुँदैन कि भन्ने भन्ने आशङ्का थियो । जेनजी अन्दोलनका क्रममा जेलबाट भागेका कैदी, लुटिएका हतियार र नयाँ पुस्ताले पुराना राजनीतिक दलसँग वार्ता र संवाद नै गर्न नचाहेको चुनौतीलाई सरकारले अत्यन्तै संयमतापूर्वक मेटाउन सफल भएको छ । निर्वाचन सफल बनाउनुका साथै भ्रष्टाचार न्यूनीकरण र सुशासन कायम गर्ने जिम्मेवारीसमेत यो सरकारलाई रहेकोमा कतिपय कुरामा सफलता प्राप्त भएको छ । देशको अर्थतन्त्र उन्नयनका लागि सरकारले हरसम्भव प्रयत्न गरेको छ ।”मन्त्री खनालले सरकारको सम्पूर्ण ध्यान निर्वाचनमा केन्द्रित गर्नु पर्दा पर्यटनलगायत अन्य क्षेत्रको विकासको काममा पर्याप्त ध्यान दिन नसकेको बताउँदै पर्यटन क्षेत्र अर्थतन्त्रको मुख्य मेरुदण्ड रहेकाले दिगो पर्यटन विकास गर्न जरुरी रहेकोमा जोड दिनुभयो । पर्यटनले रोजगारी सिर्जना, विदेशी मुद्रा आर्जन र समग्र आर्थिक वृद्धिमा महìवपूर्ण भूमिका खेलेको बताउँदै उहाँले पर्यटन क्षेत्रको महìवलाई कागजमा मात्र सीमित नराखी यस क्षेत्रको नीति, कार्यक्रम र आयोजनालाई सम्बोधन गर्न आवश्यक रहेको औँल्याउनुभयो ।दिगो, समावेशी र जिम्मेवार पर्यटन अभ्यासमार्फत पर्यटन प्रवर्धन गर्ने दिशामा सरकार निरन्तर काम गरिरहेको बताउँदै उहाँले प्राप्त उपलब्धिलाई संस्थागत गर्दै अर्थतन्त्रका सबै क्षेत्रलाई समान रूपमा अघि बढाउनेतर्फ सरकार प्रतिबद्ध रहेकोबारे समेत स्पष्ट पार्नुभयो ।त्यस्तै महिला, बालबालिका तथा ज्येष्ठ नागरिकमन्त्री श्रद्धा श्रेष्ठले जलवायुजन्य विपत्का कारण पर्यटन क्षेत्र प्रभावित हुँदा त्यसको सबैभन्दा ठुलो मार महिलामाथि परिरहेको बताउँदै महिलाद्वारा सञ्चालित उद्यम, लैङ्गिक संवेदनशील पूर्वाधार र सामुदायिक संरक्षणमा लगानी गर्न आग्रह गर्नुभयो ।मन्त्री श्रेष्ठले भन्नुभयो, “महिलाद्वारा सञ्चालित उद्यममा सहज पहुँचयोग्य जलवायु कोष, सहकार्य सुदृढीकरण, पानी तथा नवीकरणीय ऊर्जा जस्ता लैङ्गिक संवेदनशील पूर्वाधारमा लगानी आवश्यक छ । जलवायु परिवर्तनले एकातर्फ महिलाले सञ्चालन गर्दै आएका घरबास, स्थानीय उत्पादनको बिक्री र होटेल तथा जलक्षेत्र प्रभावित हुने गरेको छ भने अर्कातर्फ महिला वित्तीय पहुँचमा सीमित र अनौपचारिक वा कम पारिश्रमिक क्षेत्रमा सीमित हुने बढी जोखिममा छ ।”हिमताल विस्फोट, अनियमित हिमपात, पहिरोका कारण ट्रेकिङ पदमार्ग अवरुद्ध हुनु, पर्यटकीय क्षेत्रमा पानीको अभाव र सम्पदामा क्षति जस्ता घटनाले पर्यटनलाई बढ्दो रूपमा प्रभावित गरिरहेको बारे उहाँले चिन्ता व्यक्त गर्नुभयो । राष्ट्रिय योजना आयोगका उपाध्यक्ष प्रकाशकुमार श्रेष्ठले भारत र सीमा जोडिएको चीनबिच रहेको भौगोलिक यथार्थलाई पर्यटन अवसरका रूपमा उपयोग गर्नुपर्नेमा बताउनुभयो ।परराष्ट्र मन्त्रालयका सहसचिव सचिव मणिरत्न शर्माले नेपाललाई विश्वले अझै पनि सगरमाथा र बुद्धका कारण मात्र चिनेको उल्लेख गर्दै अब अन्य पर्यटकीय क्षेत्र र सांस्कृतिक विविधतालाई अन्तर्राष्ट्रिय बजारमा ब्रान्डिङ गर्नुपर्नेमा जोड दिनुभयो ।",
      "link": "https://gorkhapatraonline.com/news/193000",
      "image": "https://gorkhapatraonline.com/storage/media/338457/conversions/Rameshwor-Khanal-Finance-Minister_sujan-gurung_AB_8853-original-thumb.jpg"
    },
    {
      "slug": "192959",
      "title": "समृद्धिको खाकासहित दल चुनावी मैदानमा : लक्ष्य आर्थिक सुधार",
      "timestamp": 1771545600000,
      "source": "gp",
      "content": "आसन्न फागुन २१ को प्रतिनिधिसभा निर्वाचनलाई लक्षित गरेर कांग्रेस, एमाले, नेकपा, रास्वपासहित सबै दलहरूले सार्वजनिक गरेको घोषणापत्रमा आर्थिक एजेन्डाले प्रमुख प्राथमिकता पाएको छ ।",
      "longContent": "काठमाडौँ, फागुन ८ गते । आसन्न फागुन २१ को प्रतिनिधिसभा निर्वाचनलाई लक्षित गरेर कांग्रेस, एमाले, नेकपा, रास्वपासहित सबै दलहरूले सार्वजनिक गरेको घोषणापत्रमा आर्थिक एजेन्डाले प्रमुख प्राथमिकता पाएको छ । दलले ल्याएको घोषणापत्रमा मुलुकलाई सुशासनको बाटोमा डोर्‍याउँदै आर्थिक समृद्धिको मार्गमा अघि बढाउने योजना अघि सारिएको छ ।नेपाली कांग्रेस, एमाले, नेकपा, रास्वपासहितका दलले ल्याएको घोषणापत्रमा अर्थतन्त्रलाई जोडतोडले समेट्न खोजिएको छ । नेपाली कांग्रेसले आफ्नो घोषणापत्रमा उदार, उत्पादनमुखी, न्यायमूलक अर्थतन्त्रको अवधारणालाई अघि सारेको छ । वि.सं. २०४६ सालपछि नेपाली कांग्रेसले सुरु गरेको पहिलो पुस्ताको आर्थिक सुधारले निरन्तरता पाएको भए आज नेपालीको प्रतिव्यक्ति आय २५०० डलर नाघिसक्ने थियो । सशस्त्र द्वन्द्व र अस्थिरताका कारण गुमेको त्यही ‘आर्थिक लाभ’ पुनः प्राप्त गर्न कांग्रेस प्रतिबद्ध रहेको घोषणापत्रमा उल्लेख छ ।नेपाली कांग्रेस : आर्थिक पुनरुत्थानको दशककांग्रेसले आगामी पाँच वर्षलाई ‘आर्थिक पुनरुत्थानको अर्धदशक’ घोषणा गर्दै दोस्रो पुस्ताको आर्थिक सुधारमार्फत नेपालको अर्थतन्त्रलाई ११५ खर्ब रुपियाँ र प्रतिव्यक्ति आयलाई २५०० अमेरिकी डलर पुर्‍याउने सङ्कल्प गरेको छ । यसका लागि कुल १३७.५ खर्ब रुपियाँ बराबरको लगानी परिचालन गर्ने र त्यसमा ८० प्रतिशत हिस्सा निजी क्षेत्रको कायम गर्दै राज्यको भूमिकालाई केवल सहजकर्ता र निष्पक्ष नियामकमा सीमित राख्ने कांग्रेसले बताएको छ । मुद्रास्फीतिलाई पाँच प्रतिशतभित्र नियन्त्रण गर्ने र सीमान्त पुँजी उत्पादन अनुपातलाई ४.५:१ मा कायम राख्ने कांग्रेसको योजना छ । उदार अर्थतन्त्रको नीतिमा निजी क्षेत्रलाई समृद्धिको मुख्य इन्जिनका रूपमा स्थापित गर्दै नीतिगत स्थिरता, स्वस्थ प्रतिस्पर्धा र ‘प्रो–प्राइभेट’ वातावरण निर्माण गर्ने कांग्रेसको योजना छ, जहाँ सरकारले बजारको प्रतिस्पर्धी, निष्पक्षता र स्वच्छताका लागि एक कुशल नियामकको भूमिका मात्र निर्वाह गर्ने छ ।कांग्रेसले उत्पादनमुखी अर्थतन्त्रको योजनामा रोजगारीमूलक र ‘उत्पादनमा आधारित’ उच्च, दिगो र फराकिलो आर्थिक वृद्धि हासिल गर्ने ‘प्रो–ग्रोथ’ नीति लिने बताएको छ, जहाँ युवाहरू केवल श्रमिक मात्र नभई ‘सम्पत्ति सिर्जना र उद्यमशीलता’ का वास्तविक साझेदार हुन्छन् । कांग्रेसले आन्तरिक तथा बाह्य पुँजीलाई उत्पादनशील क्षेत्रमा आकर्षित गरी व्यापक रोजगारी सिर्जना र उच्च–दिगो आर्थिक वृद्धि गर्ने योजना अघि सारेको छ । यसका लागि सरकार फेरिँदा नीति नफेरिने गरी प्रमुख दलहरूबिच ‘न्यूनतम साझा आर्थिक एजेन्डा’ मा राष्ट्रिय सहमति कायम गर्ने, हाल सञ्चालनमा रहेका विभिन्न प्रकारका उद्योगहरूले भोग्नुपरिरहेका नीतिगत अस्पष्टता, कानुनी झन्झट र संस्थागत जटिलताहरूलाई तत्काल सम्बोधन गर्न एकद्वार प्रणालीलाई प्रभावकारी बनाउँदै झन्झटमुक्त उद्योग सञ्चालनको वातावरण बनाउने योजना अघि सारेको छ ।यस्तै, करका दर र सर्तहरू कम्तीमा १०–१५ वर्षसम्म स्थिर रहने गरी ‘स्ट्याबिलिटी क्लज’ सहितको कानुनी ग्यारेन्टी गर्ने, उद्योग दर्तादेखि नवीकरणसम्मका सबै प्रक्रियालाई कागजविहीन र हैरानीमुक्त बनाउन सरलीकृत डिजिटल प्रणाली लागु गर्ने, व्यवसाय र लगानीसँग सम्बन्धित मुद्दाहरू छिटोछरितो टुङ्ग्याउन ‘फास्ट ट्रयाक’ न्यायाधिकरणको व्यवस्था गर्ने, 'नो वर्क, नो पे' को व्यावहारिक प्रयोगमार्फत रोजगारदाता र श्रमिक दुवैका लागि पूर्वानुमानयोग्य श्रम वातावरण तय गर्ने योजना कांग्रेसले अघि सारेको छ । लगानी बोर्ड र उद्योग विभागलाई गाभेर पारदर्शी, शक्तिशाली ‘लगानी प्रवर्धन एवं संरक्षण बोर्ड’ स्थापना गर्ने, हाल स्थापना र सञ्चालनमा रहेका विशेष आर्थिक क्षेत्रलाई प्रभावकारी बनाउन आवश्यक नीतिगत र कानुनी प्रबन्ध गर्ने र प्रत्येक प्रदेशमा न्यूनतम ‘एक विशेष आर्थिक क्षेत्र’ सञ्चालन सुनिश्चित गर्ने, करका दर र सर्तहरू कम्तीमा १०–१५ वर्षसम्म स्थिर रहने गरी ‘स्ट्याबिलिटी क्लज’ राख्ने, दामासाही सम्बन्धी कानुन, नाफा फिर्ता र बहिर्गमन प्रक्रियालाई सहज र पारदर्शी बनाउने, पहिले थुन्ने अनि सुन्ने अन्यायपूर्ण परम्परा अन्त्य गरी व्यावसायिक क्षेत्रमा प्राकृतिक न्यायको सिद्धान्त अक्षरशः लागु गर्ने, अनौपचारिक अर्थतन्त्रलाई क्रमशः औपचारिक बनाउन आवश्यक ज्ञान, सूचना तथा सेवा सुविधा दिई सहजीकरण गर्ने, उद्योग र उद्यमीको मानमर्दन गर्ने ‘मिडिया ट्रायल’ विरुद्ध कानुन निर्माण गरी डर–त्रासमुक्त लगानीको वातावरण निर्माण गर्ने, रुग्ण उद्योगहरूलाई पुँजीगत पुनर्संरचना, कर छुट र प्रविधि हस्तान्तरणमार्फत पुनः सञ्चालन वा उपयुक्त ‘एक्जिट पोलिसी’ तर्जुमा गरी लगानी र दायित्वबाट सहज बहिर्गमनको कानुनी व्यवस्था मिलाउने योजना कांग्रेसले अघि सारेको छ । साथै चेक, बीजक वा बिक्रेताले उधारोमा सामान बिक्री गरेको रकम असुली सहजताका लागि आवश्यक कानुनी प्रबन्ध गर्नेसम्मका योजना कांग्रेसले अघि सारेको छ ।कांग्रेसले ऊर्जा, पूर्वाधार विकास, कृषि, पर्यटन, शिक्षा, स्वास्थ्य र रोजगारीलाई आफ्नो घोषणापत्रमा महत्त्वका साथ राखेको छ ।उच्च आर्थिक वृद्धिको लक्ष्यनेकपा एमालेले सार्वजनिक गरेको घोषणापत्रमा आर्थिक एजेन्डालाई केन्द्रमै राखेको छ । सो पार्टीले ७ प्रतिशतदेखि ९ प्रतिशतसम्मको आर्थिक वृद्धिद्वारा अर्थतन्त्रको आकार पाँच वर्षमा १०० खर्ब रुपियाँ र १० वर्षमा २०० खर्ब रुपियाँ पुर्‍याउने घोषणा गरेको छ । एमालेले प्रतिव्यक्ति आय पाँच वर्षमा करिब अमेरिकी डलर ३ हजार पुर्‍याउने लक्ष्यका साथ सम्पूर्ण राष्ट्रिय स्रोत, साधन र सामर्थ्य परिचालन गर्ने, समतामूलक द्रुत आर्थिक विकासबाट चरम गरिबीको अन्त्य गर्ने बताएको छ ।आर्थिक वृद्धिमा गुणक प्रभाव पार्ने क्षेत्रमा राज्यको लगानी बढाउने, अर्थतन्त्रका सबै क्षेत्रको उत्पादन एवं उत्पादकत्व वृद्धि हुने र आम जनताको जीवनस्तरमा गुणात्मक सुधार आउने प्रमुख आयोजनाहरू सम्पन्न गर्न पर्याप्त हुने गरी बजेट तर्जुमा गर्ने, सार्वजनिक संस्थानको कार्यकुशलता अभिवृद्धि गर्ने, आगामी पाँच वर्षसम्म पुँजी निर्माण र अनिवार्य दायित्वका खर्च बाहेकका अन्य खर्चहरू कटौती गरी रोजगारी सिर्जना हुने उत्पादनशील क्षेत्रमा लगानी वृद्धि गर्ने, बजेटको अङ्क, निर्धारित समय, नतिजा र गुणस्तरको सीमा उल्लङ्घन गर्ने वा मापदण्ड पूरा नगर्नेलाई दण्डित गर्ने कानुनी व्यवस्था तर्जुमा गरी बजेट कार्यान्वयन गर्ने, राष्ट्रिय प्राथमिकता प्राप्त आयोजनाहरू कार्यान्वयन गर्न मात्रै सार्वजनिक ऋण लिने प्रतिबद्धता एमालेले घोषणापत्रमार्फत गरेको छ । सार्वजनिक ऋणलाई राष्ट्रिय सामर्थ्यको सुरक्षित अनुपातभन्दा बढ्न नदिने, मुद्रास्फीतिलाई नियन्त्रणमा राख्ने, खाद्य सुरक्षा कायम गर्ने, उत्पादन वृद्धि, मूल्य तथा आपूर्ति नियमन र उपभोक्ता सचेतना वृद्धि गरी उपभोक्ता हित संरक्षण गर्ने प्रतिबद्धता एमालेले गरेको छ । रोजगारीका थप अवसरलाई दोब्बर बनाई वैदेशिक रोजगारीमा जाने बाध्यात्मक स्थिति हटाउने योजना एमालेको छ ।स्वदेशमै रोजगारीका प्रशस्त अवसरहरू सिर्जना गर्न उच्च आर्थिक वृद्धिबाट वार्षिक चार लाख र सूचना प्रविधिको क्षेत्रसहित लक्षित रोजगार कार्यक्रमबाट थप एक लाख गरी वार्षिक पाँच लाख रोजगारी सिर्जना गर्ने योजना एमालेले बनाएको छ । सहरलाई पुँजी, प्रविधि, सेवा र बजार विस्तारको आधार बनाउँदै गाउँलाई उत्पादन र श्रमको केन्द्रका रूपमा विकास गरी गाउँ र सहरको परिपूरक विकासमार्फत समृद्धिको राष्ट्रिय अभियान थाल्ने एमालेले घोषणा गरेको छ । सहरहरूलाई राष्ट्रको छवि, गरिमा र समृद्धिको इन्जिनका रूपमा विकास गर्ने एमालेले नीति बनाएको छ । सबै उपमहानगरहरूलाई राष्ट्रिय तथा अन्तर्राष्ट्रिय वित्तीय केन्द्र, औद्योगिक तथा व्यापारिक केन्द्र, नवप्रवर्तन तथा आविष्कार केन्द्र, डिजिटल पूर्वाधार केन्द्र, शिक्षा र स्वास्थ्य सेवाको उत्कृष्टताको केन्द्र, रोजगारीका अवसरको केन्द्र र क्षेत्रीय तथा अन्तर्राष्ट्रिय यातायात हबका रूपमा विकास गरी ‘मेगा सिटी’ मा रूपान्तरण गर्ने योजना एमालेको घोषणापत्रमा समेटिएको छ । एमालेले सूचना प्रविधि, शिक्षा, स्वास्थ्य र रोजगारी लगायतका क्षेत्रलाई आफ्नो घोषणापत्रमा महत्त्व दिएको छ ।समाजवाद उन्मुख अर्थतन्त्रनेपाली कम्युनिस्ट पार्टी (नेकपा) ले ल्याएको घोषणापत्रमा आर्थिक सुधारको नयाँ चरण सुरुवात गर्ने घोषणा गरेको छ । नेपालको संविधानले समाजवाद उन्मुख अर्थतन्त्रको परिकल्पना गरेको सन्दर्भमा, बदलिँदो राष्ट्रिय तथा अन्तर्राष्ट्रिय आर्थिक परिवेश, आन्तरिक संरचनागत कमजोरी र गहिरिँदो असमानताका बिच पुरानै नीतिगत ढाँचामा निरन्तरता दिनु अव्यावहारिक रहेकाले उत्पादन वृद्धि, रोजगारी सिर्जना, वित्तीय समावेशिता र आत्मनिर्भरतामार्फत सामाजिक न्यायसहितको आर्थिक समृद्धिलाई केन्द्रमा राख्ने नयाँ चरणको बृहत् र संरचनागत आर्थिक सुधार आजको आवश्यकता रहेको नेकपाले आफ्नो घोषणापत्रमा उल्लेख गरेको छ ।आफ्नो दललाई जनताले म्यान्डेट दिए प्राकृतिक स्रोतहरूको विवेकशील, दिगो र उत्पादनमुखी उपयोग, स्वदेशी र वैदेशिक लगानीमा वृद्धि, सामूहिकता र सहकारितामा आधारित उत्पादन प्रणालीको विकास र विस्तार, स्रोतसाधनको दक्षतापूर्ण विनियोजन, खर्च क्षमतामा उल्लेख्य वृद्धि, उत्पादन तथा रोजगारी वृद्धि, समावेशी विकास र वैकल्पिक वित्त परिचालनमार्फत आगामी पाँच वर्षभित्र १० प्रतिशतभन्दा माथिको आर्थिक वृद्धिदर हासिल गर्ने लक्ष्य नेकपाको छ । स्रोत–साधनको प्रभावकारी परिचालनमार्फत आर्थिक तथा सामाजिक असमानता न्युनीकरण गर्दै पाँच वर्षमा बहुआयामिक गरिबीको दर २०.१५ प्रतिशतबाट घटाएर १० प्रतिशतमा झार्ने, राज्य संरक्षित कृषि र औद्योगिकीकरणको नीतिमार्फत कृषि तथा उद्योग लगायत उत्पादनका क्षेत्रलाई संरक्षण र प्रवर्धन गर्ने, उत्पादनमुखी, निर्यात प्रवर्धन तथा आत्मनिर्भर अर्थतन्त्र निर्माण गरी आयात निर्भरता क्रमशः न्युनीकरण गर्ने नेकपाको योजना छ । स्वदेशी निजी क्षेत्रको लगानी क्षमता अभिवृद्धि गर्दै वैदेशिक लगानीलाई उत्पादन, प्रविधि हस्तान्तरण र रोजगारी सिर्जनासँग जोड्दै वृद्धि गर्ने, कृषि, उद्योग, पर्यटन, ऊर्जा, सूचना प्रविधि र सेवा क्षेत्रमा उत्पादन तथा रोजगारीमा ठोस वृद्धि हासिल गर्ने, प्राकृतिक स्रोतको विवेकशील उपयोग गर्दै हरित तथा डिजिटल अर्थतन्त्रको जग बसाल्ने, निजी, सहकारी र सार्वजनिक क्षेत्रबिच सन्तुलित तथा पूरक विकासको मोडलमार्फत समाजवाद उन्मुख अर्थतन्त्रको ठोस आधार तयार पार्ने र सम्भाव्यताका आधारमा प्रत्येक प्रदेशलाई एक विशिष्ट आर्थिक क्रियाकलापको क्षेत्रका रूपमा विकास गर्ने नेकपाले घोषणा गरेको छ ।नेकपाले बैँकहरूलाई उत्पादनमूलक क्षेत्रमा लगानी गर्न प्रोत्साहन गर्ने, जनसाधारणबाट सङ्कलित निक्षेपको उपयोग सीमित घरानाले मात्र गर्ने अवस्था हटाउन मझौला र साना कर्जाको लक्ष्य निर्धारण गर्ने व्यवस्था गर्ने, वित्तीय प्रणालीमा सुशासन प्रवर्धन गर्न नीति–नियमहरू कडाइका साथ पालना गराउने र पालना नगर्नेहरूलाई कडा सजाय र जरिवानाको व्यवस्था गर्ने योजना अघि सारेको छ । हरेक स्थानीय तहमा सहजरूपमा बिमा सेवा उपलब्ध हुने व्यवस्था गर्ने, पुँजी बजारमा सर्वसाधारणको पहुँच र सहभागिता बढाउने, बचत तथा ऋण सहकारीको प्रभावकारी सुपरिवेक्षणको व्यवस्था गर्ने, सहकारी क्षेत्रको पुनरुत्थानका लागि सङ्क्रमण प्रभावबाट प्रभावित भई कार्य सञ्चालन सुचारु हुन नसकेका असल सहकारी संस्थाको निमित्त बचतकर्ताहरूको कम्तीमा पनि तोकिएको न्यूनतम सावाँ फिर्ता पाउने प्रत्याभूतिसहितको विशेष पुनरुत्थान प्याकेज कार्यान्वयनमा ल्याइने बताएको छ । फिनटेकको अवधारणाअनुरूप वित्तीय सेवा तथा प्रणालीलाई सजिलो, छरितो, पहुँचयोग्य, पारदर्शी र सस्तो बनाउन परम्परागत बैंकिङ, बिमा, लगानी, कारोबार, ऋण, बचत र भुक्तानी प्रणालीलाई डिजिटल माध्यमबाट सरल र स्मार्ट बनाउने योजना अघि सारेको छ । नेकपाले कृषि तथा ग्रामीण अर्थतन्त्र रूपान्तरण, ऊर्जा तथा पूर्वाधार विकास, औद्योगिक तथा उद्यमशीलता प्रवर्धन, सूचना प्रविधि तथा डिजिटल अर्थतन्त्र, पर्यटन तथा सेवा क्षेत्रको गुणस्तरीय विकास र सामाजिक क्षेत्रलाई प्राथमिक क्षेत्र तोकेको छ । प्रतिवर्ष एक लाख ५० हजार अतिरिक्त रोजगारी थप गरी वार्षिक ५ लाख रोजगारी सुनिश्चित गरिने नेकपाको नीति छ ।उत्पादकत्वमा निरन्तर वृद्धिचुनाव लक्षित 'वाचापत्र' राष्ट्रिय स्वतन्त्र पार्टी (रास्वपा) ले समेत सार्वजनिक गरेको छ । सो पार्टीले थिति बसाल्ने सङ्कल्पका रूपमा सार्वजनिक गरेको वाचापत्रमा आर्थिक उन्नयनको मूल आधार उत्पादकत्वमा निरन्तर वृद्धि गर्ने बताएको छ । सीमित समय, पुँजी र साधन स्रोतको अधिकतम उपयोग गर्दै उच्च गुणस्तरीय, प्रतिस्पर्धी र दिगो उत्पादन हासिल गर्नु नै दीर्घकालीन समृद्धिको मार्ग हो भन्नेमा रास्वपा स्पष्ट रहेको र यो लक्ष्य जोखिम वहन गर्न तत्पर निजी लगानी र सक्षम, पारदर्शी तथा सहजीकरणमुखी सार्वजनिक भूमिकाको प्रभावकारी समन्वयबाट मात्र सम्भव रहेको वाचापत्रमा उल्लेख छ । निजी क्षेत्रले रोजगारी सिर्जना, वस्तु तथा सेवाको आपूर्ति, राजस्व योगदान र लगानीयोग्य पुँजी प्रवाहमा अग्रणी भूमिका खेल्ने र सरकारको भूमिका नियामक तथा सहजीकरणकर्ताको भएको स्पष्ट पार्दै रास्वपाले रेन्ट–सिकिङ, नीतिगत दोहन तथा कृत्रिम अवरोधहरूको अन्त्य गर्दै नवप्रवर्तन, उद्यमशीलता र स्वस्थ प्रतिस्पर्धालाई प्रोत्साहित गर्ने सर्वाधिक उद्यममैत्री व्यावसायिक वातावरण निर्माण गर्ने प्रतिबद्धता गरेको छ ।रास्वपाले आफ्नो वाचापत्रमा आर्थिक प्रगतिमा बाधक रहेका वा असान्दर्भिक बनेका करिब दुई दर्जन ऐनहरू खारेज गर्ने, झन्झटिला ऐन र तजबिजी प्रक्रियाहरू शृङ्खलाबद्ध रूपमा खारेज वा सुधार गरेर उत्पादनको लागत घटाउने, व्यावसायिक वातावरण सुधार्ने र आर्थिक वृद्धिका प्राथमिकता क्षेत्रहरूमा स्वदेशी एवं प्रवासी लगानी आकर्षित गर्ने प्रतिबद्धता गरेको छ । नेपाललाई ‘सम्मानजनक मध्यम–आय भएको मुलुक’ बन्न अर्को पाँच वर्ष औसत आर्थिक वृद्धिदर वार्षिक सात प्रतिशत कायम गरेर जग बसाउने, यसका आधारमा पाँचदेखि सात वर्षभित्रै प्रतिव्यक्ति आय ३००० डलर नाघ्ने र अर्थतन्त्रको आकार १०० अर्ब डलर नजिक पुग्ने लक्ष्य रास्वपाले लिएको छ ।जनताले जिताएर सरकारमा पठाए सहकारी र लघुवित्त क्षेत्रको अनियन्त्रित र फितलो नियमनलाई विस्थापन गरी सम्पूर्ण गैर–बैंकिङ वित्तीय क्षेत्रलाई नेपाल राष्ट्र बैँकको प्रत्यक्ष र शक्तिशाली सुपरिवेक्षण प्रणालीभित्र ल्याउने, ५० करोडभन्दा बढीको कारोबार गर्ने सहकारी र लघुवित्तहरूलाई अनिवार्य रूपमा राष्ट्र बैँकको कडा नियमन र ‘घ’ वर्गका वित्तीय संस्था सरहको मापदण्डमा आबद्ध गराउने घोषणा रास्वपाले गरेको छ भने साना संस्थाहरूको व्यवस्थित सञ्चालनका लागि एक उच्चाधिकार सम्पन्न ‘दोस्रो तहको नियामक’ गठन गर्ने वाचा गरेको छ ।अर्थतन्त्रलाई उत्पादनमुखी बनाउनेउज्यालो नेपाल पार्टीले पनि चुनाव लक्षित प्रतिबद्धता–पत्र ल्याएको छ । समृद्धि र रोजगारी विस्तारका लागि पार्टीले सन् २०३० सम्म कुल गार्हस्थ्य उत्पादन ४७० अर्ब र २०३५ सम्म ४१११ अर्ब पुर्‍याउने लक्ष्य निर्धारण गरेको छ । निर्यात ४२० अर्बसम्म विस्तार गर्ने, वार्षिक ९ देखि १५ लाख रोजगारी सिर्जना गर्ने र समग्र अर्थतन्त्रलाई उत्पादनमुखी बनाउने रणनीति प्रतिबद्धता–पत्रमा उल्लेख छ । ऊर्जा क्षेत्रमा २०३० सम्म १२,००० मेगावाट र २०३५ सम्म २५,००० मेगावाट जलविद्युत् उत्पादन गर्ने, भारत, बङ्गलादेश र चीनतर्फ विद्युत् निर्यात बढाई वार्षिक ४५ अर्ब राजस्व आर्जन गर्ने लक्ष्य सो पार्टीले राखेको छ ।शिक्षा र स्वास्थ्यमा जनताको पहुँच विस्तार गर्न जनताको जलविद्युत् कोषबाट तोकिएका संस्थामार्फत विश्वविद्यालय तहसम्म निःशुल्क शिक्षा र निःशुल्क उपचारको व्यवस्था गर्ने प्रतिबद्धता गरिएको छ । कृषि क्षेत्रमा डिजिटल पहिचानमार्फत अनुदान वितरण, ५० प्रतिशत कृषि क्षेत्रलाई जैविकमा रूपान्तरण, सिँचाइका लागि निःशुल्क विद्युत्, तथा युवा किसानका लागि सहुलियत ऋण उपलब्ध गराउने नीति अघि सारिएको छ ।विद्यमान सार्वजनिक खरिद ऐनमा संशोधनराष्ट्रिय प्रजातन्त्र पार्टीले ल्याएको चुनाव लक्षित प्रतिबद्धतापत्रमा विद्यमान सार्वजनिक खरिद ऐनमा संशोधन गरी विकास निर्माण आयोजनाहरूमा हुने ढिलासुस्ती, लापरवाही र नीतिगत भ्रष्टाचारको अन्त्य गर्ने, चालु तथा प्रस्तावित आयोजनाहरूको रणनीतिक, लागत प्रभावी र पहुँचका आधारमा पुनरावलोकन गरी ३ वर्षभित्र सम्पन्न गरिने गरी निर्माणलाई तीव्रता दिइने र यातायात सञ्जाललाई आधुनिक र व्यवस्थित बनाउने उल्लेख गरिएको छ ।जनताले सरकारमा पठाए मेट्रो, पड वे, आकाशे पुल, अन्डरपास, ओभरपास,चक्रपथ विस्तार तथा वैकल्पिक साधन तथा मार्गमार्फत ट्राफिक जाम अन्त्य गरी आवागमनलाई सहज र छरितो बनाइने, स्मार्ट ट्राफिक प्रणाली, पार्किङ सुविधा, विद्युतीय बस र रेलको प्रयोगलाई प्रोत्साहन दिइने तथा ग्रामीण तथा सहरी क्षेत्रमा समान पहुँच सुनिश्चित गरी सुरक्षित, सहज र समय बचत हुने यातायात सेवा उपलब्ध गराउने घोषणा राप्रपाले गरेको छ । जनादेशका आधारमा सरकारमा पुग्ने दलले आगामी दिनमा घोषणापत्रमा टेकेर स्पष्ट कार्ययोजना ल्याएर लागु गर्न सक्छन् ।",
      "link": "https://gorkhapatraonline.com/news/192959",
      "image": "https://gorkhapatraonline.com/storage/media/338415/conversions/manifesto-news-cover-original-thumb.jpg"
    },
    {
      "slug": "192926",
      "title": "नेपालगन्ज भन्सारद्वारा सात महिनामा ११ अर्ब चार करोड भन्दा बढी राजस्व सङ्कलन",
      "timestamp": 1771545600000,
      "source": "gp",
      "content": "पश्चिमका प्रमुख नाकाहरू मध्येको एक नेपालगन्ज नाकाबाट भन्सार कार्यालयले सात महिनाको अवधीमा ११ अर्ब ४ करोड भन्दा बढी राजस्व संकलन गरेको छ ।",
      "longContent": "सिराज खाननेपालगन्ज, फागुन ८ गते । पश्चिमका प्रमुख नाकाहरू मध्येको एक नेपालगन्ज नाकाबाट भन्सार कार्यालयले सात महिनाको अवधीमा ११ अर्ब ४ करोड भन्दा बढी राजस्व सङ्कलन गरेको छ । नेपालगन्ज भन्सार कार्यालयले चालु आर्थिक वर्ष २०८२-०८३ को सात महिनामा ११ अर्ब ४ करोड ६५ लाख ८५ हजार रुपियाँ राजस्व सङ्कलन गरेको सो कार्यालयका प्रमुख जनार्दन पौडेलले बताउनुभयो । उहाँले चालु आवको सात महिनाको अवधीमा गत आवको सात महिनाको तुलनामा नौ करोड २४ लाख रुपियाँ भन्दा बढी राजस्व सङ्कलन भई राजस्व सङ्कलन वृद्धि हुने क्रममा रहेको बताउनुभयो । भन्सार कार्यालयका अनुसार गत आर्थिक वर्षको सात महिनामा नेपालगन्ज नाकाबाट १० अर्ब ९५ करोड ४१ लाख ८४ हजार रुपियाँ राजस्व सङ्कलन भएको थियो । नेपालगन्ज भन्सार कार्यालयको तथ्याङ्क अनुसार, चालु आवका लागि वार्षिक लक्ष्य २४ अर्ब ५४ करोड ५७ लाख ८२ हजार निर्धारण भएकोमा पुस मसान्तसम्म सात महिनामा ११ अर्ब चार करोड ६५ लाख ८५ हजार रुपियाँ अर्थात लक्ष्यको ४५ प्रतिशत असुली भएको छ । लक्ष्य पूरा गर्नका लागि बाँकी रहेका पाँच महिनामा ५५ प्रतिशत राजस्व सङ्कलन गर्नुपर्ने देखिएकोले यो वर्ष पनि लक्ष्य पूरा नहुने सङ्केत देखिएको नेपालगन्ज भन्सार कार्यालयका प्रमुख पौडेलले बताउनुभयो । उहाँले भन्सार कार्यालयको मासिक लक्ष्य अुनसार हालसम्म कुनै पनि महिनामा लक्ष्य अनुसार राजस्व सङ्कलन नभएको देखिएको छ ।चालु आवको साउन, भदौ, असोज, कात्तिक, मङ्सिर, पुस र माघ महिनामा क्रमशः लक्ष्यको ७४, ६९, ८७, ७२, ८३, ८३ र ८८ प्रतिशत मात्र राजस्व असुली भएको छ । गत आर्थिक वर्ष २०८१-०८२ मा नेपालगन्ज भन्सारले लक्ष्यको ७४.६४ प्रतिशत राजस्व सङ्कलन गरेको थियो  भने त्यसको अघिल्लो आर्थिक २०८०-०८१ मा ६३.३५ प्रतिशत राजस्व सङ्कलन गरेको थियो । नेपाल–भारत सीमाको जमुनाह नाकामा एकीकृत जाँच चौकी सञ्चालनमा आएपछि आयात निर्यात वृद्धि भई भन्सार राजस्व वृद्धि हुने अपेक्षा गरिए पनि केही वर्ष यता लक्ष्य पूरा हुन नसकेको भन्सार कार्यालयले जनाएको छ । अर्कोतर्फ नेपालगन्ज भन्सारबाट हुने व्यापार घाटा पनि अतिनै उच्च रहेको पाइएको छ । आयात–निर्यातको अनुपातमा निकै ठुलो फरक देखिँदै आएको छ  ।",
      "link": "https://gorkhapatraonline.com/news/192926",
      "image": "https://gorkhapatraonline.com/storage/media/338398/conversions/nepalgunj-bhansar-ICP-original-thumb.jpg"
    },
    {
      "slug": "192920",
      "title": "सुनको मूल्य स्थिर, चाँदीको मूल्य घट्यो",
      "timestamp": 1771545600000,
      "source": "gp",
      "content": "नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य तीन लाख चार हजार ७०० र एक तोला चाँदीको मोल रु पाँच हजार ५० निर्धारण भएको छ ।",
      "longContent": "काठमाडौँ,  फागुन ८  गते ।  आज स्थानीय बजारमा बिहीबारको तुलनामा सुनको मूल्य स्थिर छ भने चाँदीको मूल्य १० ले घटेको छ । नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य तीन लाख चार हजार ७०० र एक तोला चाँदीको मोल पाँच हजार ५० निर्धारण भएको छ ।हिजो बिहीबार एक तोला छापावाल सुनको मूल्य तीन लाख चार हजार ७०० र एक तोला चाँदीको मोल पाँच हजार ६० कायम भएको थियो । अन्तर्राष्ट्रिय सञ्चार माध्यमहरूका अनुसार आज अन्तर्राष्ट्रिय बजारमा एक औँस सुन चार हजार ९९२ अमेरिकी डलर तथा त्यति नै परिमाणको चाँदी ७८ अमेरिकी डलरमा कारोबार भइरहेको छ ।  रासस",
      "link": "https://gorkhapatraonline.com/news/192920",
      "image": "https://gorkhapatraonline.com/storage/media/338330/conversions/gold1616-original-thumb.jpg"
    },
    {
      "slug": "192885",
      "title": "यस्तो छ आजका लागि कृषिउपजको थोक मूल्य",
      "timestamp": 1771545600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,फागुन  ८ गते ।    कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ५५, गोलभेँडा सानो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु ५०, आलु रातो प्रतिकिलो रु २६, आलु रातो (भारतीय) प्रतिकिलो रु २५ र प्याज सुकेको (भारतीय) प्रतिकिलो रु ३८ रहेको छ । यसैगरी, गाजर (लोकल) प्रतिकिलो रु ६०, गाजर (तराई) प्रतिकिलो रु ५०, बन्दा (लोकल) प्रतिकिलो रु ५०, बन्दा (तराई) प्रतिकिलो रु ३५, बन्दा (नरिबल) प्रतिकिलो रु ४०, काउली स्थानीय प्रतिकिलो रु ३५, काउली स्थानीय (ज्यापू) प्रतिकिलो रु ५०, काउली तराई प्रतिकिलो रु ३५, रातो मूला प्रतिकिलो रु ३५, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ५५ र भन्टा डल्लो प्रतिकिलो रु ५५ कायम भएको छ । त्यसैगरी, मटरकोसा प्रतिकिलो रु ५५, घिउ सिमी (लोकल) प्रतिकिलो रु १३०, घिउ सिमी (हाइब्रिड) प्रतिकिलो रु १२०, घिउ सिमी (राजमा) प्रतिकिलो रु १३०, टाटे सिमी प्रतिकिलो रु ७०, तिते करेला प्रतिकिलो रु १८०, घिरौँला प्रतिकिलो रु १४०, लौका प्रतिकिलो रु १००, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २०, सलगम प्रतिकिलो ५०, भिन्डी प्रतिकिलो १२०, सखरखण्ड प्रतिकिलो ७०, बरेला प्रतिकिलो रु ६०, पिँडालु प्रतिकिलो रु ६५ र स्कुस प्रतिकिलो रु ६० कायम गरिएको छ ।रायोसाग प्रतिकिलो रु २५, पालुङ्गो प्रतिकेजी रु ३५, चमसुर प्रतिकिलो रु ३०, तोरीसाग प्रतिकिलो रु २५,  मेथी प्रतिकिलो रु ४०, हरियो प्याज प्रतिकिलो रु ४०, बकुला प्रतिकिलो रु ६०, तरुल प्रतिकिलो रु ८०, च्याउ (कन्य) प्रतिकिलो रु १४०, च्याउ (डल्ले) प्रतिकिलो रु ५००, राजा च्याउ प्रतिकेजी रु ३०० र सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ४५, चुकुन्दर प्रतिकिलो रु ६५, सजीवन प्रतिकेजी रु ३००, रातो बन्दा प्रतिकिलो रु ८०, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु ४०, पुदिना प्रतिकिलो रु ३५०, गान्टे मूला प्रतिकिलो रु ५०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३०० र रूखटमाटर प्रतिकेजी रु २८० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १९०, कागती प्रतिकिलो रु २४०, अनार प्रतिकिलो रु ३३०, अङ्गुर (हरियो) प्रतिकिलो रु २६०, अङ्गुर (कालो) प्रतिकिलो रु ४००, सुन्तला (भारतीय) प्रतिकिलो रु १७०, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०, भुइँकटहर प्रतिगोटा रु १४५, काँक्रो (लोकल) प्रतिकिलो रु १६०, काँक्रो (हाइब्रिड) प्रतिकिलो रु ८०, काँक्रो (लोकलक्रस) प्रतिकिलो रु १४०, निबुवा प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १५०, किनु प्रतिकिलो रु १३०, स्ट्रबेरी प्रतिकिलो रु ५००, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४३०, खुर्सानी हरियो प्रतिकिलो रु १८०, खुर्सानी हरियो (बुलेट) प्रतिकिलो रु १८०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ९००, भेडे खुर्सानी प्रतिकिलो रु १२०, हरियो लसुन प्रतिकिलो रु ५०, हरियो धनियाँ प्रतिकिलो रु ४०, लसुन सुकेको (चाइनिज) प्रतिकिलो रु २६०, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु १५०, छ्यापी हरियो प्रतिकिलो रु १२०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/192885",
      "image": "https://gorkhapatraonline.com/storage/media/338282/conversions/adrhs-original-thumb.jpg"
    },
    {
      "slug": "192855",
      "title": "कृषिमा यान्त्रिक प्रयोग बढ्दै",
      "timestamp": 1771545600000,
      "source": "gp",
      "content": "वैदेशिक रोजगारीले गाउँमा युवा रित्तिँदै गर्दा इलाम नगरपालिका–२, सुम्बेकका युवा मुकेश रसाइली भने गाउँमै रोजगारी गर्न व्यस्त हुनुहुन्छ । फागुन सुरु हुँदा मुना पलाउन थाल्ने भएकाले रसाइलीलाई गाउँभरिको चिया काट्न भ्याइनभ्याइ छ ।",
      "longContent": "कोकिला ढकालइलाम, फागुन ८ गते । वैदेशिक रोजगारीले गाउँमा युवा रित्तिँदै गर्दा इलाम नगरपालिका–२, सुम्बेकका युवा मुकेश रसाइली भने गाउँमै रोजगारी गर्न व्यस्त हुनुहुन्छ । फागुन सुरु हुँदा मुना पलाउन थाल्ने भएकाले रसाइलीलाई गाउँभरिको चिया काट्न भ्याइनभ्याइ छ । अहिले इलामका डाँडापाखामा लगाइएका चियाको ‘स्किपिङ’ गर्ने मुख्य सिजन हो । चिया रोप्न सुरु भएदेखि नै चिया ‘स्किपिङ’ अर्थात् चियाको टुप्पा काट्न प्रयोग गरिँदै आएको परम्परागत फलामे हतियार सिक्कलले भन्दा रसाइलीलाई हाते मेसिनले निकै सजिलो र छिटो हुने गरेको छ । सुम्बेकबाट आएर इलाम नगरपालिका–५, घलेटारमा चिया काट्दै गरेका रसाइली मेसिनको प्रयोग गर्दा काममा निकै छिटो र सजिलो भएको बताउनुहुन्छ । “पहिला त सिक्कलले काटिन्थ्यो, ढिलो हुने, हातमा चोट लाग्ने, काम गर्नै पनि कठिन हुन्थ्यो,” रसाइली भन्नुहुन्छ, “यो मेसिन ल्याएपछि दैनिक कमाइ पनि राम्रो छ, काम गर्न छिटो र सजिलो भएको छ ।” गाउँमा युवा नै कम भएकाले धेरै जसो किसानले आफूलाई चिया काट्ने जिम्मा दिने गरेको रसाइली बताउनुहुन्छ । पुस लागेसँगै चिया काट्नै व्यस्त रसाइलीको दैनिक कमाइ पनि राम्रो रहेको छ । “यो स्किपिङ मेसिनलाई धेरैले रुख काट्ने चेन्सो भन्छन् तर त्यो होइन, चिया काट्ने अलग्गै मेसिन हो । यसमा पेट्रोल आवश्यक पर्छ । बिहान १० बजेदेखि बेलुका ४ बजेसम्म म यसैमार्फत काम गरिरहेको छु,” रसाइलीले भन्नुभयो, “तेल चियाधनीले हाल्दिन्छन्, दैनिक दुई हजारदेखि दुई हजार पाँच सय रुपियाँ ज्याला दिन्छन् । दैनिक रोजगारी चलेकै छ ।”रसाइलीका अनुसार १० जना श्रमिकले एक दिनमा गर्ने काम बराबरको काम एकै श्रमिकले मेसिनमार्फत हुने गरेको छ । एक जना श्रमिकले एक दिन चिया काटेको ज्याला सात सयदेखि एक हजार रुपियाँ लिने गरेका छन् । श्रमिकको ज्यालाभन्दा मेसिनले काम गराएको ज्याला सस्तो पर्ने भएकाले पनि धेरै चिया किसानले मेसिनकै प्रयोग थालेको रसाइलीको बुझाइ छ । उहाँले चिया स्किपिङ मेसिनलाई २५ हजार रुपियाँसम्म पर्ने गरेको बताउनुभयो । चियाको स्किपिङ गर्न मात्र होइन चियाको मुना टिप्न पनि पछिल्लो समय धेरै किसानले मेसिनकै प्रयोग थालेका छन् । चियामा काम गर्ने श्रमिक नपाउँदा मेसिन प्रयोग गर्नु किसानको बाध्यता पनि रहेको सूर्योदय नगरपालिकाका चिया किसान दिनेश श्रेष्ठ बताउनुहुन्छ । गएको वर्ष मेसिनकै प्रयोगबाट दैनिक अढाई सय किलोसम्म चिया टिपेको माईजोगमाई गाउँपालिका लप्सीबोटेका निर्मल काफ्लेको बुझाइ पनि काम गर्न छिटोछरितो र सस्तो भएकाले किसानले मेसिनको प्रयोग बढाएको पाइन्छ । चियामा मात्र होइन, गाउँमा बारी खनजोत गर्नदेखि मल, दाउरा, घाँस ओसार्नसमेत अचेल मेसिनको प्रयोग बढेको छ । गएको वर्षदेखि त्यस्तै मेसिन प्रयोग गर्दै आउनुभएका इलामका किवी किसान देउकुमार राई मेसिनले जीविका नै फेरिने बताउनुहुन्छ । राईले सन्दकपुर गाउँपालिकाको माई पात्तालमा करिब दुई सय रोपनी जमिनमा किवी खेती गर्दै आउनुभएको छ । अहिले व्यावसायिक किसान आफैँले यस्ता साना मेसिन खरिद गरे पनि साना किसानको भने ती मेसिन किन्न त्यति पहुँच नपुग्ने राईको बुझाइ छ ।",
      "link": "https://gorkhapatraonline.com/news/192855",
      "image": "https://gorkhapatraonline.com/storage/media/338251/conversions/tea-cutting-2-ilam-original-thumb.jpg"
    },
    {
      "slug": "192854",
      "title": "मनकामनामा थपियो सोल्टी वेस्टेन्ड रिसोर्ट",
      "timestamp": 1771545600000,
      "source": "gp",
      "content": "सोल्टी होटेल्स एन्ड रिसोर्ट्सले गोरखाको मनकामनामा नयाँ सोल्टी वेस्टेन्ड रिसोर्ट सञ्चालनमा ल्याएको छ । मनकामना मन्दिरबाट पाँच मिनेटको पैदल दुरीमा थपिएको यो पछिल्लो रिसोर्टले तीर्थयात्री, बिदा मनाउने, साहसिक पर्यटक कर्पाेरेट पर्यटक, कार्यक्रम र पारिवारिक आवश्यकता पूरा गर्ने जनाइएको छ ।",
      "longContent": "गोरखापत्र समाचारदाताकाठमाडौँ, फागुन ८ गते । सोल्टी होटेल्स एन्ड रिसोर्ट्सले गोरखाको मनकामनामा नयाँ सोल्टी वेस्टेन्ड रिसोर्ट सञ्चालनमा ल्याएको छ । मनकामना मन्दिरबाट पाँच मिनेटको पैदल दुरीमा थपिएको यो पछिल्लो रिसोर्टले तीर्थयात्री, बिदा मनाउने, साहसिक पर्यटक कर्पाेरेट पर्यटक, कार्यक्रम र पारिवारिक आवश्यकता पूरा गर्ने जनाइएको छ । मनोरम पहाडी दृश्यसहित शान्त पहाडबिचमा बनेको ५१ कोठाको रिसोर्टमा पाहुनाले आधुनिक आरामदायी र ध्यानका लागि पनि उपयोगी आध्यात्मिक निकटता अनुभव गर्न सक्ने सोल्टीको विज्ञप्तिमा उल्लेख छ । रिसोर्टका कोठा र सुइट रुमबाट मन्दिर र वरपरको परिदृश्यको अवलोकन गर्न सकिन्छ । रेस्टुरेन्ट, स्टाइलिस लबी बार, पुल साइड सेवा समावेश छ ।सोल्टीले स्वास्थ्यलाई केन्द्रमा राखेको जनाएको छ । त्यसका लागि रिसोर्टमा पूर्ण सुसज्जित फिटनेस सेन्टर, स्पा, खुला योग डेक, छुट्टै बेबी पुल भएको स्विमिङ पुल, बच्चाका लागि मनोरञ्जन क्षेत्र, जगिङ ट्र्याक र प्राकृतिक पदयात्राका सेवा रहेका छन् । नेपालको एक मात्र स्वदेशी पाँचतारे होटेल शृङ्खलाका रूपमा सोल्टी होटेल्स एन्ड रिसोर्टसले अन्तर्राष्ट्रिय आतिथ्य मापदण्डलाई कायम राख्दै सेवा प्रदान गर्दै आएको विज्ञप्तिमा उल्लेख छ ।",
      "link": "https://gorkhapatraonline.com/news/192854",
      "image": "https://gorkhapatraonline.com/storage/media/338250/conversions/solti-gorkhap-original-thumb.jpg"
    },
    {
      "slug": "192853",
      "title": "दलका घोषणापत्रमा मोटाएको अर्थतन्त्र",
      "timestamp": 1771545600000,
      "source": "gp",
      "content": "प्रमुख तीन राजनीतिक दलले बिहीबार सार्वजनिक गरेका घोषणापत्र अर्थतन्त्र विस्तारमा केन्द्रित देखिएका छन् । यसअघि राजनीतिक मुद्दाले प्राथमिकता पाउने दलका घोषणापत्रमा अर्थतन्त्रका विविध क्षेत्रको लक्ष्यसहितका खाका प्रस्तुत गरिएको छ तर अर्थतन्त्रको आकार बढाउने प्रतिस्पर्धामा दलहरू अत्यन्त महत्वाकाङ्क्षी बनेका छन् ।",
      "longContent": "अर्थबजार ब्युरोकाठमाडौँ, फागुन ८ गते । प्रमुख तीन राजनीतिक दलले बिहीबार सार्वजनिक गरेका घोषणापत्र अर्थतन्त्र विस्तारमा केन्द्रित देखिएका छन् । यसअघि राजनीतिक मुद्दाले प्राथमिकता पाउने दलका घोषणापत्रमा अर्थतन्त्रका विविध क्षेत्रको लक्ष्यसहितका खाका प्रस्तुत गरिएको छ तर अर्थतन्त्रको आकार बढाउने प्रतिस्पर्धामा दलहरू अत्यन्त महत्वाकाङ्क्षी बनेका छन् ।नेपाली कांग्रेसले प्रतिज्ञापत्र दिएर जारी गरेको घोषणापत्रमा आगामी पाँच वर्षलाई आर्थिक पुनरुत्थानको अर्धदशक घोषणा गरेको छ । जसमा दोस्रो पुस्ताको सुधारमार्फत नेपालको अर्थतन्त्रलाई ११५ खर्ब रुपियाँ (८० अर्ब डलर) र प्रतिव्यक्ति आयलाई २५ सय अमेरिकी डलर पुर्‍याउने सङ्कल्प समेटिएको छ । “यसका लागि १३७ खर्ब ५० अर्ब रुपियाँ बराबरको लगानी परिचालन गर्ने र त्यसमा ८० प्रतिशत हिस्सा निजी क्षेत्रको कायम गर्ने, राज्यको भूमिकालाई केवल सहजकर्ता र निष्पक्ष नियामकमा सीमित गर्छौं,” प्रतिज्ञापत्रमा उल्लेख छ । कांग्रेसले प्रतिज्ञापत्रमार्फत आफूलाई उदारवादी अर्थतन्त्रको कित्तामा प्रस्ट उभ्याएको छ । अर्थतन्त्रलाई ‘प्रो प्राइभेट, प्रो ग्रोथ र प्रो सोसल जस्टिस’ बनाउन उदार, उत्पादनमुखी र न्यायमूलक सिद्धान्त अपनाउने प्रतिज्ञा गरेको छ । त्यस्तै मुद्रास्फीतिलाई पाँच प्रतिशतभित्र नियन्त्रण गर्ने र सीमान्त पुँजी उत्पादन अनुपातलाई ४:५:१ कायम राख्ने प्रतिज्ञापत्रमा उल्लेख छ । नेकपा (एमाले) ले सातदेखि नौ प्रतिशतसम्मको आर्थिक वृद्धिद्वारा अर्थतन्त्रको आकार पाँच वर्षमा एक सय खर्ब रुपियाँ र १० वर्षमा दुई सय खर्ब रुपियाँ पुर्‍याउने घोषणा गरेको छ । “प्रतिव्यक्ति आय पाँच वर्षमा करिब तीन हजार डलर अमेरिकी डलर पुर्‍याउने लक्ष्यसाथ स्रोतसाधन परिचालन गर्ने,” घोषणापत्रमा उल्लेख छ । समतामूलक दु्रत आर्थिक विकासबाट चरम गरिबीको अन्त्य गर्ने घोषणा पनि एमालेले गरेको छ । बिहीबार नै राष्ट्रिय स्वतन्त्र पार्टीले सार्वजनिक गरेको वाचापत्रमा नेपाललाई सम्मानजनक मध्यम आय भएको मुलुक बन्न अर्को पाँच वर्ष औसत आर्थिक वृद्धिदर वार्षिक सात प्रतिशत (स्थिर मूल्यमा) कायम गरेर जग बसाउने उल्लेख गरेको छ । “यसका आधारमा पाँचदेखि सात वर्षभित्रै (प्रचलित मूल्यमा) प्रतिव्यक्ति आय तीन हजार डलर नाघ्ने र अर्थतन्त्रको आकार एक सय अर्ब डलरनजिक पुग्ने लक्ष्य लिने छौँ,” वाचापत्रमा उल्लेख छ ।करिब ४६ अर्ब डलर अर्थात् ६१ खर्ब रुपियाँ बराबरको नेपालको विद्यमान अर्थतन्त्रलाई बढाएर दलहरूले ८० अर्ब डलरदेखि एक सय अर्ब डलरसम्म पुर्‍याउने घोषणा गरेका छन् । अर्थतन्त्रको आकार बढाउने विषय ठुलो नभए पनि त्यसलाई कसरी पुर्‍याउने भन्ने विषयमा दल स्पष्ट हुनुपर्ने अर्थशास्त्री नरबहादुर थापा बताउनुहुन्छ । “अबको पाँच वर्षमा प्राकृतिक रूपमै पनि ८० अर्ब डलरको अर्थतन्त्र बन्न सक्छ,” उहाँले भन्नुभयो, “तर त्यसमा राजनीतिक दलको भूमिका कति रह्यो भन्ने महत्वपूर्ण हुन्छ ।” ठुलो लक्ष्यले मात्र अर्थतन्त्रले खोजेको निकास प्राप्त हुन नसक्ने उहाँको धारणा छ । रोजगारी सिर्जना कांग्रेसनेपाली कांग्रेसले ‘हरेक हातलाई काम, हरेक कामलाई सम्मान’ नारासहित प्रतिज्ञापत्रमा पाँच वर्षमा १५ लाखलाई रोजगारी दिने उल्लेख गरेको छ । श्रम बजारमा दक्ष जनशक्तिलाई रोजगारी दिने, स्वदेशी युवाका लागि रोजगारीलाई स्थायी आधार बनाउँदै आगामी पाँच वर्षमा १५ लाख मर्यादित र उत्पादनशील रोजगारी सिर्जना गरिने उल्लेख छ । त्यसमा औपचारिक क्षेत्रको हिस्सा ५० प्रतिशतभन्दा माथि पु¥याइने जनाइएको छ ।औपचारिक तथा अनौपचारिक क्षेत्रका सबै श्रमिकलाई योगदानमा आधारित सामाजिक सुरक्षामा आबद्ध गर्ने र औपचारिक तथा अनौपचारिक क्षेत्रका सबै श्रमिकको हक अधिकारको पूर्ण सुरक्षामा आबद्ध गर्ने कांग्रेसको प्रतिज्ञा छ । सामाजिक सुरक्षा कोषमा आबद्ध नभएका श्रमिकका लागि आबद्ध नभएसम्मका लागि प्रत्येक स्थानीय श्रमिक कल्याण कोष स्थापना गर्ने र महामारी, प्राकृतिक विपत्ति वा काम रोकिँदा श्रमिकको चुलो निभ्न नदिन सामाजिक सुरक्षा कोषमार्फत आकस्मिक श्रमिक सुरक्षा कार्यक्रम ल्याइने योजना छ । समान काम, समान ज्याला, कार्यस्थलको सुरक्षा, स्वदेशी श्रमको सम्मान र वैदेशिक रोजगारी सुधार, भविष्य सुरक्षा, ‘एक श्रमिक एक सामाजिक सुरक्षा खाता’ लगायतका विषय प्रतिज्ञापत्रमा समेटिएका छन् । एमालेनेपाल कम्युनिस्ट पार्टी (एमाले) ले सूचना प्रविधिमार्फत वार्षिक पाँच लाखलाई रोजगारी दिन सकिने योजना सार्वजनिक गरेको छ । उक्त दलको घोषणापत्रमा औपचारिक, अनौपचारिक स्वरोजगार र ज्यालाका श्रमिकको न्यूनतम पारिश्रमिक २५ हजार रुपियाँ पुर्‍याउने, २० हजार स्वयंसेविकालाई भत्ताको व्यवस्था गर्ने, वैदेशिक रोजगारीमा गएको सम्मानस्वरूप विप्रेषण पठाउने श्रमिकको बैङ्क खातामा वार्षिक थप पाँच हजार बोनस उपलब्ध गराउने योजना अघि सारेको छ । साथै वैदेशिक रोजगारीमा जाने श्रमिकलाई योगदानमा आधारित सामाजिक सुरक्षा प्रणालीमा निरन्तरताको ग्यारेन्टी गर्ने, शिक्षकको मर्यादाक्रमका आधारमा सामुदायिक तथा निजी विद्यालयका सम्पूर्ण शिक्षकलाई योगदानमा आधारित सामाजिक सुरक्षामा आबद्ध गराउने एमालेले वचन दिएको छ । एमालेको घोषणापत्रमा वैदेशिक रोजगारीमा रहेका, औपचारिक, अनौपचारिक, स्वरोजगार क्षेत्रका श्रमिक, स्वयंसेविका र विपन्न परिवारलाई जोड्ने, स्वदेशमा हाल भएका रोजगारीका अवसरलाई थप दोब्बर बनाई वैदेशिक रोजगारीमा जाने बाध्यात्मक स्थिति हटाउँदै लैजाने उल्लेख छ ।रास्वपाराष्ट्रिय स्वतन्त्र पार्टीले वाचापत्रमा विदेशबाट फर्किएका युवालाई ‘अबको जीवन स्वदेश’ मै नीति अन्तर्गत विदेशमा हासिल गरेका सिप र आर्जन गरेको पुँजीका आधारमा स्थानीय तहसँग सहकार्य गरी उद्यममा संलग्न गराउन प्रेरणा र प्रोत्साहनको कार्ययोजना बनाइने प्रतिबद्धता जनाएको छ । नेपाललाई ग्लोबल टेक हब बनाउन सातै प्रदेशमा अत्याधुनिक डिजिटल पार्क निर्माण गरी पाँच लाखलाई प्रत्यक्ष रोजगारी सुनिश्चित गरिने र विश्वव्यापी श्रम बजारमा आएको परिवर्तनलाई आत्मसात् गर्दै नेपालमै बसेर विदेशी कम्पनी निकाय वा रोजगारदाताका लागि काम गर्न पाउने व्यवस्था सुनिश्चित गरिने वाचापत्रमा उल्लेख छ ।  ऊर्जामार्फत समृद्धिकांग्रेसनेपाली कांग्रेसले ऊर्जा पर्याप्ततालाई दिगो पूर्वाधारका रूपमा व्याख्या गर्दै राष्ट्रिय ऊर्जा सुरक्षा नीति र नयाँ विद्युत् ऐन ल्याउने प्रतिज्ञा गरेको छ । आगामी पाँच वर्षमा प्रतिव्यक्ति वार्षिक ऊर्जा खपत ७५० युनिट र विद्युत्को जडित क्षमता १४ हजार मेगावाट पु¥याउने लक्ष्य कांग्रेसको छ । बुढीगण्डकी, दुधकोशी, वेतन कर्णाली, चैनपुर सेती जलविद्युत् निर्माणलाई राष्ट्रिय प्राथमिकतामा राख्ने कांग्रेसको योजना छ । ऊर्जामा निजी क्षेत्रका समस्या निराकरणको योजना पनि कांग्रेसले ल्याएको छ । वितरण लाइन, अन्तरदेशीय प्रसारण लाइन तथा अन्य पूर्वाधार निर्माण समयमै सम्पन्न गरी खपत विस्तार गर्ने र उपक्षेत्रीय तहसम्म निर्यात प्रवर्धन गर्न प्रभावकारी आर्थिक कूटनीति अवलम्बन गर्ने कांगे्रसको योजना छ । एमालेनेकपा (एमाले) ले घोषणापत्रमा तथ्यगत लक्ष्यभन्दा बढी नीतिगत लक्ष्य निर्धारण गरेको छ । जलविद्युत्, सौय ग्रिन हाइड्रोजनसमेत नवीकरणीय ऊर्जाको उत्पादन प्रसारण र वितरणका आयोजना सम्पन्न गरी ऊर्जा सुरक्षाको प्रत्याभूति दिनुका साथै नेपाललाई दक्षिण एसियाको स्वच्छ ऊर्जा निर्यातक हबका रूपमा विकास गर्ने उल्लेख छ । अप्पर अरुण, दुधकोशी र बुढीगण्डकी जस्ता जलविद्युत् आयोजना बनाउने, सिँचाइमा प्रयोग हुने विद्युत् सुपथ मूल्यमा उपलब्ध गराउने र सामुदायिक विद्युतीकरणलाई प्रोत्साहित गर्ने नीति एमालेले लिएको छ ।रास्वपारास्वपाले वाचापत्रमा नयाँ ऊर्जा नीति नै बनाउने बताएको छ । विद्युत् महसुल पुनरवलोकन गर्ने, सन् २०३५ सम्म जडित क्षमता ३० हजार मेगावाट पु¥याउने र प्रतिव्यक्ति ऊर्जा खपत वार्षिक एक हजार पाँच सय युनिट पु¥याउने उल्लेख गरेको छ । विद्युत् आयोजनाको उत्पादन अनुमति ५० वर्षका लागि बनाइने, ऊर्जा आयोजना विकासका लागि एकद्वार सेवा सञ्चालन गर्ने र विद्युत् निर्यातभन्दा पनि उच्च मूल्यको सर्भर प्रशोधन समय बेच्ने अवधारणा रास्वपाले ल्याएको छ । वित्तीय प्रणाली कांग्रेसनेपाली कांग्रेसले वित्तीय प्रणालीलाई स्वच्छ पारदर्शी बनाउन वित्तीय अपराध नियन्त्रणलाई विशेष ध्यान दिएको छ । नेपाललाई ग्रे लिस्टबाट हटाउनेदेखि वित्तीय अनुशासनलाई संस्थागत गर्ने प्रयास कांग्रेसले गर्न चाहेको देखिन्छ ।एमालेएमालेले वित्तीय संस्था तथा पुँजी बजारको नियमन अझै सुदृढ बनाउँदै कृषि, उद्योग तथा ऊर्जा क्षेत्रमा ऋण लगानी अझै बढाउने ध्येय राखेको छ । यसका अतिरिक्त वित्तीय सेवालाई पूर्ण डिजिटल बनाउनेदेखि ब्लेन्डेड तथा भेन्चर क्यापिटल, क्राउड फन्डिङ, ग्रिन बन्ड जस्ता वैकल्पिक वित्तका उपकरण परिचालन गर्ने वाचा घोषणापत्रमा गरेको छ ।रास्वपा राष्ट्रिय स्वतन्त्र पार्टीले भारतीय मुद्रासँग रहेको नेपाली मुद्राको स्थिर विनियमदर प्रणालीको अध्ययन तथा पुनरवलोकन गर्ने नीति लिएको छ । कर्जा प्रवाहमा हुने दोहोरोपन र ‘ऋणको पासो’ अन्त्य गर्न लघुवित्त र सहकारीलाई पनि कर्जा सूचना केन्द्रसँग जोड्ने वाचापत्रमा उल्लेख छ ।  सूचना प्रविधिकांग्रेसनेपाली कांग्रेसले प्रतिज्ञापत्रमा डिजिटल सार्वजनिक सेवालाई सातै दिन चौबिसै घण्टा उपलब्ध गराउने र त्यसका लागि क्यासलेस, फेसलेस, पेपरलेस प्रशासनको अवधारणा लागु गर्ने उल्लेख गरेको छ । नागरिक एपलाई कार्यमूलक र सहज बनाउने तथा डिजिटल गभर्नेन्सलाई संस्थागत गरी सार्वजनिक सेवा दु्रत, पारदर्शी र नागरिकमैत्री बनाउने योजना कांग्रेसको छ । साइबर सुरक्षाको उचित प्रबन्धदेखि नेपाली आइटी सेवा निर्यात गर्ने सो क्षेत्रमा वैदेशिक लगानी आकर्षण गर्ने गरी ‘नेपाल बस्ने, विश्व हेर्ने’ नारासहितका कार्यव्रmम कांग्रेसको घोषणापत्रमा छ ।  एमालेएमालेले सूचना प्रविधिका क्षेत्रमा कृत्रिम बुद्धिमता, जेनेरेटिभ एआईमा आधारित नवप्रवर्तनलाई उच्च प्राथमिकतामा राखेको छ । नागरिक एप, डेटा सेन्टर, राष्ट्रिय परिचयपत्र प्रणाली, एआई केन्द्र डिजिटल नेपाल फ्रेमवर्कलाई डिजिटल पूर्वाधारका रूपमा विकास गर्ने उल्लेख छ । नागरिक एपलाई ‘सुपर एप’ का रूपमा विकास गरी सबै सरकारी सेवालाई एकीकृत गराउने लक्ष्य एमालेको छ । रास्वपाराष्ट्रिय स्वतन्त्र पार्टीले एकीकृत राष्ट्रिय डेटाबेस निर्माण गर्ने, सार्वजनिक सेवालाई अनलाइन बनाउने र डिजिटल सर्भिस डेलिभरीको कार्ययोजना बनाई कार्यान्वयन गर्ने वाचा गरेको छ । उसले समग्र डिजिटल इको सिस्टम निर्माण गर्न सञ्चार पूर्वाधार, डेटा सेन्टर क्लाउड सेवा साइबर सुरक्षालगायतका क्षेत्रमा लगानी विस्तार गर्ने प्रतिबद्धता सो पार्टीको छ । रास्वपाले आगामी पाँच वर्षभित्र विद्युत् निर्यात गर्ने देशबाट कृत्रिम बौद्धिकता र कम्प्युटेसन शक्ति निर्यात गर्ने देश बनाउने लक्ष्य लिएको छ ।",
      "link": "https://gorkhapatraonline.com/news/192853",
      "image": "https://gorkhapatraonline.com/storage/media/338249/conversions/1233-original-thumb.jpg"
    },
    {
      "slug": "192836",
      "title": "मेची भन्सारद्वारा नौ अर्ब बयानब्बे करोड राजस्व असुली",
      "timestamp": 1771459200000,
      "source": "gp",
      "content": "मेची भन्सार कार्यालयले चालु आर्थिक वर्षको प्रथम सात महिनामा नौ अर्ब ९२ करोड २६ लाख २७ हजार राजस्व सङ्कलन गरेको छ ।",
      "longContent": "भद्रपुर (झापा), फागुन ७ गते । मेची भन्सार कार्यालयले चालु आर्थिक वर्षको प्रथम सात महिनामा नौ अर्ब ९२ करोड २६ लाख २७ हजार राजस्व सङ्कलन गरेको छ ।उक्त कार्यालयका सूचना अधिकारी ईश्वरकुमार हुमागाईँका अनुसार उक्त अविधिमा  १० अर्ब ५५ करोड २० लाख ३४ हजार सङ्कलनको लक्ष्य निर्धारण भएको थियो । यद्यपि माघमा मात्रै एक अर्ब ५१ करोड ३४ लाख ३१ हजार सङ्कलन भएको छ । यो उक्त माघका लागि निर्धारित  लक्ष्यको १०२ दशमलव ३४ प्रतिशत हो ।चालु आवमा रु १८ अर्ब ८७ करोड ७४ लाख ८३ हजार राजस्व उठाउने लक्ष्य छ । रासस",
      "link": "https://gorkhapatraonline.com/news/192836",
      "image": "https://gorkhapatraonline.com/storage/media/338216/conversions/download-original-thumb.jpg"
    },
    {
      "slug": "192748",
      "title": "यस्तो छ आजका लागि कृषिउपजको थोक मूल्य",
      "timestamp": 1771459200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ,  फागुन ७ गते । कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ५०, गोलभेँडा सानो (भारतीय) प्रतिकिलो रु ५०, गोलभेँडा सानो (तराई) प्रतिकिलो रु ५०, आलु रातो प्रतिकिलो रु २६, आलु रातो (भारतीय) प्रतिकिलो रु २५ र प्याज सुकेको (भारतीय) प्रतिकिलो रु ३७ रहेको छ । यसैगरी, गाजर (लोकल) प्रतिकिलो रु ६०, गाजर (तराई) प्रतिकिलो रु ५०, बन्दा (लोकल) प्रतिकिलो रु ५०, बन्दा (तराई) प्रतिकिलो रु ३५, बन्दा (नरिबल) प्रतिकिलो रु ३५, काउली स्थानीय प्रतिकिलो रु ३०, काउली स्थानीय (ज्यापू) प्रतिकिलो रु ४५, काउली तराई प्रतिकिलो रु ३०, रातो मूला प्रतिकिलो रु ३५, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ६० र भन्टा डल्लो प्रतिकिलो रु ६० कायम भएको छ । त्यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु १००, घिउ सिमी (हाइब्रिड) प्रतिकिलो रु ८०, घिउ सिमी (राजमा) प्रतिकिलो रु १२०, टाटे सिमी प्रतिकिलो रु ६५, तिते करेला प्रतिकिलो रु १८०, घिरौँला प्रतिकिलो रु १४०, लौका प्रतिकिलो रु १००, फर्सी पाकेको प्रतिकिलो रु ५५, हरियो फर्सी (लाम्चो) प्रतिकिलो रु १८, हरियो फर्सी (डल्लो) प्रतिकिलो रु १८, सलगम प्रतिकिलो ५०, भिन्डी प्रतिकिलो १२०, सखरखण्ड प्रतिकिलो ६५, बरेला प्रतिकिलो रु ६५, पिँडालु प्रतिकिलो रु ६५ र स्कुस प्रतिकिलो रु ६० कायम गरिएको छ ।रायोसाग प्रतिकिलो रु ३०, पालुङ्गो प्रतिकेजी रु ३५, चमसुर प्रतिकिलो रु ३०, तोरीसाग प्रतिकिलो रु २५,  मेथी प्रतिकिलो रु ४०, हरियो प्याज प्रतिकिलो रु ५०, बकुला प्रतिकिलो रु ६०, तरुल प्रतिकिलो रु ६०, च्याउ (कन्य) प्रतिकिलो रु १३०, च्याउ (डल्ले) प्रतिकिलो रु ४६०, राजा च्याउ प्रतिकेजी रु ३०० र सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ४०, चुकुन्दर प्रतिकिलो रु ६५, सजीवन प्रतिकेजी रु २८०, रातो बन्दा प्रतिकिलो रु ८०, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १८०, पार्सले प्रतिकिलो रु ४००, सौफको साग प्रतिकिलो रु ४०, पुदिना प्रतिकिलो रु ३५०, गान्टे मूला प्रतिकिलो रु ५०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३०० र रूखटमाटर प्रतिकेजी रु २६० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १९०, कागती प्रतिकिलो रु २२०, अनार प्रतिकिलो रु ३३०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ४००, सुन्तला (नेपाली) प्रतिकिलो रु २००, तरबुजा हरियो प्रतिकिलो रु ९०, मौसम प्रतिकिलो रु १३०, जुनार प्रतिकिलो रु १३०,  भुइँकटहर प्रतिगोटा रु १४५, काँक्रो (लोकल) प्रतिकिलो रु १७०, काँक्रो (हाइब्रिड) प्रतिकिलो रु ७०, रुखकटहर प्रतिकिलो रु १००, निबुवा प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु ११०, लप्सी प्रतिकिलो रु १४०, किनु प्रतिकिलो रु १३०, स्ट्रबेरी प्रतिकिलो रु ५००, किबी प्रतिकिलो रु २६० र एभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु १००, अदुवा प्रतिकिलो रु १२०, सुकेको खुर्सानी प्रतिकिलो रु ४२०, खुर्सानी हरियो प्रतिकिलो रु १८०, खुर्सानी हरियो (बुलेट) प्रतिकिलो रु १६०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ९००, भेडे खुर्सानी प्रतिकिलो रु १००, हरियो लसुन प्रतिकिलो रु ६०, हरियो धनियाँ प्रतिकिलो रु ५०, लसुन सुकेको (चाइनिज) प्रतिकिलो रु २५०, छ्यापी सुकेको प्रतिकिलो रु १५०, छ्यापी हरियो प्रतिकिलो रु १५०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस)",
      "link": "https://gorkhapatraonline.com/news/192748",
      "image": "https://gorkhapatraonline.com/storage/media/338045/conversions/adrhs-original-thumb.jpg"
    },
    {
      "slug": "192745",
      "title": "अर्थतन्त्रलाई निर्वाचनको त्राण",
      "timestamp": 1771459200000,
      "source": "gp",
      "content": "बजारमा एकै समय अर्बौं नगद प्रवाह हुने भएकाले कतिपयले निर्वाचनलाई खर्चको चाड पनि भन्छन् । केन्द्रदेखि स्थानीयस्तरसम्मै निर्वाचन अवधिभर हरेक दिन करोडौँको कारोबार हुने विभिन्न अध्ययनले पुष्टि गरेका छन् ।",
      "longContent": "बजारमा एकै समय अर्बौं नगद प्रवाह हुने भएकाले कतिपयले निर्वाचनलाई खर्चको चाड पनि भन्छन् । केन्द्रदेखि स्थानीयस्तरसम्मै निर्वाचन अवधिभर हरेक दिन करोडौँको कारोबार हुने विभिन्न अध्ययनले पुष्टि गरेका छन् । फागुन २१ का लागि प्रतिनिधि सभाको निर्वाचन नजिकिँदै गर्दा चुनावी माहोलसँगै अर्थतन्त्र पनि चलायमान हुन थालेको छ । अधिकांश सूचक तन्दुरुस्त देखिए पनि मुर्झाएको अर्थतन्त्रलाई निर्वाचनमा हुने आर्थिक गतिविधिले केही राहत मिल्ने देखिन्छ । कर्जा लगानी खासै नबढेको, घरजग्गा कारोबार शिथिल रहेको र औद्योगिक उत्पादन पनि उल्लेख्य बढ्न नसकेको परिस्थितिमा निर्वाचनले उपभोग बढाउने र त्यसले बजारलाई अल्पकालीन रूपमै भए पनि गतिशील बनाउने अपेक्षा छ ।  जेनजी आन्दोलनका क्रममा निजी क्षेत्रको सम्पत्तिमाथि पनि तोडफोड भयो । यसबाट निराश बनेको निजी क्षेत्रलाई निर्वाचनले थोरै भए पनि आशाको सञ्चार गराउन सक्ने देखिन्छ । उपभोग बढ्दा निजी क्षेत्रकै कारोबार बढ्ने र निर्वाचनपछि स्थिर सरकार आउने विश्वासले मनोबल बढाउने सन्दर्भमा निर्वाचन सहायक बन्न सक्छ । यसबाहेक निर्वाचनले सरकारी खर्च बढाउने, उम्मेदवारले समेत खर्च गर्ने भएकाले नगद प्रवाह बढ्ने गर्छ । यसले एकातिर निर्वाचनलाई सुनिश्चित गर्छ भने अर्कातिर अर्थतन्त्रलाई गुलजार बनाउन सहयोग पुग्छ । निर्वाचनमा बढ्ने आवतजावत र चहलपहलले सहरबजारमा होटेल तथा रेस्टुराँको व्यवसाय बढाउने मात्र होइन, ग्रामीण उत्पादनको उपभोग पनि बढाउँछ । यसले ग्रामीण अर्थतन्त्रलाई पनि थप गतिशील बनाउँछ, जुन खुद्रा कारोबारमा बढी निर्भर हुन्छ । यस हिसाबले आगामी निर्वाचनले राजनीतिक अन्योल अन्त्य गर्ने मात्र होइन, सुस्त अर्थतन्त्रलाई त्राण दिने काम पनि गर्दै छ । समग्रमा यसले राजनीतिक र आर्थिक क्षेत्रमा आशाको सञ्चार गर्न महत्वपूर्ण योगदान पु¥याउँछ । अर्थतन्त्रमा निर्वाचनले अल्पकालीन गति दिए पनि यसका जोखिम पनि उत्तिकै छ । निर्वाचनलाई तिस अर्बको प्रबन्धसरकारले निर्वाचनका लागि करिब ३० अर्ब रुपियाँ बराबरको प्रबन्ध गरेको छ । निर्वाचन प्रयोजनका लागि अर्थ मन्त्रालयले पर्याप्त स्रोत व्यवस्थापन गरेको अर्थमन्त्री रामेश्वर खनालले बताउनुभयो । यद्यपि मन्त्रालयले अहिलेसम्म १९ अर्ब २१ करोड रुपियाँ मात्र स्रोत सुनिश्चित गरेको छ, जसमध्ये ठुलो हिस्सा क्रमशः गृह मन्त्रालय, निर्वाचन आयोग र रक्षा मन्त्रालयका लागि छुट्याइएको छ ।  गृह मन्त्रालयमातहतका नेपाल प्रहरी, सशस्त्र प्रहरी र राष्ट्रिय अनुसन्धान विभागका लागि खर्च हुने छ । त्यस्तै निर्वाचन आयोगले मतदाता शिक्षा, मतपत्र छपाइ, भ्रमण भत्तालगायतमा खर्च गर्ने छ । रक्षा मन्त्रालयमार्फत निर्वाचनमा सेना परिचालनका लागि खर्च हुने छ । अर्थले अहिलेसम्म गृहका लागि १० अर्ब ३९ करोड, रक्षाका लागि एक अर्ब ९९ करोड र आयोगका लागि छ अर्ब ७२ करोड रुपियाँ स्रोत सुनिश्चित गरेको छ ।  सुनिश्चित गरिएको यो रकम चरणबद्ध रूपमा अर्थले सम्बन्धित मन्त्रालयलाई उपलब्ध गराउने छ । सुनिश्चित गरिएको रकमले पनि नपुगेको अवस्थामा थप १० अर्ब रुपियाँको जोहो अर्थ मन्त्रालयले गरेको छ । मन्त्रालयले निर्वाचनका लागि बजेटको अभाव नहुने जनाउँदै आएको छ । यस हिसाबले सरकार निर्वाचनमा सबैभन्दा धेरै खर्च गर्ने संस्था पनि हो । सरकारले गर्ने खर्चले नै अन्य क्षेत्रलाई पनि गतिशील बनाउन सहयोग पुग्छ । उम्मेदवारकै खर्च बढीनिर्वाचनमा उम्मेदवारले गर्न पाउने खर्चको सीमा तोकिए पनि त्यसभन्दा बढी नै खर्च हुने कुरा लुकाउनुपर्ने अवस्था छैन । स्वयम् उम्मेदवार नै यो कुरा स्वीकार गर्छन् । आयोगले अहिले प्रत्यक्षतर्फका उम्मेदवारका लागि भूगोल अनुसार २५ लाख रुपियाँदेखि अधिकतम ३० लाख रुपियाँसम्म खर्च गर्न पाउने सीमा तोकेको छ । त्यस्तै समानुपातिकतर्फको सूचीमा रहेका उम्मेदवारले पनि दुई लाख रुपियाँसम्म खर्च गर्न पाउने सीमा तोकिएको छ ।  आयोगका अनुसार प्रत्यक्षतर्फ तीन हजार ४८६ जनाले उम्मेदवारी मनोनयन गरेका छन् । यस हिसाबले उम्मेदवारले सीमाभित्र रहेर गर्ने खर्च मात्रै करिब १० अर्ब रुपियाँ हुन्छ । यसबाहेक समानुपातिकतर्फ दलहरूको सूचीमा रहेका तीन हजार २१३ जनाले गर्न पाउने खर्च ६० करोड रुपियाँभन्दा माथि हुन्छ । उल्लिखित खर्च आयोगको सीमाभित्र रहेर हुने खर्च हो तर निर्वाचनका क्रममा उम्मेदवारहरूले अप्रत्यक्ष रूपमा पनि खर्च गर्छन्, जुन तोकिएको सीमाभन्दा निकै धेरै हुने एक दशकअघि ‘दी एसिया फाउन्डेसन’ ले गरेको एक अध्ययनले देखाएको छ । नेपालको निर्वाचनमा हुने खर्चसँग सम्बन्धित उक्त अध्ययनले निर्वाचनमा हुने कुल खर्चको ७० प्रतिशतभन्दा बढी उम्मेदवारले नै गर्ने निष्कर्ष निकालेको छ । औपचारिक र अनौपचारिक दुवै किसिमबाट यो बेला बजारमा पैसा आउने अध्ययनले देखाएको छ । उम्मेदवारको पृष्ठभूमिका आधारमा पनि खर्चको आकार ठुलोसानो हुने गर्छ । आगामी निर्वाचनमा व्यापारिक क्षेत्रका उम्मेदवार पनि ठुलो सङ्ख्यामा रहेकाले ती उम्मेदवारबाट खर्च धेरै हुने अनुमान गरिएको छ । नेपाली कांगे्रसका नेता शशाङ्क कोइरालाले केही वर्षअघि इलाममा आयोजित एक कार्यक्रममा निर्वाचन महँगो हुँदै गएको र आफ्नै खर्च छ करोड रुपियाँ पुगेको सार्वजनिक मन्तव्य दिनुभएको थियो । यसले पनि उम्मेदवारले गर्ने खर्च सीमाभन्दा धेरै हुने गरेको देखाउँछ । डेढ खर्बको कारोबारसरकार, उम्मेदवार र समर्थक सबैले गर्ने खर्च निर्वाचन अवधिभर करिब डेढ खर्ब रुपियाँ बराबरको हुने अनुमान छ । दशकअघिको उक्त अध्ययनले नै निर्वाचनको समय एक खर्ब ३० अर्ब रुपियाँभन्दा बढीको कारोबार हुने देखाएको थियो । निर्वाचनले खास गरी स्थानीय अर्थतन्त्रलाई चलायमान बनाउन सहयोग पुग्ने देखिन्छ । उम्मेदवार मत माग्ने क्रममा घर घर पुग्ने प्रचलनका कारण स्थानीय उत्पादनको उपभोग बढ्ने गर्छ । खास गरी यो समय मासु, रक्सी, खाना, खाजा, चियालगायतको उपयोग अत्यन्त बढी हुन्छ, जसले गाउँघरका साना तथा मझौला व्यवसायको व्यापार बढाउँछ । निर्वाचनका लागि मतदान गर्न देश तथा विदेशमा रहेका मतदाता आफ्नो गाउँठाउँ पुग्ने र उम्मेदवारले समेत मतदातासम्म पुग्न सवारीको प्रयोग गर्ने हुँदा हवाई तथा सडक यातायात सेवाको परिचालन बढ्ने गर्छ । यसले समग्र पेट्रोलियम पदार्थको खपत पनि बढाउँछ । नेपाल आयल निगमका अनुसार निर्वाचन नजिकिँदै गर्दा १० प्रतिशतसम्म पेट्रोलियम पदार्थको खपत बढ्ने गर्छ । उम्मेदवार स्वयम्ले सवारीसाधन बुक गरेर मतदाता लैजाने परम्पराले यातायात व्यवसायीले पनि यसबाट लाभ उठाउँछन् । यसबाहेक गाउँघरका होटेल तथा रेस्टुराँ निर्वाचनको समय निकै व्यस्त रहन्छन् । फ्लेक्स, टोपी, टिसर्ट तथा झन्डाको व्यापक प्रयोग हुने भएकाले यस किसिमको व्यवसाय गर्ने पनि निर्वाचनको समयमा अत्यन्त व्यस्त रहन्छन् ।  पछिल्लो समय निर्वाचनको खर्च गर्ने शैली डिजिटल माध्यममा पनि बढेको छ । खास गरी चुनावी प्रचारप्रसारका लागि उम्मेदवारले सामाजिक सञ्जालको अत्यधिक प्रयोग गरेको पाइन्छ । यसले उम्मेदवारको प्रचारप्रसारको डिजाइन तयार गर्ने, कन्टेन्ट लेख्ने र सम्बन्धित मतदातासम्म पु¥याउने जस्ता कामका लागि ठुलो रकम खर्च हुने गरेको छ । त्यस्तै फेसबुक, इन्स्टाग्राम, एक्स जस्ता सञ्जालका विज्ञापन दिएर प्रचार गर्ने शैली पनि अत्यधिक देखिन्छ । यद्यपि सञ्जालमा हुने खर्चबापतको रकम सम्बन्धित कम्पनीका लागि बाहिरिन्छ । भित्रन्छ वैदेशिक सहायतानिर्वाचनको अवधिमा दातृराष्ट्र एवं बहुपक्षीय साझेदारले नेपाललाई अनुदान एवं विभिन्न किसिमका जिन्सी सहयोग उपलब्ध गराउँदै आएका छन् । यस पटक खास गरी छिमेकी मुलुक भारतले निर्वाचन प्रयोजनका लागि छ सयभन्दा बढी सवारीसाधन आयोगलाई उपलब्ध गराएको छ । त्यस्तै जापान सरकारले नेपाललाई उपलब्ध गराउने अनुदानमध्येको ४५ करोड रुपियाँ निर्वाचनका लागि प्रयोग गर्न सक्ने अनुमति दिएको अर्थ मन्त्रालयले जानकारी दिएको छ । यसबाहेक संयुक्त राष्ट्रसङ्घ विकास कार्यक्रमले मतदाता शिक्षाका लागि ठुलो रकम खर्च तथा सहयोग गरेको छ । निजीस्तरबाट पनि निर्वाचन शिक्षा, सर्वेक्षणलगायत कामका लागि खर्च गर्ने प्रवृत्ति बढ्न थालेको छ । महँगीको जोखिम, विकास भने ठप्पनिर्वाचनको समयमा एकै पटक ठुलो रकम बजारमा प्रवाह हुँदा त्यसले महँगी भने बढाउने जोखिम भने कायम हुन्छ । बजारमा रकम पर्याप्त हुने र पैसा तिर्न पनि तयार हुने प्रवृत्तिका कारण उपभोक्ताले खरिद गर्ने उपयोग्य सामानको भाउ बढ्ने सम्भावना बढी हुन्छ । राज्य संयन्त्रको सम्पूर्ण ध्यान निर्वाचनमा केन्द्रित हुँदा मूल्यवृद्धि नियन्त्रणले प्राथमिकता पाउँदैन । यसको मार भने अन्तिममा सर्वसाधारण उपभोक्ता नै हुन्छन् । निर्वाचनको समयमा विकासको काम भने करिब ठप्प जस्तै हुन्छ । सरकारको ध्यान निर्वाचनमै हुने हुँदा विकासको गतिविधिमा हुन पुग्छ । यसले पुँजीगत खर्च लक्ष्य अनुसार हुन सक्दैन । निर्वाचनले चालु प्रकृतिको खर्च मात्र बढाउने हुँदा यसले अर्थतन्त्रमा दीर्घकालीन लाभ भने नमिल्ने अर्थशास्त्री बताउँछन् । निर्वाचनले अर्थतन्त्रलाई केही समय चलायमान बनाए पनि त्यसबाट पुँजी निर्माण र रोजगारीमा ठुलो योगदान नहुने विज्ञहरूको धारणा छ । यति मात्र होइन, निर्वाचनको समयमा बैङ्क तथा वित्तीय संस्थाबाट प्रवाह हुने कर्जामा सुस्तता आउँछ । राजनीतिक रूपमा कस्तो सरकार बन्छ भन्ने जानकारी नहुने भएकाले लगानीकर्ता यो अवधिमा पर्ख र हेरको अवस्थामा हुन्छन्, जसले गर्दा कर्जा माग घट्छ । निर्वाचनको अवधिमा अर्थतन्त्र चलायमान हुन्छ तर आयातमुखी अर्थतन्त्र रहेको नेपाल जस्तो मुलुकका लागि भने त्यसले व्यापार घाटा भने बढाउने सम्भावना बढी हुन्छ । निर्वाचनका लागि आवश्यक सामग्री खरिद हुने, खाद्यान्नको उपभोग बढ्ने हुँदा त्यसको आयात बढ्ने भएकाले अर्बौं रकम मुलुकबाट बाहिरिन्छ । यस्तो आयात नियमित प्रकृतिको आयातमा पनि थप हुने भएकाले त्यसले व्यापार घाटा विस्तार गर्छ । अर्कातिर सीमाक्षेत्रका बस्तीमा भारतीय नम्बर प्लेटकै सवारीसाधनसमेत निर्वाचनका क्रममा प्रयोग हुने भएकाले अनौपचारिक रूपमा लाखौँ रुपियाँ बाहिरिने अवस्था छ । चुनौती र जोखिम भए पनि निर्वाचनले अर्थतन्त्रका विविध पक्षलाई अप्रत्यक्ष रूपमा चलायमान बनाइरहेको हुन्छ । यसले एकातिर राजनीतिक निकास दिन्छ भने अर्कातिर सरकार, निजी क्षेत्र र सर्वसाधारणलाई खर्च गर्ने साहस जुटाइदिन्छ ।",
      "link": "https://gorkhapatraonline.com/news/192745",
      "image": "https://gorkhapatraonline.com/storage/media/338042/conversions/kk_Untitled-1-removebg-preview-original-thumb.jpg"
    },
    {
      "slug": "192721",
      "title": "दलका घोषणापत्र : समृद्धिको मुख्य आधार ऊर्जा",
      "timestamp": 1771459200000,
      "source": "gp",
      "content": "फागुन २१ गते निर्वाचनलक्षित प्रतिबद्धतापत्र जारी गर्दै विभिन्न दलले नेपालको ऊर्जा क्षेत्रलाई आर्थिक उन्नतिका आधारका रूपमा प्रस्तुत गरेका छन् । बुधबार मात्रै राष्ट्रिय प्रजातन्त्र पार्टीले र गत आइतबार उज्यालो नेपाल पार्टीले सार्वजनिक गरेको प्रतिबद्धतापत्रमा ऊर्जालाई समृद्धिको मुख्य आधारका रूपमा प्रस्तुत गरिएको छ ।",
      "longContent": "गोरखापत्र समाचारदाताकाठमाडौँ, फागुन ७ गते । फागुन २१ गते निर्वाचनलक्षित प्रतिबद्धतापत्र जारी गर्दै विभिन्न दलले नेपालको ऊर्जा क्षेत्रलाई आर्थिक उन्नतिका आधारका रूपमा प्रस्तुत गरेका छन् । बुधबार मात्रै राष्ट्रिय प्रजातन्त्र पार्टीले र गत आइतबार उज्यालो नेपाल पार्टीले सार्वजनिक गरेको प्रतिबद्धतापत्रमा ऊर्जालाई समृद्धिको मुख्य आधारका रूपमा प्रस्तुत गरिएको छ ।  पूर्वऊर्जा, जलस्रोत तथा सिँचाइमन्त्री राजेन्द्र लिङ्देन अध्यक्ष रहेको राष्ट्रिय प्रजातन्त्र पार्टीले ऊर्जा क्षेत्रलाई समृद्धिको मुख्य छ आधारमध्ये पहिलोका रूपमा चित्रित गरेको छ । राप्रपाले आगामी १० वर्षलाई ‘ऊर्जा उत्पादन दशक’ घोषणा गर्ने प्रस्ताव अघि सारेको छ । सरकारको ऊर्जा विकासको मार्गचित्रसँग तादात्म्य हुने गरी राप्रपाले सन् २०३५ भित्र २८ हजार पाँच सय मेगावाट विद्युत् उत्पादन गर्न आवश्यक कानुनी सुधार, निजी क्षेत्रको सहभागिता विस्तार तथा उत्पादन–प्रसारण–व्यापारमा लगानीमैत्री वातावरण बनाउने उल्लेख गरेको छ । पार्टीले जलविद्युत् उत्पादन, प्रसारण पूर्वाधार विस्तार, आन्तरिक खपत वृद्धि र क्षेत्रीय विद्युत् व्यापारलाई प्राथमिकतामा राखेको छ । ऊर्जा क्षेत्रलाई औद्योगिक विकाससँग जोड्ने, उत्पादनमूलक उद्योग, मल कारखाना तथा विद्युतीय यातायातलाई सहुलियत दरमा विद्युत् उपलब्ध गराउने, खाना पकाउने प्रयोजनका लागि विद्युत् महसुल लागत मूल्यमा उपलब्ध गराउने तथा गरिबीको रेखामुनिका नागरिकलाई निःशुल्क विद्युत् उपलब्ध गराउने नीति लिइने जनाइएको छ ।उज्यालो नेपाल पार्टीले पनि गत आइतबार सार्वजनिक गरेको प्रतिबद्धतापत्रमा ऊर्जा क्षेत्रमार्फत देशलाई समृद्ध बनाउने मुख्य लक्ष्य निर्धारण गरिएको छ । नेपाल विद्युत् प्राधिकरणका कार्यकारी निर्देशक हुँदै ऊर्जा, जलस्रोत तथा सिँचाइमन्त्रीको अनुभव लिइसक्नुभएको कुलमान घिसिङ अध्यक्ष रहेको सो पार्टीको प्रतिबद्धतापत्रमा विद्युत् उत्पादन, वितरण र निर्यातलाई राष्ट्रिय समृद्धिको आधारका रूपमा अघि सारेको छ । सन् २०३० सम्म वार्षिक आठ सय युनिट विद्युत् खपत पु¥याउने लक्ष्य राखिएको छ । सो पार्टीले प्रत्येक घरपरिवारलाई प्राथमिक सेयर मूल्यमा कम्तीमा एक हजार कित्ता जलविद्युत् आयोजनाको सेयर उपलब्ध गराउने घोषणा गरेको छ । गरिब परिवारलाई सहुलियत ऋणमार्फत सेयर खरिदको सुविधा दिइने तथा आयोजना निर्माणमा संलग्न श्रमिकको श्रमलाई सेयरमा रूपान्तरण गर्न सकिने व्यवस्था मिलाइने उल्लेख छ ।उज्यालोले सरकारलाई हस्तान्तरण हुने जलविद्युत् आयोजनाबाट प्राप्त राजस्वको २० प्रतिशत रकम ‘जनताको जलविद्युत् कोष’ मा राख्ने र उक्त कोषको रकम शिक्षा, स्वास्थ्य र रोजगारी सिर्जनाका क्षेत्रमा खर्च गरिने प्रतिबद्धता गरेको छ । ऊर्जा निर्यातलाई प्राथमिकतामा राख्दै सन् २०३० सम्म १२ हजार मेगावाट विद्युत् उत्पादन गर्ने र प्रतिव्यक्ति वार्षिक खपत आठ सय किलोवाट घण्टा पु¥याउने, विद्युत् निर्यातबाट प्राप्त आम्दानीको १५ प्रतिशत ‘राष्ट्रिय समृद्धि कोष’ मा जम्मा गरी ग्रामीण पूर्वाधार विकास तथा गरिबी निवारण कार्यव्रmम सञ्चालन गरिने उल्लेख छ । दीर्घकालीन लक्ष्य अन्तर्गत २०३५ सम्म २५ हजार मेगावाट र २०४५ सम्म ४० हजार मेगावाट उत्पादन गर्दै नेपाललाई ‘कार्बन न्युट्रल’ राष्ट्रका रूपमा स्थापित गर्ने प्रतिबद्धता जनाइएको छ ।",
      "link": "https://gorkhapatraonline.com/news/192721",
      "image": "https://gorkhapatraonline.com/storage/media/338016/conversions/4532-original-thumb.jpg"
    },
    {
      "slug": "192720",
      "title": "निर्वाचन प्रहरीका बन्दोबस्ती : नेपाली जुत्ता, भारतीय लाठी",
      "timestamp": 1771459200000,
      "source": "gp",
      "content": "प्रतिनिधि सभा निर्वाचनमा खटिएका निर्वाचन प्रहरीले स्वदेशी उत्पादन गोल्डस्टार जुत्ता र भारतीय लट्ठी प्रयोग गरेका छन् ।   निर्वाचनमा खटिएका एक लाख ३३ हजार ९८० निर्वाचन प्रहरीलाई स्वदेशी उत्पादन गोल्डस्टार जुत्ता र छिमेकी मुलुक भारतबाट आयात गरिएको बेतको लट्ठी प्रदान गरिएको हो ।   नेपाल प्रहरीले निर्वाचन प्रहरीलाई स्वदेशी जुत्ता अनिवार्य प्रयोग गर्नुपर्ने व्यवस्था गरेको छ । उनीहरूले बोक्ने बेतको लट्ठी भने स्थानीय उत्पादनले अपुग हुँदा छिमेकी मुलुक भारतबाट आयात भएको हो ।",
      "longContent": "काठमाडौँ, फागुन ७ गते । प्रतिनिधि सभा निर्वाचनमा खटिएका निर्वाचन प्रहरीले स्वदेशी उत्पादन गोल्डस्टार जुत्ता र भारतीय लट्ठी प्रयोग गरेका छन् । निर्वाचनमा खटिएका एक लाख ३३ हजार ९८० निर्वाचन प्रहरीलाई स्वदेशी उत्पादन गोल्डस्टार जुत्ता र छिमेकी मुलुक भारतबाट आयात गरिएको बेतको लट्ठी प्रदान गरिएको हो । नेपाल प्रहरीले निर्वाचन प्रहरीलाई स्वदेशी जुत्ता अनिवार्य प्रयोग गर्नुपर्ने व्यवस्था गरेको छ । उनीहरूले बोक्ने बेतको लट्ठी भने स्थानीय उत्पादनले अपुग हुँदा छिमेकी मुलुक भारतबाट आयात भएको हो । नेपाल प्रहरीका प्रवक्ता अबिनारायण काफ्लेले निर्वाचन प्रहरीलाई स्वदेशी उत्पादन गोल्डस्टार प्रयोग गर्न निर्देशन दिइएको जानकारी दिनुभयो । “जुत्ता हामीले उपलब्ध गराउने होइन निर्वाचन प्रहरी आफैँले खरिद गर्नु पर्छ,” जुत्ता सकेसम्म स्वदेशी उत्पादन प्रयोग गर्न भनिएको छ ।’’ पोसाक र बेतको लट्ठी स्थानीय उत्पादनले नपुगेपछि व्यापारीले भारतबाट समेत ल्याउने गरेको उहाँले जानकारी दिनुभयो ।निर्वाचन अवधिमा एक लाख ३३ हजार ९८० जोर जुत्ता र सोही सङ्ख्यामा बेतको लट्ठी खपत हुने गर्छ । प्रतिव्यक्ति एक जोरका दरले पोसाकसमेत एक लाख ३३ हजार ९८० जोर खपत हुने गर्छ । धेरै जोर पोसाक खपत हुने हुँदा सिउन नभ्याएकाले पनि व्यापारीले भारतबाट आयात गरेको नेपाल प्रहरीले जनाएको छ । गोल्डस्टारसँगै नाइक कम्पनीको जुत्तासमेत प्रयोग गर्न भनिएको काफ्लेले जानकारी दिनुभयो तर नाइकका जुत्ता महँगो पर्ने गर्छ । निर्वाचन प्रहरीका लागि सरकारले पोसाकको पैसा दिने र व्यक्ति स्वयम्ले खरिद गर्नुपर्ने व्यवस्था छ । बजारमा गोल्डस्टार जुत्ताको मूल्य न्यूनतम पाँच सयदेखि पाँच हजार रुपियाँ रहेको छ । निर्वाचनमा जुत्ताको खपत धेरै भएपछि कारोबारसमेत धेरै हुने गर्छ । निर्वाचन प्रहरीका निम्ति प्रहरी जवानको प्रारम्भिक तलबमान सरह प्रतिदिन ८६९.४० रुपियाँका दरले ४० दिनसम्मका लागि ३४,७७६ रुपियाँ तोकिएको छ । मतदानको दिनअघिपछि गरेर चार दिनका निम्ति प्रतिव्यक्ति प्रतिदिन तीन सय रुपियाँका दरले एकमुष्ट एक हजार दुई सय रुपियाँ खाजा खर्च उपलब्ध गराइने छ । गोल्डस्टार कम्पनी (सुज म्यानुफ्याक्चरर प्रालि) ले विभिन्न नाममा वार्षिक एक करोड ६६ लाख ५० हजार जोर जुत्ता उत्पादन गर्दै आएको छ । कम्पनीले बढी मात्रामा भने गोल्डस्टार ब्रान्ड नाममा जुत्ताको उत्पादन तथा बिक्री गर्दै आएको छ । कम्पनीले नेपालभरमा ६० वटा डिलरमार्फत जुत्ता वितरण गर्दै आएको छ । नेपाल जुत्ताचप्पल उत्पादक सङ्घका अनुसार अहिले मुलुकमा ठुला, मझौला, साना र लघु उद्यम गरी करिब एक हजार छ सय जुत्ताचप्पल उद्योग सञ्चालनमा छन् । तिनमा सडकको घुम्तीमा बसेर जुत्ता सिलाउनेदेखि निर्यात गर्नेसम्मका उद्योगमा सामान्यदेखि स्तरीय जुत्ता उत्पादन हुने गर्छन् । सडकमै चल्ने साना उद्योग एक हजार दुई सय वटा छन् । दैनिक एक सयदेखि एक हजार जोर जुत्ता उत्पादन गर्ने उद्योगको सङ्ख्या २४० छ । सङ्घका अनुसार पाँच हजारदेखि ७० हजार जोरसम्म दैनिक उत्पादन गर्ने उद्योग ६० वटा छ । बजारमा विभिन्न ब्रान्डका जुत्ता खपत हुने गर्छ । जुत्ताचप्पलको कच्चा पदार्थ स्थानीयस्तरमा उत्पादन नहुँदा व्यवसायीले बाहिरी मुलकबाट आयात गर्ने गरेका छन् । अहिले उद्योगले जुत्ताचप्पल बनाउन ७५ देखि ९० प्रतिशतसम्म कच्चा पदार्थ विभिन्न मुलुकबाट आयात गर्दै आएका छन् ।नेपालमा जुत्ताचप्पल उत्पादनका लागि चाहिने कच्चा पदार्थ थाइल्यान्ड, जापान, कोरिया, सिङ्गापुर, भारत, नेदरल्यान्ड, चीन, ताइवानलगायतका मुलुकबाट आउँछ । धेरै कच्चा पदार्थ छिमेकी मुलुक भारत र चीनबाट आउँछ । गोल्डस्टार, मिलानोलगायतका केही ब्रान्डले भारतसहित विभिन्न मुलुकमा निर्यात गर्दै आइरहेका छन् ।",
      "link": "https://gorkhapatraonline.com/news/192720",
      "image": "https://gorkhapatraonline.com/storage/media/338015/conversions/Police-HKC_Jajarkot-madi-original-thumb.jpg"
    },
    {
      "slug": "192719",
      "title": "एक महिनामा साढे सात लाख हवाईयात्रु",
      "timestamp": 1771459200000,
      "source": "gp",
      "content": "त्रिभुवन अन्तर्राष्ट्रिय विमानस्थलबाट एक महिनामा साढे सात लाखभन्दा बढी यात्रुले हवाईयात्रा गरेका छन् । विमानस्थल कार्यालयका अनुसार सन् २०२६ को जनवरीमा आन्तरिक र बाह्यतर्फ सात लाख ५० हजार १८३ यात्रुले हवाईसेवा लिएका हुन् ।",
      "longContent": "गोरखापत्र समाचारदाताकाठमाडौँ, फागुन ७ गते । त्रिभुवन अन्तर्राष्ट्रिय विमानस्थलबाट एक महिनामा साढे सात लाखभन्दा बढी यात्रुले हवाईयात्रा गरेका छन् । विमानस्थल कार्यालयका अनुसार सन् २०२६ को जनवरीमा आन्तरिक र बाह्यतर्फ सात लाख ५० हजार १८३ यात्रुले हवाईसेवा लिएका हुन् । यस वर्षको जनवरीमा अन्तर्राष्ट्रियतर्फ दुई हजार ९४९ र आन्तरिकतर्फ छ हजार ८०९ उडान–अवतरण भएका छन् । उक्त उडानबाट चार लाख ३१ हजार ६३५ यात्रुले अन्तर्राष्ट्रियतर्फको र तीन लाख १८ हजार ५४८ यात्रुले आन्तरिकतर्फको हवाईसेवा लिएको विमानस्थल कार्यालयले जनाएको छ । यसअघि सन् २०२५ को जनवरीमा भएका दुई हजार ४५८ उडान अवतरणबाट तीन लाख ८५ हजार ५७३ यात्रु र सन् २०२४ को जनवरीमा भएका दुई हजार ६९९ उडान अवतरणबाट दुई लाख ५० हजार ६५ जनाले अन्तर्राष्ट्रितर्फको हवाईसेवा लिएका थिए । त्यस्तै आन्तरिकतर्फ सन् २०२५ को जनवरीमा भएका छ हजार ३३९ उडान अवतरणबाट तीन लाख १२ हजार ७८५ र सन् २०२४ को सोही अवधिमा छ हजार १९२ उडानबाट दुई लाख ८२ हजार ८३० यात्रुले आन्तरिक उडान गरेका थिए ।तथ्याङ्क अनुसार यस विमानस्थलमा तीन स्वदेशीसहित २९ वटा अन्तर्राष्ट्रिय वायुसेवाले र आन्तरिकतर्फ हेलिकोप्टरसहित २० वटा वायुसेवा कम्पनीले उडान गर्दै आएका छन् ।हाल नेपालबाट अन्तर्राष्ट्रियतर्फ नेपाल वायुसेवा निगम, हिमालय एयरलाइन्स र बुद्ध एयरले उडान गर्दै आएका छन् । जसमध्ये जनवरीमा निगमले तीन सय उडानमार्फत ५४ हजार ३५८ यात्रुलाई हवाईसेवा दिएको छ । निगमको जहाजबाट जनवरीमा २७ हजार ३७८ यात्रु बाहिरिएका छन् भने २७ हजार १६ यात्रुलाई काठमाडौँमा अवतरण गरेका छन् । त्यस्तै हिमालय एयरलाइन्सले जनवरीमा २७० वटा उडानबाट ३५ हजार ५४ यात्रुलाई सेवा दिएको छ । हिमालयका जहाजबाट १६ हजार ८३८ यात्रु नेपालबाट बाहिरिएका छन् भने १६ हजार ९१८ यात्रुलाई भित्रिएका छन् । भारतका दुई वटा गन्तव्यमा उडान गर्दै आएको बुद्ध एयरले सोही अवधिमा ६२ उडानमार्फत दुई हजार ८३४ यात्रुलाई सेवा दिएको छ । बुद्ध एयरमार्फत एक हजार ४८६ भित्रिएकामा एक हजार ३४८ यात्रुलाई नेपालबाट बाहिरिएका छन् ।",
      "link": "https://gorkhapatraonline.com/news/192719",
      "image": "https://gorkhapatraonline.com/storage/media/338014/conversions/1704768040-y7i5f-original-thumb.jpg"
    },
    {
      "slug": "192718",
      "title": "आयोगले बुझायो बजेटको ‘सिलिङ’",
      "timestamp": 1771459200000,
      "source": "gp",
      "content": "राष्ट्रिय योजना आयोगले आगामी आर्थिक वर्ष २०८३/८४ का लागि बजेटको सीमा (सिलिङ) बुझाएको छ । आयोगले आगामी तीन आवका लागि बजेटको सीमा र स्रोतसहितको प्रतिवेदन मङ्गलबार अर्थमन्त्री रामेश्वर खनालसमक्ष पेस गरेको हो । अर्थतन्त्रको पछिल्लो अवस्था र बदलिएको परिस्थितिलाई समेत ध्यानमा राखी स्रोत अनुमान पेस गरिएको आयोगका उपाध्यक्ष डा. प्रकाशकुमार श्रेष्ठले बताउनुभयो ।",
      "longContent": "गोरखापत्र समाचारदाताकाठमाडौँ, फागुन ७ गते । राष्ट्रिय योजना आयोगले आगामी आर्थिक वर्ष २०८३/८४ का लागि बजेटको सीमा (सिलिङ) बुझाएको छ । आयोगले आगामी तीन आवका लागि बजेटको सीमा र स्रोतसहितको प्रतिवेदन मङ्गलबार अर्थमन्त्री रामेश्वर खनालसमक्ष पेस गरेको हो । अर्थतन्त्रको पछिल्लो अवस्था र बदलिएको परिस्थितिलाई समेत ध्यानमा राखी स्रोत अनुमान पेस गरिएको आयोगका उपाध्यक्ष डा. प्रकाशकुमार श्रेष्ठले बताउनुभयो । “विकसित परिस्थिति र राजस्व परिचालनको अवस्थालाई ध्यानमा राखेर मार्गदर्शन मन्त्रालयमा बुझाएका र्छौं,” उहाँले भन्नुभयो । आर्थिक कार्यविधि तथा वित्तीय उत्तरदायित्व ऐन, २०७८ मा भएको व्यवस्था अनुसार राष्ट्रिय स्रोत अनुमान समितिले निर्धारित स्रोत तथा खर्चको सीमाको अधीनमा रहेर आगामी तीन वर्षको बजेट सीमा, मध्यमकालीन खर्च संरचना खाका प्रत्येक आवको फागुन ७ गतेभित्र अर्थमन्त्रीसमक्ष पेस गर्नुपर्ने छ । आयोगले तोकिएको समयभित्रै मार्गदर्शन अर्थमन्त्रीसमक्ष पेस गरेको हो । आयोगले बुझाएको मार्गदर्शन प्राप्त भएको र त्यो अध्ययनका क्रममा रहेको मन्त्रालयका प्रवक्ता टङ्कप्रसाद पाण्डेयले जानकारी दिनुभयो । मुलुक निर्वाचन अभियानमा रहेकाले आयोगले सिफारिस गरेको सीमा नयाँ सरकारले मात्र कार्यान्वयन गर्न सक्छ । बजेट निर्माणलाई अनुशासित, स्रोत अनुमानलाई यथार्थपरक र राष्ट्रिय गौरवका आयोजनाको बहुवर्षीय स्रोत सुनिश्चितको उद्देश्यसहित बजेट सिलिङ बुझाइने भए पनि त्यसको कार्यान्वयन भएको पाइँदैन । अर्थ मन्त्रालयले बजेट निर्माणको अन्तिम समयमा विभिन्न किसिमका राजनीतिक कारण देखाउँदै यसअघि उक्त सीमाभन्दा बढी नै बजेट प्रस्तुत गर्ने प्रवृत्ति बढ्न थालेको छ । आयोगको सीमाभन्दा बढी बजेट प्रस्तुत गर्दा त्यसले खर्च र राजस्व सङ्कलनको लक्ष्य अत्यधिक बढी हुने लक्ष्य अनुसार बजेट कार्यान्वयन नहुने समस्या लामो समयदेखि कायम छ । जसलाई मन्त्रालयले बजेटको अर्ध वार्षिक समीक्षामार्फत खर्च र स्रोतको लक्ष्य घटाउने गर्छ ।",
      "link": "https://gorkhapatraonline.com/news/192718",
      "image": "https://gorkhapatraonline.com/storage/media/338013/conversions/xcvn-original-thumb.jpg"
    },
    {
      "slug": "192716",
      "title": "नाफाको लोभमा मानव स्वास्थ्यमा खेलबाड",
      "timestamp": 1771459200000,
      "source": "gp",
      "content": "खाद्य प्रविधि तथा गुण नियन्त्रण विभागले खाद्य बजारमा नाफा कमाउने बहानामा उपभोक्ताको स्वास्थ्यमाथि गम्भीर खेलबाड भइरहेको जनाएको छ । विभागले उपत्यकामा गरेको अनुगमनका क्रममा धेरै जसो उद्योगी र व्यवसायीले ‘खाद्य स्वच्छता तथा गुणस्तर ऐन, २०८१’ पालना नगरेको र न्यून गुणस्तरका खाद्य वस्तु बिक्रीवितरण गरिरहेको फेला पारेको हो । विभागका अनुसार बजारमा खाद्य मापदण्डविपरीत वस्तुको प्याकेजिङ गर्ने र स्वच्छतामा ध्यान नदिने समस्या बढ्दो देखिएको छ ।",
      "longContent": "गोरखापत्र समाचारदाता काठमाडौँ, फागुन ७ गते । खाद्य प्रविधि तथा गुण नियन्त्रण विभागले खाद्य बजारमा नाफा कमाउने बहानामा उपभोक्ताको स्वास्थ्यमाथि गम्भीर खेलबाड भइरहेको जनाएको छ । विभागले उपत्यकामा गरेको अनुगमनका क्रममा धेरै जसो उद्योगी र व्यवसायीले ‘खाद्य स्वच्छता तथा गुणस्तर ऐन, २०८१’ पालना नगरेको र न्यून गुणस्तरका खाद्य वस्तु बिक्रीवितरण गरिरहेको फेला पारेको हो । विभागका अनुसार बजारमा खाद्य मापदण्डविपरीत वस्तुको प्याकेजिङ गर्ने र स्वच्छतामा ध्यान नदिने समस्या बढ्दो देखिएको छ । विभागका अनुसार अनुगमनका क्रममा काठमाडौँ चन्द्रागिरि नगरपालिका–१५ मा सञ्चालित एलजी ग्लुकोज प्याकेजिङ उद्योगले सरकारबाट कुनै पनि अनुमति नलिई लामो समयदेखि ग्लुकोज प्याकेजिङ गरेर बजार पठाइरहेको भेटिएको छ । विभागका प्रवक्ता डा. बालकुमारी शर्माले विभागमा आएको उजुरीका आधारमा उक्त उद्योगको अनुगमन गर्दा चार सय केजी ग्लुकोज गुणस्तरमा समस्या देखिएपछि कारोबार रोक्का गरिएको बताउनुभयो । विभागले उक्त ग्लुकोजको नमुना सङ्कलन गरी प्रयोगशालामा परीक्षणका लागि पठाएको छ भने उद्योगमाथि कारबाही गर्ने प्रक्रिया अगाडि बढाएको छ ।खाद्य ऐन अनुसार अनुमति नलिई खाद्यपदार्थ बिक्री गर्नेलाई पाँच हजारदेखि पाँच लाख रुपियाँसम्म जरिबाना र पाँच वर्षसम्म कैद वा दुवै सजाय हुन सक्ने कानुनी प्रावधान छ । विभागका अनुसार अनुगमनका क्रममा ललितपुरको दरबार क्याफे एन्ड रेस्टुरेन्टमा गरिएको अनुगमनमा भान्सा सरसफाइ निकै कमजोर रहेको, फोहोर फाल्ने डस्टबिन खुला छाडिएको र खानेकुरामा उपभोग्य मितिसमेत उल्लेख नगरिएको पाइएको थियो । मानिसको स्वास्थ्यका लागि हानिकारक मानिने पत्रिकाको कागजमा चाउमिन बेरेर राख्ने गरिएको र बिरियानी पकाउँदा अखाद्य कृत्रिम रङ प्रयोग गरिएको भेटिएको छ ।विभागले त्यस्ता दुई केजी चाउमिन नष्ट गर्नुका साथै सात दिनभित्र सुधार नगरे थप कारबाही गर्ने चेतावनीसमेत दिएको छ । यसै गरी विभागले काठमाडौँकै शिवशङ्कर स्विट एन्ड चाटमा पनि अनुगमन गरेको थियो, जहाँ भान्साको अवस्था दयनीय पाइएको थियो ।साथै खानेकुरा प्याक गर्न मसीयुक्त कागज प्रयोग भइरहेको भेटिएपछि विभागले त्यस्ता हानिकारक कागज नष्ट गरिदिएको छ । विभागले व्यवसायीलाई मिठाईजन्य पदार्थमा अखाद्यवस्तु नमिसाउन र तोकिएको मापदण्ड मात्र पालना गर्न निर्देशन दिएको छ ।",
      "link": "https://gorkhapatraonline.com/news/192716",
      "image": "https://gorkhapatraonline.com/storage/media/338011/conversions/khadya-prabidhi-original-thumb.jpg"
    },
    {
      "slug": "193084",
      "title": "बाघ गणनामा प्रयोग राखिएका ६० क्यामेरा हराए",
      "timestamp": 1771632000000,
      "source": "gp",
      "content": "चितवन र पर्सा राष्ट्रिय निकुञ्ज कम्प्लेक्समा बाघ गणनामा प्रयोग गरिएका ६० वटा क्यामेरा हराएका छन्।",
      "longContent": "चितवन, फागुन ९ गते ।चितवन र पर्सा राष्ट्रिय निकुञ्ज कम्प्लेक्समा बाघ गणनामा प्रयोग गरिएका ६० वटा क्यामेरा हराएका छन्। चितवन राष्ट्रिय निकुञ्जका सूचना अधिकारी अविनास थापा मगरले ८५ क्यामेरामध्ये ६० वटा हराएका र २५ वटा बिग्रेका छन् । उहाँले चितवन र पर्सा राष्ट्रिय निकुञ्जमा एक हजार ७८० वटा क्यामेरा प्रयोग गरिएको बताउनुभयो । गत पुस ३ गतेदेखि सुरु गरिएको बाघ गणना बिहीबार सम्पन्न भएको छ ।थापा मगरका अनुसार दुई वटा राष्ट्रिय निकुञ्जलाई एउटा कम्प्लेक्स र एउटा कम्प्लेक्सलाई तीन ब्लकमा विभाजन गरी बाघ गणना गरिएको थियो । यस कम्प्लेक्सलाई ९५८ वटा ग्रिड बनाएर बाघ गणना गरिएको थियो ।ती ग्रिडमा प्रयोग गरिएका क्यामेरामध्ये ८५ क्यामेरा समस्याग्रस्त भएका थापा मगरले बताउनुभयो ।उहाँका अनुसार एउटा ब्लकमा १७ रात क्यामेरा राखेर काम गरिएको हो । दुई वर्ग किलोमिटर क्षेत्रलाई एउटा ग्रिड बनाएर गणना गरिएको हो । यसअघि सन् २०२२ मा गरिएको बाघ गणनामा नेपालमा ३५५ वटा वयस्क बाघ रहेको तथ्याङ्क सार्वजनिक भएको थियो । उक्त गणनामा चितवनमा १२८, बर्दिया निकुञ्जमा १२५, बाँके निकुञ्जमा २५, पर्सामा ४१ र शुक्लाफाँटामा ३६ वटा बाघ भेटिएका थिए । रासस",
      "link": "https://gorkhapatraonline.com/news/193084",
      "image": "https://gorkhapatraonline.com/storage/media/338574/conversions/Chitwan-National-Park-original-thumb.jpg"
    },
    {
      "slug": "193070",
      "title": "रौतहटको गौरमा कर्फ्यु आदेश जारी",
      "timestamp": 1771632000000,
      "source": "gp",
      "content": "जिल्ला प्रशासन कार्यालय रौतहटले  सदरमुकाम गौरमा कफ्‌र्यु आदेश जारी गरेको छ ।",
      "longContent": "प्रवीण कुमार शर्मा रौतहट, फागुन  ९ गते । जिल्ला प्रशासन कार्यालय रौतहटले  सदरमुकाम गौरमा कर्फ्यु आदेश जारी गरेको छ ।जिल्ला सुरक्षा समिति रौतहटको निर्णय अनुसार शनिबार दिउँसो १ बजे देखि अर्को आदेश नहुन्जेल सम्मको लागि कफ्‌र्यु आदेश जारी गरिएको रौतहटका प्रमुख जिल्ला अधिकारी दिनेश सागर भुषालले जानकारी दिनुभयो ।पूर्वमा मुडवलबा गेट, पश्चिममा लालबकैया बाँध, उत्तरमा बम नहर र दक्षिणमा गौर भन्सार कार्यालय क्षेत्रमा कफ्‌र्यु लगाइएको उहाँले बताउनुभयो ।कफ्‌र्यु लगाइएको क्षेत्रमा कुनै व्यक्ति आवत जावत गर्न, भेला गर्न, सभा जुलुस तथा प्रदर्शन गर्न नपाउने गरि स्थानीय प्रशासन ऐन २०२८ को दफा ६ (क) बमोजिम रोक लगाइएको जिल्ला प्रशासन कार्यालय रौतहटले जनाएको छ ।आदेशको उल्लङ्घन गर्नेलाई कानुन बमोजिम कारबाही गर्ने जनाइएको छ । जिल्ला प्रशासन कार्यालय रौतहटमा शुक्रबार साँझ भएको ६ बुँदे सहमति विपरित शनिबार बिहान पुनः दुई समुदायबीच झडप भएसँगै अवस्था तनावग्रस्त भए पछि कफ्‌र्यु जारी गरिएको हो । बिहान करिब ९ बजेदेखि ढुङ्गामुढा सुरु भएपछि स्थिति नियन्त्रणमा लिन सयौँ सुरक्षाकर्मी परिचालन गरिएको छ । झडप उग्र रूप लिन थालेपछी नेपाल प्रहरी र सशस्त्र प्रहरी बल नेपालका संयुक्त टोली घटनास्थलमा खटिएका छन् । शनिबार गौरको बिभिन्न ठाउँमा भएको झडपमा कैयौँ गाडी जलाइएको छ भने गौर-३ मा रहेको एउटा मस्जिद समेत जलाइएको छ ।शुक्रबार साँझ भएका वार्तामा सामाजिक सद्भाव कायम गर्ने, संयमता अपनाउने र आउँदो २१ गते हुने निर्वाचनमा सबैको सहभागिता सुनिश्चित गर्ने प्रतिबद्धता दोहोर्‍याइएको थियो ।बिहीबार राती सवगढामा विवाहको जन्ती बाजा बजाउँदै आउँदा मस्जिद अगाडि अवरोध भएपछि विवाद चर्किएको थियो ।",
      "link": "https://gorkhapatraonline.com/news/193070",
      "image": "https://gorkhapatraonline.com/storage/media/338643/conversions/37209-original-thumb.jpg"
    },
    {
      "slug": "193024",
      "title": "रूपन्देही–३ : एउटै वडाबाट छ जना उम्मेदवार",
      "timestamp": 1771632000000,
      "source": "gp",
      "content": "फागुन २१ गते हुने प्रतिनिधि सभा निर्वाचनका लागि रूपन्देही क्षेत्र नम्बर ३ मा रोचक प्रतिस्पर्धा हुने देखिएको छ । यस क्षेत्रबाट उम्मेदवारी दर्ता गराएका ३६ जनामध्ये छ जना उम्मेदवार सिद्धार्थनगर नगरपालिका–९ का बासिन्दा हुनुहुन्छ ।",
      "longContent": "भैरहवा समाचारदाताभैरहवा, फागुन ९ गते । फागुन २१ गते हुने प्रतिनिधि सभा निर्वाचनका लागि रूपन्देही क्षेत्र नम्बर ३ मा रोचक प्रतिस्पर्धा हुने देखिएको छ । यस क्षेत्रबाट उम्मेदवारी दर्ता गराएका ३६ जनामध्ये छ जना उम्मेदवार सिद्धार्थनगर नगरपालिका–९ का बासिन्दा हुनुहुन्छ । रूपन्देही–३ मा १९ राजनीतिक दल तथा १७ स्वतन्त्र गरी कुल ३६ जना चुनावी मैदानमा हुनुहुन्छ । एउटै वडाबाट उम्मेदवार बन्नेमा नेपाली कम्युनिस्ट पार्टी (नेकपा) का फैज अहमद खाँ, राष्ट्रिय स्वतन्त्र पार्टी (रास्वपा)का डा. लेखजङ्ग थापा, आमजनता पार्टीका राधेश्याम तेली गुप्ता, राष्ट्रिय जनमोर्चाका बद्रे आलम मुसलमान, राष्ट्रिय जनमुक्ति पार्टीका मोजिब अली मुसलमान र स्वतन्त्र उम्मेदवार करम हुसेन खाँ रहनुभएको छ । नेकपाका फैज अहमद खाँ २०७४ सालको स्थानीय तह निर्वाचनमा तत्कालीन नेकपा (माओवादी केन्द्र)बाट सिद्धार्थनगर नगरपालिकाका प्रमुख पदका उम्मेदवार हुनुहुन्थ्यो । रास्वपाका उम्मेदवार डा. लेखजङ्ग थापा वरिष्ठ न्युरोलोजिस्ट हुनुहुन्छ । २०७९ सालमा यसै क्षेत्रबाट निर्वाचित राष्ट्रिय प्रजातन्त्र पार्टी (राप्रपा) का दीपक बोहराको निधनपछि रिक्त भएको पदमा उपनिर्वाचनको तयारी गरिएको थियो । २०८२ कात्तिक १७ गतेका लागि तय गरिएको उक्त उपनिर्वाचनमा रास्वपाले थापालाई नै उम्मेदवार बनाएको थियो तर प्रतिनिधि सभाको नयाँ निर्वाचन मिति घोषणा भएसँगै उपनिर्वाचन कार्यक्रम रद्द गरिएको थियो ।राष्ट्रिय जनमुक्ति पार्टीका उम्मेदवार मोजिब अली मुसलमान भैरहवा बहुमुखी क्याम्पसको स्वतन्त्र विद्यार्थी युनियन (स्ववियु) का पूर्वसभापति तथा पार्टीका केन्द्रीय सचिव हुनुहुन्छ । सिद्धार्थनगर–९, मेउडीहवाका का स्थानीय मतदाता रामप्रसाद यादवले एउटै वडाबाट छ जना उम्मेदवार उठ्नु सकारात्मक भएको बताउनुभयो । उहाँले भन्नुभयो, “हाम्रो वडामा राजनीतिक सक्रियता देखिएको छ । अब योग्य र विकासप्रति प्रतिबद्ध उम्मेदवारलाई मत दिने छौँ ।” त्यस्तै अर्की सोही ठाउँकी स्थानीय मतदाता सविता मुसलमानले उम्मेदवार धेरै भए पनि काम गर्ने क्षमता र इमानदारिता हेरेर निर्णय गर्ने बताउनुभयो । एउटै वडाका धेरै मतदाता भएपछि मत पनि तीव्रै विभाजित हुने देखिएको छ ।नेकपाका उम्मेदवार फैज अहमद खाँले एउटै वडाबाट धेरै उम्मेदवार उठ्नु लोकतन्त्रको सुन्दर पक्ष भएको बताउनुभयो । उहाँले भन्नुभयो, “प्रतिस्पर्धा स्वस्थ भए मात्र जनताको मतको सम्मान हुन्छ । म विकास र सुशासनको एजेन्डासहित मैदानमा छु ।” रास्वपाका डा. लेखजङ्ग थापाले सबै एउटै समुदायका भए पनि प्रतिस्पर्धा विचार र कार्ययोजनाको भएको बताउनुभयो । यस क्षेत्रमा प्रमुख दलहरूबाट पनि प्रभावशाली उम्मेदवार मैदानमा छन् । नेपाली कांग्रेसबाट सुशील गुरुङ, नेकपा (एमाले) बाट वासुदेव घिमिरे, राप्रपाबाट गौरव बोहरा, जनता समाजवादी पार्टी, नेपाल (जसपा) बाट श्रीनिवास यादव र जनमत पार्टीबाट विशाल गुप्ता उम्मेदवार बन्नुभएको छ । यद्यपि जसपाका उम्मेदवार यादवले एमाले उम्मेदवार वासुदेव घिमिरेलाई सघाउने घोषणा गर्दै आफू प्रतिस्पर्धामा नरहेको बताउनुभएको छ ।अघिल्लो निर्वाचन २०७९ मा यस क्षेत्रबाट राप्रपाका दीपक बोहरा एमालेको समर्थनमा प्रतिनिधि सभा सदस्यमा निर्वाचित हुनुभएको थियो । उहाँले नेपाली कांग्रेसका उम्मेदवार तथा तत्कालीन गृहमन्त्री बालकृष्ण खाणलाई पराजित गर्नुभएको थियो ।२०७४ मा यहाँबाट एमालेका घनश्याम भुसाल, २०७० मा राप्रपाका दीपक बोहरा र २०६४ मा मधेशी जनअधिकार फोरमका ओमप्रकाश यादव (गुल्जारी) निर्वाचित हुनुभएको थियो । रूपन्देही–३ मा ७१ हजार २५८ पुरुष, ६८ हजार ७७५ महिला र दुई अन्य गरी कुल एक लाख ४० हजार ३५ जना मतदाता छन् ।",
      "link": "https://gorkhapatraonline.com/news/193024",
      "image": "https://gorkhapatraonline.com/storage/media/338526/conversions/Photo-bhairahawa-9-original-thumb.jpg"
    },
    {
      "slug": "193023",
      "title": "रोचक बन्दै झापा –१, मुख्य दलबिच प्रतिस्पर्धा",
      "timestamp": 1771632000000,
      "source": "gp",
      "content": "झापा क्षेत्र नं. १ मा चुनावी रौनक दिनदिनै बढ्दै गइरहेको छ । यो नेपाली कांग्रेसका उपसभापति विश्वप्रकाश शर्माले जितेको क्षेत्र हो । उहाँले यस पटक आफू चुनाव नलडेर आफ्नो ठाउँमा झापा कांग्रेसका उपसभापति केशवराज पाण्डेलाई उठाउनुभएको छ । त्यसले गर्दा सो क्षेत्रमा झन् चुनावी रौनक बढेको छ ।",
      "longContent": "लीलाराज खड्का बिर्तामोड, फागुन ९ गते । झापा क्षेत्र नं. १ मा चुनावी रौनक दिनदिनै बढ्दै गइरहेको छ । यो नेपाली कांग्रेसका उपसभापति विश्वप्रकाश शर्माले जितेको क्षेत्र हो । उहाँले यस पटक आफू चुनाव नलडेर आफ्नो ठाउँमा झापा कांग्रेसका उपसभापति केशवराज पाण्डेलाई उठाउनुभएको छ । त्यसले गर्दा सो क्षेत्रमा झन् चुनावी रौनक बढेको छ । नेपाली कांग्रेससहित यहाँका प्रमुख राजनीतिक दल यतिबेला भुइँ तहसम्म सङ्गठन चलायमान बनाउन मतदाता फकाउने अभियानमा केन्द्रित देखिएका छन् । भारतसँग सीमा जोडिएको यस निर्वाचन क्षेत्रमा यस पटक १३ राजनीतिक दलका र दुई जना स्वतन्त्र उम्मेदवार चुनावी मैदानमा होमिएका छन् । यस निर्वाचन क्षेत्रमा नेपाली कांग्रेस, नेकपा (एमाले), राष्ट्रिय स्वतन्त्र पार्र्टी, नेपाली कम्युनिस्ट पार्टी र राष्ट्रिय स्वतन्त्र पार्टीबिच मुख्य प्रतिस्पर्धा हुने देखिएको छ । यस पटकको निर्वाचनमा कुनै पनि पार्टीले गठबन्धन नगरी उम्मेदवारी परेकाले यस पटकको निर्वाचनमा जनमतको परीक्षण हुने विश्वास लिएको छ । कांग्रेस क्षेत्रीय सभापति इन्द्र बुढाथोकीले फागुन ४ गतेदेखि नै औपचारिक रूपमा प्रचारप्रसारका कार्यक्रम सुरु गरिएको बताउनुभयो । उहाँले बदलिँदो राजनीतिक परिस्थितिमा पार्टीसँगै देश बदल्ने धारणा र योजना बोकेका कारण पार्टीप्रति मतदाताकोे आकर्षण बढिरहेको दाबी गर्नुभयो । यता एमालेले स्थानीय बौद्धिक र लामो समयसम्म सहकारीको अध्यक्षसमेत रहेका रामचन्द्र उप्रेतीलाई उम्मेदवार बनाएको छ । एमाले मेचीनगरका अध्यक्ष राजु कार्कीका अनुसार पार्टीले अहिले वडास्तरीय अगुवा कार्यकर्ता भेला र निर्वाचन परिचालन समिति निर्माण सकेर घरदैलो कार्यक्रमलाई तीव्रता दिएको छ । गाउँबस्तीमा विकास र समृद्धिको अभियानमा एमाले नै चाहिन्छ भन्ने जनताको बुझाइ रहेको कार्कीको दाबी छ । नेकपाले सञ्चारकर्मी अशेष घिमिरेलाई उम्मेदवार बनाएको छ । नेकपाका मेचीनगर अध्यक्ष राजन चिमरियाले अहिलेको चुनावलाई जनतामाथि थपिएको ऋणको भारका रूपमा व्याख्या गर्दै जनताको घरदैलोमा मत मागिरहेको बताउनुभयो । हाल जनताका समस्या बुझ्ने र राजनीतिक परिस्थितिबारे बुझाउने काममा पार्टीका नेता कार्यकर्ता व्यस्त रहेको र चुनावी प्रचारप्रसारलाई तीव्र बनाइरहेको चिमरियाले बताउनुभयो । राष्ट्रिय स्वतन्त्र पार्टी (रास्वपा) ले यस क्षेत्रमा पूर्वसांसद निशा डाँगीलाई उम्मेदवार बनाएको छ । रास्वपा नेता ऋषि तिम्सिनाका अनुसार पार्टीले अहिले वडा वडाबाट सुझाव सङ्कलन गरी ‘वाचापत्र’ तयार गरिएको र जनताको घरदैलोमा प्रचारप्रसारको कामलाई तीव्र बनाएको बताउनुभयो । मतदाताले पुराना दलबाट भ्रष्टाचार नियन्त्रण हुन नसकेको गुनासो गरिरहेकाले भ्रष्टाचार उन्मूलन र सुशासनलाई नै रास्वपाले मुख्य चुनावी ‘एजेन्डा’ बनाएको तिम्सिनाको भनाइ छ ।राप्रपाबाट युवा उम्मेदवाार हेमराज कार्कीलाई चुनावमा उठाएको छ । राप्रपा केन्द्रीय सदस्य नरेन्द्रकुमार खड्काले ठुला दलप्रति जनताको वितृष्णा बढ्दो रहेकाले राप्रपालाई जनताले विकल्पका रूपमा हेरेको बताउनुभयो । यस क्षेत्रमा श्रम संस्कृति पार्टीबाट केवलराम राई, मङ्गोल नेसनल पार्टीका तर्फबाट सन्तोष तामाङ, उज्यालो नेपाल पार्टीका तर्फबाट नरेशकुमार लावतीलगायतले समेत उल्लेख्य मत ल्याउने दाबी गरिएको छ । निर्वाचन कार्यालयका अनुसार यस क्षेत्रमा कुल एक लाख ३१ हजार ६७ मतदाता रहेका छन् । झापा–१ मा मेचीनगर नगरपालिकाका सबै १५ वटा वडा, बुद्धशान्ति गाउँपालिकाका ४, ५, ६ र ७ नं. गरी चार वडा र भद्रपुर नगरपालिकाका ९ र १० गरी दुई वडा समेटिएको छ । यहाँ ४३ मतदान स्थल र १४५ मतदान केन्द्र रहेको निर्वाचन कार्यालयले जनाएको छ । यस निर्वाचन क्षेत्रबाट २०७४ को निर्वाचनमा तत्कालीन माओवादी केन्द्रका रामबहादुर कार्कीले कांग्रेसका उपसभापति विश्वप्रकाश शर्मालाई पराजित गर्नुभएको थियो । २०७९ उपसभापतिले शर्माले एमाले उम्मेदवार अग्नि खरेललाई पराजित गर्नुभएको थियो ।",
      "link": "https://gorkhapatraonline.com/news/193023",
      "image": "https://gorkhapatraonline.com/storage/media/338493/conversions/232-original-thumb.jpg"
    },
    {
      "slug": "193022",
      "title": "तराईको जल सङ्कटबारे बोले दलहरू",
      "timestamp": 1771632000000,
      "source": "gp",
      "content": "प्रमुख राजनीतिक दलले आफ्ना घोषणापत्रमार्फत तराई मधेशको जल सङ्कटलाई समाधान गर्ने प्रतिबद्धता जनाएका छन् । तराई मधेशका सहरी र ग्रामीण क्षेत्रका बासिन्दाले पछिल्लो एक दशकयता चरम जल सङ्कटको सामना गरिरहेका छन् । राजनीतिक दलले निर्वाचनको पूर्वसन्ध्यामा सार्वजनिक गरेका घोषणापत्रमा जल सङ्कट समाधानका लागि पर्यावरण संरक्षणसहितका उपाय अपनाउने वाचा गरेका छन् ।",
      "longContent": "काठमाडौँ, फागुन ९ गते । प्रमुख राजनीतिक दलले आफ्ना घोषणापत्रमार्फत तराई मधेशको जल सङ्कटलाई समाधान गर्ने प्रतिबद्धता जनाएका छन् । तराई मधेशका सहरी र ग्रामीण क्षेत्रका बासिन्दाले पछिल्लो एक दशकयता चरम जल सङ्कटको सामना गरिरहेका छन् । राजनीतिक दलले निर्वाचनको पूर्वसन्ध्यामा सार्वजनिक गरेका घोषणापत्रमा जल सङ्कट समाधानका लागि पर्यावरण संरक्षणसहितका उपाय अपनाउने वाचा गरेका छन् । नेपाली कांग्रेसले बिहीबार सार्वजनिक गरेको वाचापत्रमा भयावह जल सङ्कटमा रहेको मधेश प्रदेशमा वन फँडानी, चुरे दोहनलगायतका कारणले भूमिगत जलसतह निरन्तर घट्दो अवस्थामा रहेकाले भविष्यमा मरुभूमिकरणको जोखिम बढेको उल्लेख गरेको छ । सो दलले जल सङ्कटसम्बन्धी समस्या समाधानका लागि चुरे क्षेत्रमा व्यापक वृक्षरोपण र पोखरी निर्माण, जथाभाबी उत्खनन र डिप बोरिङ गर्ने कार्यलाई रोकेर पानीका मुहानको वैज्ञानिक पुनर्जीवन एवं सामुदायिक पानी सङ्कलन केन्द« निर्माण गरी समग्र जल व्यवस्थापन गर्ने वाचा गरेको छ । नेपाल कम्युनिस्ट पार्टी (एमाले) ले भने आफ्नो घोषणापत्रमा जल सङ्कट समस्याको पहिचानबारे उल्लेख नगरे पनि सबै नेपालीलाई चौबिसै घण्टा र सातै दिन सुरक्षित पिउने पानी उपलब्ध गराउन आगामी दुई वर्षमा सम्पूर्ण घरमा आधारभूत खानेपानी तथा सरसफाइमा पहुँच पुर्‍याउने उल्लेख गरेको छ । उसले पानीको स्रोतदेखि उपभोक्ताको धारासम्मका सबै चरणमा गुणस्तर सुधार गर्न खानेपानीमा उत्कृष्ट अभ्यास कार्यान्वयन गर्ने प्रतिबद्धता जनाएको छ । कांग्रेस, एमाले र नेकपालगायतका दलले एकातिर चुरे संरक्षणका लागि आफ्ना घोषणापत्रमार्फत प्रतिबद्धता जनाइरहँदा प्रतिनिधि सभाको अघिल्लो कार्यकालमा निर्माणमुखी सामग्री (व्यवस्थापन तथा नियमन) विधेयक, २०८० ल्याइयो जसले चुरेलगायतका वनक्षेत्रबाट ढुङ्गा, गिट्टी, बालुवा विदेश पठाउने व्यवस्था प्रस्ताव गरेको छ । विधेयकको दफा ४२ मा ‘राष्ट्रिय सुरक्षा वा आन्तरिक मागलाई व्यवस्थापन गर्न वा वातावरणमा उल्लेखनीय प्रतिकूल प्रभाव पर्ने देखिएमा नेपाल सरकारले नेपाल राजपत्रमा सूचना प्रकाशन गरी निश्चित अवधि तोकी वा नतोकी कुनै निर्माणमा प्रयोग हुने सामग्रीको निकासीमा रोक वा परिमाणात्मक बन्देज लगाउने गरी आदेश जारी गर्न सक्ने’ उल्लेख छ । सो विधेयक २०८० कात्तिक १६ गते प्रतिनिधि सभामा दर्ता भयो । छलफल नै नभई प्रतिनिधि सभा विघटन हुँदा सो विधेयक निष्क्रिय हुन पुगेको छ । विधेयकको सो व्यवस्थाप्रति वातावरण संरक्षणविद्ले चिन्तासमेत व्यक्त गर्नुभएको थियो । राष्ट्रिय स्वतन्त्र पार्टीले आफ्नो वाचापत्रमा चुरे क्षेत्रलाई नेपालको वातावरणीय सुरक्षा र तराई मधेशको अस्तित्वसँग जोडेको छ । उसले चुरे क्षेत्रको संरक्षणलाई उच्च प्राथमिकता दिई चुरेका ढुङ्गा, गिट्टी र बालुवाको अनियन्त्रित दोहन रोक्न, तराईका नदी, ढुङ्गा, गिट्टीले भरेर डुबानको जोखिम कम गर्न र विद्यमान विवाद अन्त्य गर्न वातावरणीय सन्तुलन नबिग्रने गरी वैज्ञानिक उत्खनन तथा निर्यात कार्यविधि लागु गर्ने जनाएको छ । रास्वपाले चुरे संरक्षणका लागि एकीकृत चुरे संरक्षण प्राधिकरण गठन गर्ने र संवेदनशील क्षेत्रलाई पूर्ण संरक्षित क्षेत्र घोषणा गर्र्ने जनाएको छ । चुरे दोहनले करिब ६० लाख जनसङ्ख्या रहेको मधेश प्रदेशमा सबैभन्दा बढी असर परेको छ । चैतदेखि असारसम्म मधेशका आठ जिल्लाको सदरमुकाममा खानेपानीको चरम अभाव हुँदै आएको छ । अनियन्त्रित उत्खनन र वन विनाशले चुरेको पानी सञ्चित गर्ने प्रवृत्तिमा ह्रास आएको छ । वर्षासँगै सो क्षेत्रबाट बगेको ढुङ्गा, गिट्टी र बालुवाले तल्लो तटीय क्षेत्रको खेतबारीको उर्वरापनमा ह्रास आएको छ ।  चुरे संरक्षणका लागि हाल राष्ट्रपति तराई मधेश चुरे संरक्षण विकास समिति क्रियाशील छ तर चुरे संरक्षणका लागि पर्याप्त प्रयास भएको देखिन्न । वार्षिक रूपमा बजेट विनियोजन भए पनि संरक्षण कार्यमा ठुलो प्रगति भएको छैन । कमलो प्रकृतिको चुरे संरक्षणका लागि पर्याप्त प्रयास नहुनु, निरन्तर वन विनाश र दोहनले तल्लो तटीय क्षेत्रमा प्रत्यक्ष असर परेको छ । चुरेबाट बगेको गिट्टी, बालुवाले तराई मधेशको उर्वर भूमि मरुभूमिकरणमा परिणत हुँदै छ । नेपाली कम्युनिस्ट पार्टीले तराई मधेशको जल सङ्कटबारे आफ्नो घोषणापत्रमा उल्लेख गरेको छैन् । यद्दपि उसले तराई मधेशलाई मरुभूमीकरण हुन नदिन चुरे र शिवालिक पर्वत शृङ्खलाको संरक्षण गरिने जनाएको छ । जनता समाजवादी पार्टी नेपालले चुरे दोहनले मधेशका जिल्ला मरुभूमिमा परिणत हुने खतरा बढेको र यस अवस्थालाई सम्बोधन गर्न वातावरणीय सन्तुलन कायम राख्ने उद्देश्यसहित दीर्घकालीन रणनीति अवलम्बन गर्ने प्रतिबद्धता जनाएको छ ।",
      "link": "https://gorkhapatraonline.com/news/193022",
      "image": "https://gorkhapatraonline.com/storage/media/338498/conversions/manifesto-news-cover-original-thumb.jpg"
    },
    {
      "slug": "193005",
      "title": "दलहरूको प्राथमिकतामा पर्यटन",
      "timestamp": 1771632000000,
      "source": "gp",
      "content": "आसन्न प्रतिनिधि सभा सदस्य निर्वाचनका लागि राजनीतिक दलहरूले सार्वजनिक गरेका घोषणापत्रमा नेपाल निर्माण गर्न पर्यटन क्षेत्रलाई आर्थिक समृद्धिको मुख्य आधारका रूपमा अघि सारेका छन् । निर्वाचनमा सहभागी हुने अधिकांश राजनीतिक दल र प्रत्यक्षतर्फका उम्मेदवारले सार्वजनिक गरेका घोषणापत्रमा पाँच वर्षभित्र पर्यटक आगमन र प्रतिव्यक्ति खर्चलाई दोब्बर बनाउने, कुल गार्हस्थ उत्पादनमा पर्यटनको योगदान १० प्रतिशत पुर्‍याउने, हवाईसेवा विस्तार, आन्तरिक हवाईसेवा सहज र सुरक्षित, सबै अन्तर्राष्ट्रिय विमानस्थल पूर्ण सञ्चालनमा ल्याउनेलगायतका महìवाकाङ्क्षी लक्ष्य राखेका छन् ।",
      "longContent": "गोरखापत्र समाचारदाताकाठमाडौँ, फागुन ९ गते । आसन्न प्रतिनिधि सभा सदस्य निर्वाचनका लागि राजनीतिक दलहरूले सार्वजनिक गरेका घोषणापत्रमा नेपाल निर्माण गर्न पर्यटन क्षेत्रलाई आर्थिक समृद्धिको मुख्य आधारका रूपमा अघि सारेका छन् । निर्वाचनमा सहभागी हुने अधिकांश राजनीतिक दल र प्रत्यक्षतर्फका उम्मेदवारले सार्वजनिक गरेका घोषणापत्रमा पाँच वर्षभित्र पर्यटक आगमन र प्रतिव्यक्ति खर्चलाई दोब्बर बनाउने, कुल गार्हस्थ उत्पादनमा पर्यटनको योगदान १० प्रतिशत पुर्‍याउने, हवाईसेवा विस्तार, आन्तरिक हवाईसेवा सहज र सुरक्षित, सबै अन्तर्राष्ट्रिय विमानस्थल पूर्ण सञ्चालनमा ल्याउनेलगायतका महत्वाकाङ्क्षी लक्ष्य राखेका छन् ।नेपाली कांग्रेसले सार्वजनिक गरेको १० वटा आधारमध्ये पर्यटन क्षेत्रमा अन्तर्राष्ट्रिय लगानी भित्र्याउने, रोजगारी सिर्जना, पर्यटकीय पूर्वाधारको द्रुत विकासलगायतका प्रतिबद्धता अघि सारेको छ । “हाम्रो अर्थतन्त्र खुला, प्रतिस्पर्धी, प्रविधिमैत्री र पर्यावरणमैत्री हुने छ जसले अन्तर्राष्ट्रिय लगानी र प्रविधिलाई आकर्षित गर्ने छ । प्राकृतिक सम्पदा भावी पुस्ताका लागि सुरक्षित राख्दै नेपाललाई सगरमाथा, बुद्ध, पशुपति र जानकीको देशका रूपमा मात्र होइन, विश्व समुदायको एक जिम्मेवार र प्रतिष्ठित सदस्यका रूपमा चिनाउनेछौँ,” कांग्रेसको घोषणापत्रमा उल्लेख छ ।त्यस्तै नेकपा (एमाले) ले सार्वजनिक गरेको २५ वटा आधारमध्ये पर्यटनतर्फ नेपाललाई प्र्राकृतिक, धार्मिक, सांस्कृतिक र साहसिक पर्यटनको गन्तव्यका रूपमा विश्व पर्यटन बजारमा ब्रान्डिङ गर्ने, पर्यटनको पूर्वाधार विकास, हवाईसेवा विस्तार, नयाँ गन्तव्यको विकास, भिसा तथा आन्तरिक उडान भाडादरमा पुनरवलोकन गरी पाँच वर्षमा पर्यटक आगमन दोब्बर बनाउने लक्ष्य राखिएको छ ।“पर्यटकको सुरक्षा पहिलो प्राथमिकता र अविस्मरणीय नेपाली सत्कारलाई मूल मन्त्र बनाएर पर्यटन सेवाको गुणस्तर वृद्धि गर्दै पर्यटकको बसाइ लम्ब्याउँछौँ । हवाई सेवाप्रदायकसँग सहकार्य गरेर हवाईसेवालाई सहज, सुरक्षित र आरामदायी बनाउने छौँ,” एमालेको घोषणापत्रमा उल्लेख छ ।नेपाली कम्युनिस्ट पार्टीले ल्याएको प्रतिबद्धतापत्रमा नेपाललाई आकर्षक, सुरक्षित र पहुँचयोग्य पर्यटन गन्तव्य बनाउने, स्थानीय रोजगारी सिर्जना र स्वदेशमै लगानी प्रवर्धन गर्नेलगायतका योजना सार्वजनिक गरेको छ ।स्थानीय पर्यटन प्रोफाइल बनाउने, पर्यटकीय पूर्वाधार सुधार तथा निर्माण, सडक, यातायात, विमानस्थल र हवाईसेवामा सुधार गर्ने, भैरहवा र पोखरा विमानस्थलबाट अन्तर्राष्ट्रिय उडान विस्तार गरिने छ,” नेकपाले घोषणापत्रमा उल्लेख गरेको छ ।त्यस्तै राष्ट्रिय स्वतन्त्र पार्टी (रास्वपा) ले सार्वजनिक गरेको वाचापत्रमा नेपाल भित्रिने पर्यटक सङ्ख्या र प्रतिव्यक्ति खर्चलाई पाँच वर्षभित्र दोब्बर पार्दै औसत बसाइ लम्ब्याउन आवश्यक नीति कार्यान्वयन गर्ने, ट्रेकिङकेन्द्रित पर्यटनलाई विविधीकरण गर्ने, डिजिटल प्लेटफर्ममा एकीकृत गरी पर्यटकको समय, खर्च र झन्झट घटाउने, पर्वतीय पर्यटनमा सुधारलगायतका विकास नीति कार्यान्वयन गर्ने जनाइएको छ ।“नेपाललाई धार्मिक–सांस्कृतिक पर्यटन केन्द्रका रूपमा प्रवर्धनमा जोड दिने, नेपाल पर्यटन बोर्ड पुनर्गठित गरी नयाँ र सिर्जनात्मक मार्केटिङ, अनुभव सङ्कलन र प्रसारण, स्थानीय समुदायका आफ्ना पर्यटकीय उत्पादनलाई कथामार्फत बजारीकरण गर्ने छौँ । पोखरा र भैरहवा अन्तर्राष्ट्रिय विमानस्थललाई पूर्ण सञ्चालनमा ल्याउने छौँ,” रास्वपाले वाचापत्रमा उल्लेख गरेको छ ।राष्ट्रिय प्रजातन्त्र, पार्टी, जनता समाजवादी पार्टी नेपाल, आमजनता पार्टीलगायतका राजनीतिक दलले सार्वजनिक गरेका घोषणापत्रमा नेपाललाई अन्तर्राष्ट्रिय पर्यटनको केन्द्रका रूपमा विकास गर्ने, पर्यटनमैत्री नीति, एकद्वार प्रणालीको विकास र नेपालको उड्डयन क्षेत्रको विकासलाई प्राथमिकता दिएका छन् ।",
      "link": "https://gorkhapatraonline.com/news/193005",
      "image": "https://gorkhapatraonline.com/storage/media/338463/conversions/456-original-thumb.jpg"
    },
    {
      "slug": "193002",
      "title": "निर्वाचनको माहोलमा बढ्यो वैदेशिक व्यापार",
      "timestamp": 1771632000000,
      "source": "gp",
      "content": "मुलुक निर्वाचनमा गएको बेला वैदेशिक व्यापार भने बढेको छ । भन्सार विभागले शुक्रबार सार्वजनिक गरेको विवरण अनुसार चालु आर्थिक वर्ष २०८२/८३ को सात महिनामा आयातनिर्यात दुवै बढेको हो ।",
      "longContent": "गोरखापत्र समाचारदाता काठमाडौँ, फागुन ९ गते । मुलुक निर्वाचनमा गएको बेला वैदेशिक व्यापार भने बढेको छ । भन्सार विभागले शुक्रबार सार्वजनिक गरेको विवरण अनुसार चालु आर्थिक वर्ष २०८२/८३ को सात महिनामा आयातनिर्यात दुवै बढेको हो । चालु आवको पहिलो महिना मुलुक सहज अवस्थामा रहे पनि भदौको अन्तिम साता भएको जेनजी विद्रोहदेखि जटिल मोडबाट गुज्रेको हो । त्यसपछिका महिनामा निर्वाचन घोषणा भएपछि पनि वैदेशिक व्यापारमा सुधार आएको छ ।चालु आवको साउनदेखि माघसम्म निर्यात ३२.१९ प्रतिशतले बढेर एक खर्ब ६८ अर्ब १४ करोड ५८ लाख २४ हजार रुपियाँ पुगेको छ । गत वर्ष सो अवधिमा एक खर्ब २७ अर्ब २० करोड ४८ लाख २९ हजार रुपियाँ निर्यात भएको थियो । सात महिनामा आयात १३.६५ प्रतिशतले बढेर ११ खर्ब २३ अर्ब ४८ करोड ६२ लाख १३ हजार रुपियाँ बराबरको निर्यात भएको छ । गत वर्ष सो अवधिमा नौ खर्ब ८८ अर्ब ५८ करोड ७७ लाख रुपियाँ बराबरको निर्यात भएको थियो । आयातको तुलनामा निर्यात कम हुँदा व्यापार घाटा १०.९१ प्रतिशतले बढेर नौ खर्ब ५५ अर्ब ३४ करोड ३८ लाख रुपियाँ रहेको छ । गत वर्ष सो अवधिमा आठ खर्ब ६१ अर्ब ३८ करोड २८ लाख ७१ हजार रुपियाँ व्यापार घाटा भएको थियो । सात महिनामा कुल वैदेशिक व्यापार १५.७६ प्रतिशत १२ खर्ब ९१ अर्ब ६३ करोड २० लाख रुपियाँ बराबरको भएको छ । सात महिनामा एक खर्ब ८० अर्ब ७४ करोड रुपियाँ बराबरको पेट्रोलियम पदार्थ आयात भएको छ, जसमा ६९ अर्ब ९१ करोड रुपियाँ बराबरको डिजेल आयात भएको छ । यस्तै ३८ अर्ब १३ करोड रुपियाँ बराबरको पेट्रोल र ३१ अर्ब ८५ करोड रुपियाँ बराबरको ग्यास आयात भएको छ । त्यसै गरी ७० अर्ब ९९ करोड रुपियाँ बराबरको भटमास, ७७ अर्ब ८५ करोड रुपियाँको आइरन र स्टिल आयात भएको छ ।  विभागका अनुसार ७७ अर्ब ६९ करोड बराबर विद्युतीय उपकरण र त्यसका पार्टपुर्जा, २६ अर्ब ६८ करोडको स्मार्टफोन र २१ अर्ब २० करोडको सुन आयात भएको छ ।  यस्तै ६४ अर्ब ८४ करोड रुपियाँ बराबरको सवारीसाधन, ४२ अर्ब ६३ करोड रुपियाँ रासायनिक मल र २२ अर्ब २५ करोड रुपियाँ बराबरको तरकारी आयात भएको छ । सात महिनामा नेपालबाट सबैभन्दा धेरै ६६ अर्ब ७८ करोड रुपियाँ बराबरको भटमासको तेल र पाँच अर्ब ७८ करोड बराबरको सूर्यमुखीको तेल निर्यात भएको छ । अलैँची आठ अर्ब ६१ करोड रुपियाँको निर्यात भएको छ । यस्तै कार्पेट निर्यात पाँच अर्ब ७१ अर्ब, तयारी पोसाक पाँच अर्ब १५ करोड रुपियाँ बराबरको निर्यात भएको छ ।सबैभन्दा धेरै व्यापार छिमेकी मुलुक भारतमा भएको छ । विभागका अनुसार सात महिनामा भारतबाट छ खर्ब २९ अर्ब रुपियाँको आयात हुँदा नेपालबाट एक खर्ब ३७ अर्बको निर्यात भएको छ । भारतबाट आयात धेरै भए पनि न्यून निर्यात हुँदा चार खर्ब ९१ अर्ब ७७ करोड ५१ लाख रुपियाँ व्यापार घाटा रहेको छ । यस्तै चीनबाट दुई खर्ब ३५ अर्ब रुपियाँको सामान आयात हुँदा नेपालबाट ९० करोड रुपियाँको सामान निर्यात भएको छ । चीनमा न्यून निर्यात हुँदा दुई खर्ब ३४ अर्ब ४८ करोड २२ लाख १६ हजार रुपियाँ व्यापार घाटा रहेको छ ।",
      "link": "https://gorkhapatraonline.com/news/193002",
      "image": "https://gorkhapatraonline.com/storage/media/338459/conversions/aayat-niryat-original-thumb.jpg"
    },
    {
      "slug": "192999",
      "title": "सूचीकरण नभए अनलाइन प्लेटफर्म खारेज",
      "timestamp": 1771632000000,
      "source": "gp",
      "content": "कानुनबमोजिम सूचीकरण नगरे अनलाइन व्यापार गर्ने प्लेटफर्म खारेज हुने भएको छ । सरकारले विद्युतीय व्यापारसम्बन्धी निर्देशिका, २०८२ लाई अन्तिम रूप दिँदै यस्तो व्यवस्था गरेको हो ।",
      "longContent": "गोरखापत्र समाचारदाताकाठमाडौँ, फागुन ९ गते । कानुनबमोजिम सूचीकरण नगरे अनलाइन व्यापार गर्ने प्लेटफर्म खारेज हुने भएको छ । सरकारले विद्युतीय व्यापारसम्बन्धी निर्देशिका, २०८२ लाई अन्तिम रूप दिँदै यस्तो व्यवस्था गरेको हो । उद्योग, वाणिज्य तथा आपूर्ति मन्त्रालयले यसै हप्ता सार्वजनिक गरेको निर्देशिका अनुसार कुनै फर्मले सूचीकरण नगरी विद्युतीय व्यापार गरिरहेको जानकारी पाएमा उक्त फर्मलाई कानुनबमोजिम कारबाही गरी सात दिनभित्र सूचीकरण गर्न आदेश दिने छ । सो म्यादभित्र पनि सूचीकरण नगरेमा वाणिज्य, आपूर्ति तथा उपभोक्ता संरक्षण विभागले त्यस्तो प्लेटफर्म खारेज गर्ने कारबाही चलाउने निर्देशिकामा उल्लेख छ । निर्देशिकाले विद्युतीय व्यापारमा संलग्न फर्मले कर दायित्व पूरा गर्नुपर्ने उल्लेख गरेको छ । त्यस्तै वस्तु वा सेवाको भुक्तानी नगदमार्फत गरिएको अवस्थामा विद्युतीय बीजक अनिवार्य रूपमा जारी गर्नुपर्ने व्यवस्था पनि गरिएको छ । त्यस्ता बीजकसहित कारोबारको अभिलेख पाँच वर्षसम्म सुरक्षित राख्नुपर्ने निर्देशिकामा व्यवस्था छ । व्यावसायिक कारोबार गर्दा नेपाल राष्ट्र बैङ्कबाट स्वीकृत डिजिटेल पेमेन्ट गेटवे मात्र प्रयोग गर्नुपर्ने प्रावधान राखिएको छ । निर्देशिकाले ग्राहकसँग सम्बन्धित विवरण सुरक्षित राख्नुपर्ने दायित्व सम्बन्धित प्लेटफर्मकै हुने उल्लेख गरेको छ । त्यस्ता प्लेटफर्मले प्रयोगकर्ताको पासवर्ड, फोन नम्बर, ठेगाना, जन्ममितिलगायत प्रमाणीकरणका लागि प्रयोग हुने संवेदनशील व्यक्तिगत विवरण सुरक्षित रूपमा एनक्रिप्टेड (सहजै पढ्न नसकिने) गरी राख्नुपर्ने जिम्मेवारीलाई अनिवार्य गरेको छ । अन्य सामान्य विवरणमा पनि अनधिकृत पहुँच, दुरुपयोग वा चुहावट हुन नदिन सुरक्षाका उपाय अपनाउनुपर्ने व्यवस्थामा निर्देशिकामा गरिएको छ । निर्देशिकाले विद्युतीय व्यापारका सम्बन्धमा कुनै विवाद भएमा त्यसको समाधानका लागि विवाद समाधान समिति पनि गठन गरेको छ ।",
      "link": "https://gorkhapatraonline.com/news/192999",
      "image": "https://gorkhapatraonline.com/storage/media/338456/conversions/Udhyog_Banijya_tatha_Apurti_Mantralaya1667818917-original-thumb.jpg"
    },
    {
      "slug": "192998",
      "title": "‘निर्वाचनप्रति विश्व समुदायको चासो’",
      "timestamp": 1771632000000,
      "source": "gp",
      "content": "कार्यवाहक प्रमुख निर्वाचन आयुक्त रामप्रसाद भण्डारीले मिडिया र निर्वाचन आयोग एउटा सिक्काका दुई पाटा भएको बताउनुभएको छ । नेपाल पत्रकार महासङ्घ कोशी प्रदेशले विराटनगरमा शुक्रबार आयोजना गरेको एक कार्यक्रममा बोल्दै उहाँले यस्तो बताउनुभएको  हो ।  २०७९ सालमा तत्कालीन सरकारले स्थानीय निर्वाचनको मिति पछाडि सार्न खोज्दाखोज्दै मिडियाको बलमा समयमा नै सम्पन्न भए",
      "longContent": "हरि कोइराला/नवराज कट्टेलउर्लाबारी (मोरङ), फागुन ९ गते । कार्यवाहक प्रमुख निर्वाचन आयुक्त रामप्रसाद भण्डारीले मिडिया र निर्वाचन आयोग एउटा सिक्काका दुई पाटा भएको बताउनुभएको छ । नेपाल पत्रकार महासङ्घ कोशी प्रदेशले विराटनगरमा शुक्रबार आयोजना गरेको एक कार्यक्रममा बोल्दै उहाँले यस्तो बताउनुभएको  हो ।२०७९ सालमा तत्कालीन सरकारले स्थानीय निर्वाचनको मिति पछाडि सार्न खोज्दाखोज्दै मिडियाको बलमा समयमा नै सम्पन्न भएको बताउँदै उहाँले मिडिया र सञ्चारजगत्ले आवधिक निर्वाचन गराउन आयोगलाई ऊर्जा प्रदान गरेको उल्लेख गर्नुभयो । प्रमुख निर्वाचन आयुक्त भण्डारीले भदौ २७ गते राष्ट्रपतिले निर्वाचनको घोषणा गरेपछि मिडियाले नै चुनावका पक्षमा सकारात्मक वातावरण बनाइदिएको धारणा राख्नुभयो । निर्वाचन सफल बनाउन मिडियाको भूमिका महत्वपूर्ण हुने उल्लेख गर्दै उहाँले यो पटक चुनावका विपक्षमा मिडियाले एउटा पनि नकारात्मक समाचार नलेखेर महत्वपूर्ण सहयोग गरेको बताउनुभयो । उहाँले भन्नुभयो, “मौन अवधिमा राजनीतिक दलले मस्तिष्क मन्थन गर्ने हो तर त्यही बेला बढी चलखेल हुने गर्छ । निर्वाचन आयोगका दुई आँखाले त्यो चलखेल नदेख्ने भएकाले सञ्चारजगत्को तेस्रो आँखाले आयोगलाई सूचना दिएर सहयोग गर्नु पर्छ ।” २०४८ सालमा पुराना शक्तिलाई नयाँ शक्तिले निषेधको राजनीति गरेको संस्मरण गर्दै उहाँले यो चुनावमा कसैले पनि निषेधको राजनीति गर्न नपाउने बताउनुभयो । मत सर्वेक्षणका नाममा मतदाताको मतदातसम्बन्धी गोप्य अधिकार सार्वजनिक नगर्न आग्रह गर्दै प्रमुख निर्वाचन आयुक्त भण्डारीले त्यसो गर्दा जित्नेले हार्न सक्ने र हार्नेले जित्न सक्ने उहाँको भनाइ थियो ।  ठुलो राजनीतिक घटनापछि भइरहेको यो निर्वाचन विगतका आवधिक निर्वाचन जस्तो नभएको र यो निर्वाचनलाई नेपालप्रति चासो राख्ने विश्व समुदायले हेरिरहेकाले निष्पक्ष निर्वाचनका लागि आमनागरिकको सहयोग आवश्यक रहेको उहाँले औँल्याउनुभयो । लोकतान्त्रिक अनुशासन कायमकार्यवाहक प्रमुख निर्वाचन आयुक्त रामप्रसाद भण्डारीले देशमा अनुशासन कायम राख्न आगामी निर्वाचन सफल हुने विश्वास व्यक्त गर्नुभएको छ । निर्वाचन आयोग र नेपाल कानुन समाजद्वारा विराटनगरमा शुक्रबार आयोजित निर्वाचन आचारसंहिताको प्रभावकारी कार्यान्वयन र सरोकारवालाको भूमिका विषयक कार्यक्रममा बोल्दै उहाँले अहिलेको अवस्थामा निर्वाचन राष्ट्रिय आवश्यकता भएको स्पष्ट पार्नुभयो । उहाँले भदौ २३ र २४ गतेको विद्रोहपछि आवश्यकताले निर्धारण गरेको निर्वाचनले मुलुकलाई लोकतन्त्रको मर्यादाभित्र फर्काउन सफल बन्ने विश्वास व्यक्त गर्नुभयो । उहाँले लोकतन्त्रको संरक्षणका लागि निर्वाचन सफल हुनुपर्ने धारणा राख्नुभयो । “निर्वाचन माग गर्ने विद्रोही पक्षको सुनुवाइ गर्नु र संविधानलाई परिष्कृत बनाउने कार्यभार बोकेको सांसदको निर्वाचित गराउने कार्य पेचिलो हुनु सामान्य हुन्छ । तर जति पेचिलो भए पनि नेपालको निर्वाचन विश्वमा निष्ठाका रूपमा हेरिने गरिएकाले त्यसलाई कायम राख्न निर्वाचन आयोग सक्षम रहेको छ,” उहाँले भन्नुभयो । कार्यक्रममा पूर्वकानुन सचिव फणीन्द्र गौतमले निर्वाचन आचारसंहिताका प्रमुख विषयहरू : सरोकारवालाहरूको भूमिका विषयमा प्रस्तुति दिनुभएको थियो भने आयोगका सहसचिव यज्ञप्रसाद भट्टराईले प्रतिनिधि सभा सदस्य निर्वाचन खर्च र प्रचार–प्रसारको विषयमा बोल्नुभएको थियो ।",
      "link": "https://gorkhapatraonline.com/news/192998",
      "image": "https://gorkhapatraonline.com/storage/media/338455/conversions/121-original-thumb.jpg"
    },
    {
      "slug": "192996",
      "title": "बाल न्यायका फरक मानक",
      "timestamp": 1771632000000,
      "source": "gp",
      "content": "संसदीय समितिले बाल सुधारगृहमा बालबालिकाको अवस्था चिन्ताजनक रहेको भन्दै बाल न्यायका सन्दर्भमा भएका सहभागितासम्बन्धी प्रगतिशील प्रबन्धको कार्यान्वयन गर्न सुझाव दिएको छ । समितिले बालबालिकासम्बन्धी ऐन कार्यान्वयन मापनबारे गरेको अध्ययनले सो सुझाव दिएको हो ।",
      "longContent": "गोरखापत्र समाचारदाताकाठमाडौँ, फागुन ९ गते । संसदीय समितिले बाल सुधारगृहमा बालबालिकाको अवस्था चिन्ताजनक रहेको भन्दै बाल न्यायका सन्दर्भमा भएका सहभागितासम्बन्धी प्रगतिशील प्रबन्धको कार्यान्वयन गर्न सुझाव दिएको छ । समितिले बालबालिकासम्बन्धी ऐन कार्यान्वयन मापनबारे गरेको अध्ययनले सो सुझाव दिएको हो । राष्ट्रिय सभाको विधायन व्यवस्थापन समितिले बालबालिकासम्बन्धी ऐन, २०७५ मा रहेका बाल सहभागितासम्बन्धी प्रावधान कार्यान्वयन मापन प्रतिवेदन तयार गरेको छ । समितिले कोशी प्रदेशको विराटनगरस्थित बाल सुधारगृह र लुम्बिनी प्रदेशको बाँकेस्थित बाल सुधारगृह पुगेर अध्ययन गरेको हो । समितिका सभापति तुलसाकुमारी दाहालले पाँच वटा प्रदेशमा गरिएको अध्ययनबमोजिम १७ वटा सुझावसहितको प्रतिवेदन तयार गरेको उल्लेख गर्नुभयो । उहाँले भन्नुभयो, “सुधारगृहसँगै बाल सहभागितासम्बन्धी कानुनी प्रावधान कार्यान्वयनमा संरचनात्मक र प्रक्रियागत समस्या छन् । एउटै कानुन कार्यान्वयन फरक फरक प्रदेश तथा स्थानीय तहमा फरक फरक मानक एवं सूचकका आधारमा भएका छन् ।”५० जना क्षमताको विराटनगरस्थित बाल सुधारगृहमा २४१ जना बालबालिका छन् । अध्ययन टोलीमा सहभागी समितिका सदस्य जयन्तीदेवी राईले सुधारगृहमा बालबालिकालाई आवश्यक सुविधा (खेलकुद र पठनपाठन सामग्री) नरहेको तथा सुधारका लागि राखिएको गृहले समाधानको साटो समस्या निम्त्याएको टिप्पणी गर्नुभयो । राष्ट्रिय बालबालिका नीति, २०८० ले बाल सुधारगृहको नियमित अनुगमन गरी कानुनविपरीत बालगृहमा राखिएका बालबालिकाको उद्धार तथा व्यवस्थापन गरिने नीति लिएको छ । तर सोबमोजिम बाल सुधारगृहको नियमित अनुमगन नभएको समितिका सदस्यले प्रतिवेदनमाथिको छलफलका क्रममा गुनासो गर्नुभयो । दुई वटा टोली बनाएर पाँच वटा प्रदेशमा संसदीय समितिले अध्ययन गरेको हो । कोशी र लुम्बिनी प्रदेशको एक/एक बाल सुधारगृह, बागमतीसहित पाँच वटा प्रदेशको नौ वटा स्थानीय तह र तीन वटा प्रदेशका बालबालिकासम्बन्धी विषय हेर्ने संसदीय समिति र मन्त्रालयसँग बालबालिकासम्बन्धी ऐनले सुनिश्चित गरेको व्यवस्था कार्यान्वयनको मापनबारे संसदीय समितिले छलफल ग¥यो । संसदीय समितिले बाल सहभागितासम्बन्धी विषयलाई राष्ट्रिय तथ्याङ्क प्रणालीमा समावेश गर्ने र नियमित अद्यावधिक गर्ने व्यवस्था मिलाउन सुझाव दिएको छ । बालबालिका सम्बन्धमा छुट्टाछुट्टै निकायको आ–आफ्नै तथ्याङ्क र प्रतिवेदन छन्, ती प्रतिवेदन खण्डीकृत रूपमा हुँदा समग्र अध्ययन र मूल्याङ्कन गर्ने अवस्था नरहेको विधायन समितिका सभापति दाहालले औँल्याउनुभयो । ऐन, नीति र कार्ययोजनाबिच स्पष्ट परिणाम सूचक अभाव छ । बाल सहभागिता मापनका एकीकृत तथ्याङ्क प्रणाली छैन । अध्ययन प्रतिवेदनमा दैलेखलगायत कर्णाली प्रदेशका स्थानीय तहमा जनप्रतिनिधिकै परिवारमा वा संलग्नतामा बालविवाह हुने गरेको उल्लेख छ । संसदीय समितिले उमेरहदका कारणले देखिएको कानुनी जटिलताबारे समेत प्रश्न उठाएको छ । “ऐनले बालबालिका भन्नाले १८ वर्ष उमेर पूरा नगरेको व्यक्ति भनेर परिभाषा गरेकामा मुलुकी अपराध संहिता, २०७४ को दफा १७३ ले बालविवाह गर्न नहुने भन्ने शीर्षक अन्तर्गत विवाह गर्ने व्यक्तिको उमेर २० वर्ष नपुगी कसैले विवाह गर्न वा गराउन नहुने व्यवस्था गरेको छ,” सभापति दाहालले भन्नुभयो, “१८ वर्ष उमेर पूरा भई बालिग हुने तर २० वर्ष उमेर पूरा नभएका कारण विवाह गर्न नहुने र गरेमा स्वतः बदर हुने जस्ता कानुनी जटिलता छन् । यसलाई सम्बोधन गर्नु पर्छ ।”समितिका सदस्य कृष्णप्रसाद सिटौलाले वर्तमान ऐनले बाल अमैत्री विषयवस्तुबारे केही नबोलेको, सामाजिक सञ्जालमा बालबालिकाको पहुँच हुने र बालबालिका अमैत्री विषयवस्तु सामाजिक सञ्जालमा आउने हुनाले ती विषयवस्तुसमेत समेट्न सुझाव दिनुभयो । अध्ययन प्रतिवेदनले अनौपचारिक क्षेत्रका बालबालिकाको समस्या पहिचान र निराकरणमा कार्य गर्नुपर्ने, कानुन, नीति र कार्यक्रम तथा बजेटका बिचमा तालमेल मिलाउने गरी सङ्घ, प्रदेश र स्थानीय तहमा स्रोत विनियोजन गर्ने व्यवस्था मिलाउनुपर्ने, बालबालिकाको सार्थक सरोकार भएका विषयमा निर्णय प्रव्रिmयामा बालबालिकाको कुरा सुनिने प्रबन्ध सुनिश्चित गर्नुपर्ने सुझाव दिएको हो । समितिका सभापति दाहालले सो प्रतिवेदन फागुन १ गतेको बैठकमा राष्ट्रिय सभामा पेस गर्नुभयो तर समय अभावमा प्रतिवेदनमाथि छलफल हुन सकेन ।",
      "link": "https://gorkhapatraonline.com/news/192996",
      "image": "https://gorkhapatraonline.com/storage/media/338453/conversions/bal-griha-copy-1-original-thumb.jpg"
    },
    {
      "slug": "192995",
      "title": "उपत्यकामा साइकल लेन बनाइने",
      "timestamp": 1771632000000,
      "source": "gp",
      "content": "काठमाडौँ उपत्यका मेयर्स फोरमले काठमाडौँ उपत्यकामा साइकल लेन निर्माण गर्ने भएको छ । काठमाडौँ उपत्यकाका १८ वटै नगरपालिकालाई एकीकृत रूपमा साइकल लेनबाट जोड्न साइकल लेन निर्माण गर्ने निर्णय भएको हो ।",
      "longContent": "गोरखापत्र समाचारदाता काठमाडौँ, फागुन ९ गते । काठमाडौँ उपत्यका मेयर्स फोरमले काठमाडौँ उपत्यकामा साइकल लेन निर्माण गर्ने भएको छ । काठमाडौँ उपत्यकाका १८ वटै नगरपालिकालाई एकीकृत रूपमा साइकल लेनबाट जोड्न साइकल लेन निर्माण गर्ने निर्णय भएको हो ।  उपत्यका मेयर्स फोरम बैठकले उपत्यकामा बस्ती बढ्दै गरेको सन्दर्भमा सबै नगरपालिकामा पक्की सडक सञ्जाल भएकाले मोटरसाइकलभन्दा साइकल अझ बढी प्रभावकारी हुने भएकाले साइकल लेन निर्माण गरी स्मार्ट सिटी अवधारणा अनुसार अगाडि बढ्ने निर्णय गरेको हो । यस अन्तर्गत पहिलो चरणमा बुढानीलकण्ठको शिवपुरीडाँडादेखि काठमाडौँ र ललितपुर महानगर हुँदै गोदावरीको बोटानिकल गार्डेनसम्मको ‘रुट’ तय गरिएको छ । उपत्यका मेयर्स फोरमका अध्यक्ष एवं ललितपुर महानगरपालिका प्रमुख चिरीबाबु महर्जनले उपत्यकामा साइकल लेन अभावमा साइकल प्रयोग हुन नसकेको भन्दै साइकल लेन निर्माण गरेपछि मोटरसाइकलको तुलनामा साइकलयात्री वृद्वि हुँदै जाने बताउनुभयो । महर्जनले यसलाई ‘सो–केस प्रोजेक्ट’ का रूपमा अघि बढाउन मास्टर प्लान तयार पार्ने निर्णय भएको जानकारी दिनुभयो । सरकारसँग साइकल लेनसम्बन्धी कानुन तत्काल निर्माण गर्न अनुरोध गर्दै यो परियोजना सफल भएपछि अन्य पालिकामा पनि विस्तार गरिने फोरमको योजना छ ।  बैठकले काठमाडौँ उपत्यकाको फोहोर व्यवस्थापनको सम्पूर्ण आर्थिक भार उपत्यकाका १८ वटै नगरपालिकालाई बाँड्ने निर्णयसमेत गरेको छ । उपत्यकाको फोहोर व्यवस्थापनमा एकल भार बोक्दै आएको काठमाडौँ महानगरसँग उपत्यकाका बाँकी १७ वटै नगरपालिकाले वित्तीय र व्यवस्थापकीय साझेदारी गर्ने निर्णय गरेको छ । फोहोरमैला व्यवस्थापनका लागि अहिले काठमाडौँ महानगरपालिकाले काम गरिरहेको छ । त्यो उपत्यकाभरिका नगरपालिकाको सरोकार भएकाले सबै नगरपालिकाको वित्तीय र व्यवस्थापकीय साझेदारी गर्ने निर्णय गरेको हो ।",
      "link": "https://gorkhapatraonline.com/news/192995",
      "image": "https://gorkhapatraonline.com/storage/media/338452/conversions/Sauraha-cycal-len-sadak-original-thumb.jpg"
    },
    {
      "slug": "192994",
      "title": "हराएको खुसी बाइकसँगै फर्किंदा...",
      "timestamp": 1771632000000,
      "source": "gp",
      "content": "उपत्यका ट्राफिक प्रहरी कार्यालय रामशाहपथ (बग्गीखाना) पुग्ने सबैजसो सेवाग्राही प्रायः तनावमा देखिन्छन् । चालक अनुमतिपत्र (लाइसेन्स), सवारी धनीपुर्जा हराएका र विभिन्न कारणले ट्राफिक नियम उल्लङ्घन गरी जरिबाना बुझाउन पुग्नेहरू निरास देखिनु स्वाभाविकै हो । त",
      "longContent": "गोरखापत्र समाचारदाता काठमाडौँ, फागुन ९ गते । उपत्यका ट्राफिक प्रहरी कार्यालय रामशाहपथ (बग्गीखाना) पुग्ने सबैजसो सेवाग्राही प्रायः तनावमा देखिन्छन् । चालक अनुमतिपत्र (लाइसेन्स), सवारी धनीपुर्जा हराएका र विभिन्न कारणले ट्राफिक नियम उल्लङ्घन गरी जरिबाना बुझाउन पुग्नेहरू निरास देखिनु स्वाभाविकै हो । तर बिहीबार बग्गीखानाको दृश्य ठिक उल्टो देखियो । ५०/५२ जना युवकयुवतीको अनुहारमा झल्किएको खुसीले बग्गीखाना परिसरको दृश्यै फेरिएको थियो । अनायासै हराएका मोटरसाइकल र स्कुटर फेला पारी ट्राफिक प्रहरी प्रमुख नवराज अधिकारीले फिर्ता गर्दा हराएको खुसी नै फर्कियो !सिन्धुलीका श्रीजन गौतमको माघ २५ गते हराएको मोटरसाइकल ट्राफिक प्रहरीले बालुवाखानीमा फेला पारी फिर्ता गरिदिँदा गौतमको अनुहारमा खुसीको बेग्लै भाव देखिन्थ्यो । बाइक फेला पारेपछि खुसी व्यक्त गर्दै गौतमले भन्नुभयो, “बाइक हराएपछि भेटिँदैन भन्ने लागेर प्रहरीलाई इमेलमार्फत जानकारी गराएको थिएँ । तर एक हप्तामै फेला परेपछि साह्रै खुसी लाग्यो ।”गौतम जस्तै पाँचथरका सन्दीप लिम्बू, मालीगाउँका ऋषव खतिवडा, सशस्त्र प्रहरीका जवान सञ्जय बस्नेतले पनि आशा मारेको मोटरसाइकल फिर्ता पाएपछि आफूलाई भाग्यमानी ठान्दै फेला पारिदिने ट्राफिक प्रहरीलाई पटक पटक धन्यवाद दिनुभयो । छोराछोरीले प्रयोग गर्ने स्कुटर हराउँदा साह्रै मन खिन्न भएको अनुभव सुनाउने अनिता शाहीले स्कुटर फेला परेपछि साह्रै खुसी लागेको बताउँदै भन्नुभयो, “हेर्दा एउटा स्कुटर मात्र जस्तो लाग्छ तर यो मेरो छोराछोरीको भावनासँग जोडिएको सवारीसाधन हो । मायै मारेको फेला पर्दा अति खुसी छु । फेला पारिदिने प्रहरीलाई धेरै धन्यवाद दिन चाहन्छु ।”पछिल्लो समय काठमाडौँ उपत्यकामा दुईपाङ्ग्रे सवारीसाधन चोरी बढ्न थालेपछि प्रहरीले खोजीकार्य तीव्र पारेको छ । यसै क्रममा प्रहरीले शुक्रबार मोटरसाइकल चोरी गर्दै पार्टपुर्जा निकालेर बेचबिखन गर्ने तीन जना मोरङ कानेपोखरी–६ घर भई बुढानीलकण्ठ–७, हात्तीगाँैडा बस्ने लक्ष्मण विश्वकर्मा, अर्घाखाँचीको शितगङ्गा–२ घर भई हात्तीगौँडामै बस्ने नरबहादुर चित्रे र करण खड्गीलाई पक्राउ गरेको छ ।ट्राफिक प्रहरी प्रमुख, वरिष्ठ प्रहरी उपरीक्षक नवराज अधिकारीले विभिन्न समयमा हराएका ५२ वटा दुईपाङ्ग्रे सवारीसाधन फेला पारी धनीलाई बुझाइएको बताउनुभयो । अधिकारीले दिनुभएको जानकारी अनुसार चालु आर्थिक वर्षको सात महिनामा मात्रै एक हजार ५३१ थान दुईपाङ्ग्रे सवारीसाधन हराएको निवेदन दर्ता भएको र ३३९ थान स्कुटर, मोटरसाइकल फेला पारी धनीलाई बुझाइएको छ ।ट्राफिक प्रहरीको तथ्याङ्क अनुसार हराएकामध्ये अझै ठुलो सङ्ख्यामा सवारीसाधन फेला पर्न सकेका छैनन् । प्रायः गरी एकान्त स्थानमा पार्किङ गरिएका मोटरसाइकल र स्कुटरको हेड खोली सिधै ‘स्टार्ट’ गरेर चोरी गर्ने र तिनै चोरी भएका सवारीसाधन प्रयोग गरेर अन्य चोरीमा संलग्न हुने गरेको पाइएको छ । शुक्रबार फेला पारिएका सवारीधनीलाई बुझाइएका मोटरसाइकल र स्कुटर पनि चोरीपछि नम्बर र केहीको रङसमेत परिवर्तन गरी पुनः अर्को चोरीमा प्रयोग गरिएको पाइएको छ । यसरी हराएका सवारीसाधन एक ठाउँबाट अर्को स्थानमा पु¥याउने, सवारीसाधनका पार्टपुर्जा खोलेर बिक्री गर्ने गरेको पनि पाइएको प्रहरी बताउँछ ।",
      "link": "https://gorkhapatraonline.com/news/192994",
      "image": "https://gorkhapatraonline.com/storage/media/338451/conversions/hastantaran-original-thumb.jpg"
    },
    {
      "slug": "192993",
      "title": "पूर्वतयारी अन्तिम चरणमा",
      "timestamp": 1771632000000,
      "source": "gp",
      "content": "निर्वाचन आयोगले प्रतिनिधि सभा सदस्य निर्वाचन, २०८२ को पूर्वतयारी अन्तिम चरणमा पु¥याएको छ । आयोगले शुक्रबार पत्रकार सम्मेलन गरेर यस बारेमा जानकारी गराएको हो ।",
      "longContent": "गोरखापत्र समाचारदाताकाठमाडौँ, फागुन ९ गते । निर्वाचन आयोगले प्रतिनिधि सभा सदस्य निर्वाचन, २०८२ को पूर्वतयारी अन्तिम चरणमा पुर्‍याएको छ । आयोगले शुक्रबार पत्रकार सम्मेलन गरेर यस बारेमा जानकारी गराएको हो ।आयोगका अनुसार यसअघि स्वीकृत कार्यतालिका अनुसार व्यवस्थापकीय कार्य तालिकाबद्ध र तोकिएको समयमा सञ्चालित भएका छन् । प्रतिनिधि सभा सदस्य निर्वाचनका लागि पहिलो हुने निर्वाचित हुने निर्वाचन प्रणाली र समानुपातिक निर्वाचन प्रणालीतर्फको मतपत्र छपाइ सम्पन्न भइसकेको छ । पहिलो हुने निर्वाचित हुने निर्वाचन प्रणालीतर्फ ७७ जिल्लाका १६५ निर्वाचन क्षेत्रका लागि दुई करोड तीन लाख २३ हजार मतपत्र छपाइ तथा प्याकिङ सम्पन्न भइसकेको पत्रकार सम्मेलनमा आयोगका सहायक प्रवक्ता सीता पुन श्रीसले जानकारी दिनुभयो ।  २०८२ माघ २९ गतेदेखि कर्णाली प्रदेशबाट मतपत्र ढुवानी सुरु गरी सुदूरपश्चिम, कर्णाली र कोशी प्रदेशमा ढुवानी कार्य सम्पन्न भइसकेको र अन्य प्रदेशमा ढुवानी कार्य जारी छ । मतपत्रबाहेकका अन्य निर्वाचन सामग्री ढुवानी सम्पन्न भइसकेको छ । त्यस्तै स्वीकृत कार्यक्रम अनुसार मतदाता शिक्षासम्बन्धी विशेष कार्यक्रम फागुन ३ गतेदेखि सञ्चालन भइरहेको छ । यो कार्यक्रम फागुन १७ गतेसम्म ७५३ वटै स्थानीय तहका छ हजार ७४३ वडामा सञ्चालन गरिने छ ।  अहिले हरेक वडामा एक एक जना मतदाता शिक्षा स्वयंसेवक परिचालित छन् । आममतदाताको बस्ती र घरदैलोमा पुगेर नमुना मतपत्रको माध्यमबाट निर्वाचनको महत्व र मतदान प्रक्रियाबारे मतदातालाई जानकारी गराउने कार्य खटिएका स्वयंसेवकबाट भइरहेको पत्रकार सम्मेलनमा सहायक प्रवक्ता पुनले जानकारी दिनुभयो । निर्वाचन आचारसंहिता अनुगमन एवं परिपालनामा निरन्तरता दिँदै केन्द्रीय आचारसंहिता अनुगमन समितिलगायत संयन्त्रहरूले सक्रिय रूपमा कार्यसम्पादन गर्दै आएको पनि आयोगले जानकारी दिएको छ ।यसबिचमा २०८२ फागुन ४ गतेबाट राजनीतिक दलहरूले चुनावको मुख्य प्रचारप्रसारका गतिविधि सुरुवात गरिसकेका छन् । प्रचारप्रसारलाई प्रचलित कानुन र आचारसंहिताको अधीनमा रही शिष्ट र मर्यादित बनाउन आयोगबाट राजनीतिक दल र उम्मेदवारहरूलाई निर्देशन भइसकेको आयोगले जनाएको छ । निर्वाचन शिक्षा प्रदान गर्ने उद्देश्यले आयोगले ३४५ वटा सामग्री आफ्नो  आधिकारिक फेसबुक पेज, एक्स, टिकटक र युट्युबमा राखेको छ । यसबाट मतदाता, राजनीतिक दल, उम्मेदवार तथा सरोकारवालालक्षित यस्ता सामग्रीले निर्वाचनको स्वच्छता बढाउने र नागरिकलाई आधिकारिक तथा विश्वसनीय सूचना प्राप्त हुने र मिथ्या तथा भ्रमपूर्ण सूचनाको प्रभाव न्यूनीकरणमा सहयोग पुग्ने विश्वास आयोगले लिएको छ । यस्ता सामग्रीले डिजिटल प्लेटफर्मबाट समेत मतदाता शिक्षा कार्यक्रम प्रवर्धन र नागरिक तथा आमसरोकारवालाले आधिकारिक सूचना पाउने अपेक्षा आयोगको रहेको पत्रकार सम्मेलनमा सहायक प्रवक्ता श्रीसले जानकारी दिनुभयो । साथै मतदाता शिक्षा कार्यक्रम प्रवर्धनका लागि आयोगले उत्पादन गरेका संवादमूलक भिडियो सन्देश, गीति सन्देश, लघु भिडियो तथा जिङ्गलहरू प्रसारण सुरु गरेको छ ।  निर्वाचनको प्रचारप्रसार र मतदाता शिक्षालाई थप प्रभावकारी बनाउन आयोगले राष्ट्रिय कलाकार, सोसल मिडियाका कन्टेन्ट क्रिएटर र इन्फ्लुयन्सरसँग सहकार्यका लागि छलफल गरिसकेको छ । सात दल र ८६७ उम्मेदवारले खोले बैङ्क खातानिर्वाचनमा राजनीतिक दल र उम्मेदवारहरूले लिने आर्थिक सहायताको पारदर्शिता र निर्वाचन कानुनले तोकेको खर्चको सीमाको पालना तथा प्रभावकारी निगरानीका लागि आयोगले प्रतिनिधि सभा सदस्य निर्वाचन प्रचारप्रसार बैङ्क खाता (सञ्चालन तथा व्यवस्थापन) कार्यविधि, २०८२ स्वीकृत गरी कार्यान्वयनमा ल्याएको छ । कार्यविधि अनुसार प्रतिनिधि सभा सदस्य निर्वाचन, २०८२ मा भाग लिने प्रयोजनका लागि आयोगमा दर्ता भई समानुपातिक र पहिलो हुने निर्वाचित हुने निर्वाचन प्रणालीका लागि उम्मेदवारी दिएका सबै राजनीतिक दल, दलका उम्मेदवारहरू र स्वतन्त्र उम्मेदवारहरूले कार्यविधि अनुसार निर्वाचन प्रचारप्रसारका लागि आर्थिक सहयोग लिई गर्ने आम्दानी खर्च कारोबार सोही खातामार्फत हुने व्यवस्था गरिएको छ । आयोगका अनुसार हालसम्म सात राजनीतिक दल र ८६७ उम्मेदवारले बैङ्क खाता खोली सोको जानकारी सम्बन्धित कार्यालयमा गराएका छन् ।  ४१ दलले सार्वजनिक गरे घोषणापत्र आयोगका अनुसार २०८२ फागुन ३ गतेभित्र ४१ राजनीतिक दलले घोषणापत्र सार्वजनिक गरेका छन् । यसअघि आयोगले घोषणापत्र सार्वजनिक गरी तोकिएका निकायमा पेस गर्न निर्देशन दिएको थियो । निर्वाचन आचारसंहिताको प्रभावकारी परिपालना गराई उल्लङ्घनका घटनालाई न्यूनीकरण गर्न आयोगले प्राप्त उजुरीमा आवश्यक जाँचबुझ र कारबाहीका प्रक्रिया जारी राखेको छ । आचारसंहिताको प्रभावकारी कार्यान्वयनका लागि केन्द्रीय आचारसंहिता अनुगमन समिति, जिल्ला आचारसंहिता अनुगमन समिति, जिल्ला आचारसंहिता अनुमगन अधिकृत तथा सम्बन्धित निर्वाचन कार्यालय क्रियाशील छन् । केन्द्रीय आचारसंहिता अनुगमन समितिमा हालसम्म प्राप्त उजुरीमध्ये ७५ वटाका सम्बन्धमा सम्बन्धित राजनीतिक दल तथा उम्मेदवारहरूलाई स्पष्टीकरण सोधिएकोमा जम्मा ५२ वटाको जवाफ प्राप्त भएको आयोगले जनाएको छ । हानिकारक सूचना पहिचान र कारबाहीहानिकारक सूचना उत्पादन एवम् सम्प्रेषण गर्ने २९० वटा कन्टेन्ट उत्पादक/सम्प्रेषकलाई विद्युतीय (इलेक्ट्रोनिक) कारोबार ऐन, २०६३ बमोजिम कारबाहीका लागि नेपाल प्रहरीको साइबर ब्युरोमा पठाइएको आयोगले जनाएको छ । साथै ११ वटालाई दूरसञ्चार प्राधिकरण ऐन, २०५२ बमोजिम कारबाही गर्न नेपाल दूरसञ्चार प्राधिकरणमा पठाइएको पनि पत्रकार सम्मेलनमा जानकारी दिइयो । ६५ वटालाई प्रेस काउन्सिल ऐन, २०४८ बमोजिम कारबाहीका लागि प्रेस काउन्सिल, नेपालमा र एउटालाई विज्ञापन (नियमन गर्ने) ऐन, २०७६ बमोजिम कारबाहीका लागि पठाइएको पनि आयोगका सहायक प्रवक्ता श्रीसले बताउनुभयो ।",
      "link": "https://gorkhapatraonline.com/news/192993",
      "image": "https://gorkhapatraonline.com/storage/media/338450/conversions/election-communication-original-thumb.jpg"
    },
    {
      "slug": "192992",
      "title": "असन्तुष्टि र अपेक्षाकेन्द्रित बहस",
      "timestamp": 1771632000000,
      "source": "gp",
      "content": "यही फागुन २१ गते हुने प्रतिनिधि सभा निर्वाचनको माहोल चर्किंदै जाँदा जनताको मत मात्र हैन मतदाताबिच नयाँ र पुराना दलका दर्शन, काम र सोचको जुहारी पनि चर्कंदो छ । यतिखेर चुनावी प्रचारप्रसारका लागि मैदानमा पुराना दलहरू नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी, नेकपा (माओवादी), जनता समाजवादी पार्टी नेपाल लगायत दल आफ्नै पुरानो ढर्रामा उत्रिएका छन् । उनीहरूका घोषणापत्रमा उही पुराना र पूरा नहुने विकासे कुरा मात्र यस पटक पनि रहेको आरोप मतदाताले लगाएका छन् ।",
      "longContent": "हरिवन (सर्लाही), फागुन ९ गते । यही फागुन २१ गते हुने प्रतिनिधि सभा निर्वाचनको माहोल चर्किंदै जाँदा जनताको मत मात्र हैन मतदाताबिच नयाँ र पुराना दलका दर्शन, काम र सोचको जुहारी पनि चर्कंदो छ । यतिखेर चुनावी प्रचारप्रसारका लागि मैदानमा पुराना दलहरू नेपाली कांग्रेस, नेपाल कम्युनिस्ट पार्टी (एमाले), नेपाली कम्युनिस्ट पार्टी, नेकपा (माओवादी), जनता समाजवादी पार्टी नेपाल लगायत दल आफ्नै पुरानो ढर्रामा उत्रिएका छन् । उनीहरूका घोषणापत्रमा उही पुराना र पूरा नहुने विकासे कुरा मात्र यस पटक पनि रहेको आरोप मतदाताले लगाएका छन् । उता पुराना नेताले देशमा सुशासन ल्याउन नसकेको, दलको आवरणमा माथिदेखि तलसम्म भ्रष्टाचार मौलाएको, युवा जनशक्तिलाई देशमा राख्न कुनै काम नगरेको रिस यस पटकको चुनावमा पोख्दै छन् । त्यस्तै जनताको सुख सुविधाभन्दा पनि आफ्ना र आसेपासेलाई वरिपरि राखेर लोकतान्त्रिक शासनलाई निरङ्कुश बनाएको भन्दै आफ्नै नयाँ राजनीतिक दल खोलेर राष्ट्रिय स्वतन्त्र पार्टी, उज्यालो नेपाल पार्टी, श्रम संस्कृति पार्टीलगायत दलका उम्मेदवार चुनावी मैदानमा उत्रिएका छन् । दुवैथरी दलका पुराना र नयाँ सोचसँग निकट रहेका दुवै पुस्ताबिच अचेल गाउँघरका चिया पसल, बरपिपलको चौतारा, किराना पसल, स्थानीय हाटबजार जताततै आमनेसामने विचारको खिचातानी हुने गरेको छ । हरिवन–८ का जेनजी पुस्ताकी स्वस्तिका पोखरेलका अनुसार नेपालको शिक्षा र स्वास्थ्य अति महँगो भयो । मध्यम वर्गीय परिवारले स्नातकसम्म खर्च गरेर आधुनिक कलेज तराईमै भए पनि पढाउन सक्ने अवस्था छैन । स्वास्थ्य क्षेत्रको उपचारमा पनि धेरै जालझेल छ । सिटामोलदेखि जीवनजलसम्म सरकारले दिने भने पनि कहिले जनताले सित्तैँमा पाएको अवस्था नरहेको दुखेसो छ । उहाँले भन्नुभयो, “यी सबै कुरा कम्तीमा त्यही समस्या भोगिरहेका युवा नेताहरूले बुझून् भन्ने लागेको छ, यदि गरेनन् भने उनीहरूलाई पनि दुई वर्षपछि फिर्ता बोलाइहालिन्छ ।”धान पसलमा युवा र पुराना पुस्ताका मतदाताबिच अर्को जुहारी चल्दै थियो । अलिक पुरानो पुस्ताको नेतृत्व गर्ने शिवशङ्कर दास भन्नुहुन्छ, “जनताले खोजेको निःशुल्क शिक्षा, स्वास्थ्य र रोजगार नै हो, त्यो नपाएकाले अहिले घरभित्र बसिनसक्नुको दबाब अभिभावकहरूले खेपिरहेका छन्,” उहाँले भन्नुभयो, “छोराछोरीले नयाँलाई मत नदिए विदेश गएपछि नफर्कने भन्छन्, पहिले विश्वास गरेका नेताहरूले उनीहरूलाई यहाँ राख्ने गरी योजना नै ल्याउँदैनन्, अब के गर्नु ?”जेनजीलाई समर्थन गर्ने सुनीलकुमार साहले भन्नुभयो, “साँच्चै युवालाई दिइएन भने घरमा हामी बस्दैनौँ, बसून् एक्लै बुढाहरू ।” शिवशङ्करले जिस्क्याउँदै भन्नुभयो, “हामीसँग पनि वृद्धभत्ता छ, खाएर बस्छौ नि, एक दिन त फर्किहाल्छौँ घर ।” सुनीलकुमारका अनुसार देशमा २०४६ सालयता बन्द भएका उद्योगधन्दा र व्यवसाय सबै खोल्ने र मानवपुँजी देशमै राख्नुपर्ने अहिलेको टड्कारो आवश्यकता हो । बुधबार बिहान सर्लाहीको हरिवन–८ स्थित एक चिया पसलमा नेपाली कांग्रेस, नेकपा (एमाले), नेपाली कम्युनिस्ट पार्टी र राष्ट्रिय स्वतन्त्र पार्टीका युवा र बुढा पुस्ताबिच त्यस्तै चर्काचर्की चल्यो । ८८ वर्षका पूर्णचन्द्र उप्रेतीले भन्नुभयो, “मङ्सिर महिनाको धान धोक्रामा हाल्दाखेरि ढाँटेरै बढी हाल्ने किसानको चाल हुन्छ, अहिले अवस्था त्यस्तै छ, जतिसक्दो एकअर्कालाई ढाँटेरै आफू अगाडि बढ्नुपर्ने अवस्था पुराना र नयाँ दुवैमा देखिएको छ ।” कहिलेकाहीँ नेताहरूकै विचार नपुग्दा अहिलेको अवस्था आएको धारणा उहाँको छ । यसरी चिया पसलमा बसेर नगफिएको धेरै भएको थियो । यो निर्वाचनको रस्साकस्सीले पुराना दलका स्थानीय जग धानेर बसेका नेताहरूलाई फेरि चियापसलमा फर्काएको उहाँ सुनाउनुहुन्छ । नेपाली कांग्रेसका स्थानीय नेता डाकुरनाथ खतिवडा नेपाली कांग्रेसले विगतदेखि वर्तमानसम्म पनि जनताका बारेमा सोचेन भन्नु गलत हुने तर्क गर्नुहुन्छ । समय अनुसार नीति र नियम केन्द्रमा पुगेका नेताहरूले नगरेको मान्नुहुन्न । दस वर्षको सशस्त्र द्वन्द्वबाट मुलुकलाई बाहिर ल्याउन कांग्रेसका सभापति गिरिजाप्रसाद कोइराला प्रधानमन्त्री हुँदा खेलेको भूमिका जनताले बिर्सन नहुने उहाँको भनाइ छ । उहाँले भन्नुभयो, “अहिले पनि सर्लाहीबाट उठेका आफ्ना सभापति र अन्य उम्मेदवारले देशको सुशासन, जेनजी युवाको रोजगारीको आवश्यकता, शिक्षा र स्वास्थ्य सबै मुद्दामा जनताको साथमा रहने प्रतिबद्धता जनाउनुभएकै छ ।” जेनजी आन्दोलनपछि आफूलाई लागेको आरोप सुशासनका पक्षमा केही हदसम्म सही भएको उहाँ स्वीकार गर्नुहुन्छ । आफू युवाकै पक्षमा रहेर रास्वपामा जान खोजेको तर त्यहाँ दलको संस्कार विकास भइनसकेको देखेपछि कांग्रेसमै थप सङ्घर्ष गर्ने पक्षमा उभिएको खतिवडा बताउनुहुन्छ । पूर्वसांसद तथा एमाले नेता डिल्ली उप्रेती युवाले पछिल्लो समय खोजेको सुशासन नै रहेको स्पष्ट पार्नुहुन्छ । उहाँका अनुसार देशमा पुराना दलका नेताका कारण भ्रष्टाचार र बेथिति भएकै हो । रोजगारीका लागि औद्योगिकीकरण पनि नभएकै हो । कृषिमा पनि कृषि क्रान्तिको विषय धिमा भएकै हो । त्यसकै विद्रोह जेनजी आन्दोलन हो भन्नेमा दुई मत राख्नु हुन्न । त्यस आन्दोलनमा केही घुसपैठ भएका कारण गोली चल्ने र सिंहदरबार जल्नेसम्मको अवस्था आएको धारणा उहाँको छ । अब दलहरूले देशका लागि विकास निर्माणसँगै सुशासनको मुद्दालाई साँच्चैको कार्यान्वयनमा जाने गरी बढ्न सक्नु पर्छ ।उहाँले थप्नुभयो, “साना कामका लागि पनि जनताले नेतालाई फोन गरेर काम अह्राउनुपर्ने, कतै पैसा तिर्नुपर्नेलगायतका कुराले मान्छेमा वितृष्णा फैलाएकै हो । जुन जुन कुराले वितृष्णा फैलिएको हो, त्यो धरातलबाट पुराना राजनीतिक पार्टीहरूले सोच्नै पर्छ ।”रास्वपा नजिक रहेका युवा मिलन आलेमगर रास्वपासहितका जेनजी नेताहरूलाई अब शासन गर्न एक पटक पाँच वर्ष दिनै पर्ने बेला आएको सुनाउनुहुन्छ । उहाँ पीडा सुनाउनुहुन्छ, “देशमा काम पाइन्न, विदेश जाने तयारी गरेको छु, मेरो दाजु पनि जाँदै छ, अब भन्नुस् पुराना दलका नेताले हाम्रा लागि के गरे ?”",
      "link": "https://gorkhapatraonline.com/news/192992",
      "image": "https://gorkhapatraonline.com/storage/media/338448/conversions/purana-dalka-neta-sarlahi-original-thumb.jpg"
    },
    {
      "slug": "192958",
      "title": "समाजमा विद्यमान विभेद र बहिस्करण अन्त्य गर्नुपर्नेमा मानव अधिकार आयोगको जोड",
      "timestamp": 1771545600000,
      "source": "gp",
      "content": "मानव अधिकार आयोगका अध्यक्ष तपबहादुर मगरले समाजमा विद्यमान विभेद र बहिस्करण अन्त्य गर्नुपर्नेमा जोड दिनुभएको छ । शुक्रवार राष्ट्रिय समावेशी आयोग दिवसको अवसरमा ललितपुरमा आयोजित कार्यक्रममा बोल्दै उहाँले यस्तो बताउनुभएको हो ।",
      "longContent": "काठमाडाैं, फागुन ८ गते । मानव अधिकार आयोगका अध्यक्ष तपबहादुर मगरले समाजमा विद्यमान विभेद र बहिस्करण अन्त्य गर्नुपर्नेमा जोड दिनुभएको छ । शुक्रवार राष्ट्रिय समावेशी आयोग दिवसको अवसरमा ललितपुरमा आयोजित कार्यक्रममा बोल्दै उहाँले यस्तो बताउनुभएको हो । उहाँले समावेशीताको सवालमा अझै पनि समाजमा संरचनागत विभेद कायमै रहेको बताउनुभयो । समावेशी लोकतन्त्र सुदृढ बनाउन सबै नागरिकले आफ्नो अधिकार सुनिश्चित गर्न सक्नुपर्ने भन्दै अध्यक्ष मगरले यसको लागि समावेशी आयोगले भुमिका खेल्नुपर्ने बताउनुभयो । उहाँले समावेशीताको विषयमा सार्वजनिक बहस आवश्यक रहेको पनि उल्लेख गर्नुभयो । उहाँले संविधान जारी भएपछिको निर्वाचनको तथ्यांक प्रश्तुत गर्दै विगतको तुलनामा समावेशीता मजबुत हुँदै गएको बताउनुभयो । यद्यपि पूर्ण समावेशी राज्य संरचना बनिनसकेको उहाँको भनाइ छ । उहाँले भन्नुभयो, \"समावेशीताको सवालमा समाजमा विद्यमान विभेदहरु हटाउनुपर्‍याे । बहिस्करणमा पर्नु भएन, विभेद हुनुभएन । सबैले आफ्नो अधिकार कायम गर्नसके मात्रै मुलुकमा लोकतन्त्र कायम रहन्छ । समावेशी आयोगले पनि नागरिकले अधिकार पाएको छ कि छैन हेर्नुपर्‍याे, समाजबाट विभेद र बहिस्करण अन्त्य गर्नुपर्‍याे। यस आयोगको मुख्य काम यही हो । तर एउटा पत्रिकामा मैले एउटा लेख पढेको थिएँ । समावेशीता बढी भयो भन्ने कुरा पनि आएको छ । त्यसमा नयाँ संविधानअनुसार २०७४ र २०७९ मा आम निर्वाचन सम्पन्न भएकोमा २०७४ सालको निर्वाचनमा प्रत्यक्षतर्फ ६ र समानुपातिकतर्फ ८४ गरी ९० महिला सांसद निर्वाचित भएका थिए । दलित समुदायबाट १९ जना निर्वाचित भएका थिए । त्यस्तै २०७९  मा ९१ जना महिला निर्वाचित भएका थिए । तर यो संख्या पूर्ण होइन । तर केही सुधार भएको पाइन्छ ।\"उहाँले उक्त सङ्ख्या पूर्ण रूपमा सन्तोषजनक नभए पनि समावेशीताको क्षेत्रमा केही सुधार भएको देखिएको बताउनुभयो ।",
      "link": "https://gorkhapatraonline.com/news/192958",
      "image": "https://gorkhapatraonline.com/storage/media/338402/conversions/Untitled-3-original-thumb.jpg"
    },
    {
      "slug": "192949",
      "title": "समृद्धि र कल्याणमा नजोडिने शिक्षा सन्दर्भहीन : प्रधानमन्त्री कार्की",
      "timestamp": 1771545600000,
      "source": "gp",
      "content": "प्रधानमन्त्री सुशीला कार्कीले विश्वविद्यालयहरूले विश्व बजारमा खरो उत्रिन सक्ने जनशक्ति तयार गर्नुपर्नेमा जोड दिनुभएको छ । पोखरा विश्वविद्यालयको शुक्रबार भएको २१ औं दीक्षान्त समारोहमा उहाँले विश्वविद्यालयका कार्यक्रमलाई अर्थतन्त्र सुदृढीकरणमा प्रत्यक्ष जोड्नुपर्ने विचार राख्नुभएको हो ।",
      "longContent": "फडिन्द्र अधिकारीलेखनाथ, फागुन ८ गते । प्रधानमन्त्री सुशीला कार्कीले विश्वविद्यालयहरूले विश्व बजारमा खरो उत्रिन सक्ने जनशक्ति तयार गर्नुपर्नेमा जोड दिनुभएको छ । पोखरा विश्वविद्यालयको शुक्रबार भएको २१ औं दीक्षान्त समारोहमा उहाँले विश्वविद्यालयका कार्यक्रमलाई अर्थतन्त्र सुदृढीकरणमा प्रत्यक्ष जोड्नुपर्ने विचार राख्नुभएको हो ।समारोहमा छ हजार छ सय २२ विद्यार्थी दीक्षित भएका छन् । उहाँले भन्नुभयो, “आर्थिक समृद्धि र मानव कल्याणसँग नजोडिएको ज्ञान वा पाठ्यक्रम सन्दर्भहीन बन्दै जान्छ ।” प्रधानमन्त्री कार्कीले दीक्षित हुनुलाई शैक्षिक यात्राको समापन नठानी जीवनको नयाँ र महत्त्वपूर्ण प्रस्थानविन्दुका रूपमा लिन आग्रह गर्नुभयो । उहाँले आर्जित ज्ञान, सीप र अनुभव मुलुकको समृद्धि र विकासमा लगाउनसमेत अनुरोध गर्नुभयो । विश्वविद्यालयकी कुलपतिसमेत रहनुभएकी प्रधानमन्त्री कार्कीले युवाहरू राजनेता, प्रशासक, नीति निर्माता र समाज रूपान्तरणका अभियन्तासमेत भएको उल्लेख गर्नुभयो । परिवर्तनलाई आत्मसात गर्दै नवप्रवर्तन र उद्यमशीलताको बाटो समात्न उहाँको आग्रह छ । देशभित्रै अवसर र सम्भावना पहिल्याउन विश्वविद्यालयहरूले समेत सघाउनुपर्ने विचार उहाँले राख्नुभयो । “ठुलो सङ्ख्यामा युवाहरू विदेशतर्फ आकर्षित हुनु हाम्रो साझा चिन्ताको विषय हो,” उहाँले भन्नुभयो, “यसको कारण र समाधान पनि हामीले नै खोज्नुपर्छ, जसको जिम्मेवारी विश्वविद्यालयहरूको पनि हो ।” कार्यक्रममा उहाँले फागुन २१ मा हुने प्रतिनिधिसभा निर्वाचनमा सक्रियता र जिम्मेवार भई सहभागी हुनसमेत आग्रह गर्नुभयो । “लोकतन्त्र सुदृढीकरण, सुशासन प्रवर्धन तथा भ्रष्टाचारमुक्त समाज निर्माणका लागि यो निर्वाचन अत्यन्त महत्त्वपूर्ण अवसर हो,” प्रधानमन्त्री कार्कीले भन्नुभयो । दीक्षान्त समारोहमा लैङ्गिक समानता, महिला अधिकार तथा नीति निर्माणका क्षेत्रमा अग्रणी भूमिका निर्वाह गर्दै आउनुभएकी चाँदनी जोशी प्रमुख अतिथि हुनुहुन्छ । उहाँले दीक्षान्त विद्यार्थीको जीवनको ऐतिहासिक मोड भएको बताउनुभयो । उहाँले यसलाई व्यक्तिगत उपलब्धिका रूपमा मात्र नलिई सामूहिक आशाको क्षण पनि भएको विचार राख्नुभयो ।उहाँले भन्नुभयो, “दीक्षित हुनु भनेको केवल शैक्षिक उपलब्धि प्राप्त गर्नु होइन, यो ज्ञान, सीप, मूल्य र समाजप्रतिको दायित्वलाई औपचारिक रूपमा स्वीकार गर्ने क्षण पनि हो ।” उहाँले विश्वविद्यालयले प्रश्न गर्दे सहास, आलोचनात्मक सोच, अनुसन्धान गर्ने क्षमताको विकास पनि गराउने बताउनुभयो । जोशीले ज्ञानको माध्यमबाट सानो देशले पनि विश्व रङ्गमञ्चमा प्रभावकारी उपस्थिति जनाउन सक्ने बताउनुभयो । “सानो देशबाट पनि विश्व रङ्गमञ्चमा प्रभावकारी योगदान दिन सकिन्छ, यदि हामी ज्ञान, तयारी र नैतिक साहसका साथ अघि बढ्यौँ भने,” उहाँले भन्नुभयो । साठे वर्षे अनुभवमा समस्याहरूले नै परिवर्तनको ढोका खोल्ने गरेको पाएको उहाँले सुनाउनुभयो । यहाँले शिक्षित युवालाई समाज र राष्ट्रले अवसरहरू सिर्जना गर्नुपर्नेमा जोशीले जोड दिनुभयो । “हाम्रो भविष्य त्यस्तो होस् जहाँ कुनै युवाको सपना अवसरको अभावले मर्न नपरोस्,” उहाँले भन्नुभयो, “कुनै नागरिकको गरिमा सम्झौतामा नपरोस्, कुनै महिलाको श्रम अदृश्य नहोस् ।”समारोहमा पोखरा विश्वविद्यालयका उपकुलपति प्राडा. वेदराज जोशी, रजिष्ट्रार सहप्राडा. अजय थापाले पनि बोल्नुभएको थियो । पोखरा विश्वविद्यालय ऐन २०५३ बमोजिम वि.सं. २०५४ सालमा स्थापना भएको यस विश्वविद्यालयका आङ्गिक, संयुक्त आङ्गिक तथा सम्बन्धन प्राप्त महाविद्यालयहरूमा स्नातक तहका ३४ वटा, स्नातकोत्तर तहका ३३ वटा, एमफिल तहका दुई वटा तथा विद्यावारिधि तहका पाँच वटा गरी ७४ वटा शैक्षिक कार्यक्रम सञ्चालनमा छन् । यी कार्यक्रममा हाल विश्वविद्यालयमा ३७ हजार पाँच सय ९३ विद्यार्थी अध्ययनरत छन् । मधेश र कर्णालीबाहेक पाँच प्रदेशमा ६६ शैक्षिक संस्था छन् । यसअघि २० वटा दीक्षान्त समारोहमा विभिन्न सङ्काय अन्तर्गत ७१ हजार दुई सय २९ जना विद्यार्थीले उपाधि प्राप्त गरिसकेका छन् । विश्वविद्यालयले खुदी ढुङ्गेपाटनमा एक सय शय्यासहित आधुनिक सुविधायुक्त शिक्षण अस्पताल स्थापना गरी शैक्षिक वर्ष २०७८-७९ बाट सञ्चालनमा ल्याएको छ । विश्वविद्यालयले चाँडै १३ वटा नयाँ कार्यक्रम सुरु गर्ने जनाएको छ ।",
      "link": "https://gorkhapatraonline.com/news/192949",
      "image": "https://gorkhapatraonline.com/storage/media/338400/conversions/Untitled-4-original-thumb.jpg"
    },
    {
      "slug": "192940",
      "title": "आफैंले चलाएको ट्याक्टरले च्यापेर चालकको मृत्यु",
      "timestamp": 1771545600000,
      "source": "gp",
      "content": "लमजुङको दोर्दी गाउँपालिका–१, भारते ढिन गाउँमा आफैँले चलाएको ट्याक्टरले च्यापिएर शुक्रबार चालकको घटनास्थलमै मृत्यु भएको छ ।",
      "longContent": "नवीनराज कुइँकेललमजुङ, फागुन ८ गते । लमजुङको दोर्दी गाउँपालिका–१, भारते ढिन गाउँमा आफैँले चलाएको ट्याक्टरले च्यापिएर शुक्रबार चालकको घटनास्थलमै मृत्यु भएको छ । मृत्यु हुनेमा धादिङ जिल्ला घर भई हाल सुन्दरबजार नगरपालिका–६ बस्दै आएका अन्दाजी ४२ वर्षीय शेरबहादुर तामाङ रहेको प्रहरीले जनाएको छ । सोहि ठाउँमा लोड गरिएको ढुङ्गा ओसारपसार गर्ने क्रममा ग‍. १ त. ४३९४ नं. को ट्याक्टर शुक्रबार बिहान साढे ११ बजेतिर अचानक सडकमा पल्टिन पुगेको हो । सोहि क्रममा अगाडिको इन्जिनसहितको भाग माथि उठेर झर्दा चालक बसेको सिटसमेत च्यापिएर उनको घट्नास्थलमै मृत्यु भएको प्रहरीले जनाएको छ ।  जिल्ला प्रहरी कार्यालय लमजुङका प्रहरी निरीक्षक अभिषेक पाण्डेका अनुसार जेसिभीको प्रयोग गरी चालक तामाङको शव निकालेर बेँसीसहर ल्याइएकाे छ ।",
      "link": "https://gorkhapatraonline.com/news/192940",
      "image": "https://gorkhapatraonline.com/storage/media/338376/conversions/Untitled-3-original-thumb.jpg"
    },
    {
      "slug": "192939",
      "title": "प्रधानमन्त्री कार्की पोखरा विश्वविद्यालयमा",
      "timestamp": 1771545600000,
      "source": "gp",
      "content": "प्रधानमन्त्री सुशीला कार्की पोखरा विश्वविद्यालय आइपुग्नुभएको छ ।",
      "longContent": "गण्डकी, फागुन ८ गते ।  प्रधानमन्त्री सुशीला कार्की पोखरा विश्वविद्यालय आइपुग्नुभएको छ ।पोखरा विश्वविद्यालयको २१औँं दीक्षान्त समारोहमा सहभागी बन्न आउनुभएका विश्विद्यालयका कुलपतिसमेत रहनुभएका प्रधानमन्त्रीले दीक्षान्त समारोह अघि विश्वविद्यालयको २१औँं विशेष सभाको अध्यक्षता गर्नुहुने छ । सभाले दीक्षान्त समारोहमा उपाधि पाउनयोग्य विद्यार्थीको ग्रेस लिस्ट पारित गर्ने छ । दीक्षान्त समारोहमा सहभागी बनी आजै प्रधानमन्त्रीले निर्वाचनका सम्बन्धमा प्रदेशस्तरीय सुरक्षा लगायतका विषयमा छलफल गर्नुहुने कास्कीका सहायक प्रमुख जिल्ला अधिकारी शिव लम्सालले जानकारी दिनुभयो । दीक्षान्त समारोहमा प्रधानमन्त्रीले विद्यार्थीलाई दीक्षित गराउनुका साथै उत्कृष्ट विद्यार्थीलाई विभिन्न पदकबाट पुरस्कृत गर्ने कार्यक्रम रहेको विश्वविद्यालयले जनाएको छ । रासस",
      "link": "https://gorkhapatraonline.com/news/192939",
      "image": "https://gorkhapatraonline.com/storage/media/338375/conversions/202602201330-c02371f9-3bc6-46fd-b6e8-1f30bd6d9f9c_medium-original-thumb.jpg"
    },
    {
      "slug": "192881",
      "title": "देश र जनताको भाग्य बदल्छौँ",
      "timestamp": 1771545600000,
      "source": "gp",
      "content": "राष्ट्रिय स्वतन्त्र पार्टी (रास्वपा) ले कर्णाली प्रदेशबाट यही फागुन २१ गतेको निर्वाचनका लागि आफ्नो वाचापत्र सार्वजनिक गरेको छ । बिहीबार कर्णाली प्रदेश राजधानी सुर्खेतमा आयोजित परिवर्तन उद्घोष सभामा पार्टी सभापति रवि लामिछाने, वरिष्ठ नेता बालेन्द्र साह, उपसभापतिद्वय डा. स्वर्णिम वाग्ले, डिपी अर्याललगायतका नेताले एक सय वटा नीतिगत आधार उल्लेख भएको वाचापत्र सार्वजनिक गर्नुभएको हो ।",
      "longContent": "ललित बसेल सुर्खेत, फागुन ८ गते । राष्ट्रिय स्वतन्त्र पार्टी (रास्वपा) ले कर्णाली प्रदेशबाट यही फागुन २१ गतेको निर्वाचनका लागि आफ्नो वाचापत्र सार्वजनिक गरेको छ । बिहीबार कर्णाली प्रदेश राजधानी सुर्खेतमा आयोजित परिवर्तन उद्घोष सभामा पार्टी सभापति रवि लामिछाने, वरिष्ठ नेता बालेन्द्र साह, उपसभापतिद्वय डा. स्वर्णिम वाग्ले, डिपी अर्याललगायतका नेताले एक सय वटा नीतिगत आधार उल्लेख भएको वाचापत्र सार्वजनिक गर्नुभएको हो । वाचापत्रमा दैलो दैलोमा सरकार ल्याउने, विगतदेखिको ढिलासुस्तीको जालो च्यात्ने उल्लेख गरिएको छ । उपसभापति डा. स्वर्णिम वाग्लेले वाचापत्रमा अहिले जनतामाथि लगाइएको सबै करको बोझ घटाउने, निजी क्षेत्रलाई सूचना प्रविधि, व्यापार, खनिजको क्षेत्रमा मन खोलेर लगानी गर्न आह्वान गर्ने, पाँच वर्षभित्र नेपाललाई मध्यम आयमा विकसित गर्ने राष्ट्र बनाउने, स्थिर मूल्यमा वार्षिक सात प्रतिशतको आर्थिक दर बनाइने, प्रतिव्यक्ति आम्दानी तीन हजार डलर बनाउने, पाँचदेखि सात वर्षको अवधिमा एक सय अर्ब डलरको आर्थिक अवस्था बनाइने बुँदा उल्लेख भएको बताउनुभयो । यस्तै कर्णालीका उर्वर डाँडामा कृषि गरेर पनि सम्मानपूर्वक बाँच्न सकिन्छ भन्ने अवस्था बनाइने, एक पटकको नेपाली, सधैँको नेपाली बनाइनेलगायतका देश समृद्धिका खाका सो वाचापत्रमा उल्लेख गरिएको उहाँले  बताउनुभयो । कार्यक्रममा पार्टीका वरिष्ठ नेता बालेन साहले विगतमा कर्णालीको भोकमरी, गरिबीलाई बुझ्न नसक्दा पछाडि पारिएकाले रास्वपाले त्यो अवस्थालाई बुझेर अगाडि ल्याउन चाहेको जनाउनुभयो । उहाँले विगतमा कर्णालीलाई कसैले पनि बुझ्न नसकेकाले अव रास्वपाले बुझ्ने बताउनुभयो । साथै रारा, सेफोक्सुण्डो, कर्णाली, सिँजा सभ्यता जस्ता संस्कृतिलाई जोगाउने उहाँको भनाइ छ । कर्णालीको सुइना, हाम्मा सुइना भन्दै उहाँले कर्णालीको सपना अब रास्वपाको पनि सपना भएको र त्यो सपना साकार बनाउन फागुन २१ गतेको निर्वाचनमा बहुमत दिएर जिताउन आग्रह गर्नुभयो । आफूहरूले कर्णालीबाट वाचापत्र सार्वजनिक गरेको हुँदा कर्णालीबाट वाचापत्र र सपना बोकेर जाने र निर्वाचनपछि पूरा गर्ने प्रतिबद्धता जनाउनुभयो । पार्टी सभापति रवि लामिछानेले देश र जनताको भाग्य बदल्ने दिन फागुन २१ गते भएकाले बहुमत दिलाएर पाँच वर्षसम्म ढुक्कले राज्य चलाउन दिन आग्रह गर्नुभयो । निर्वाचनले निकास दिँदैन भन्ने आवाज अहिले उठेको भन्दै उहाँले जनताबाट मत लिने निर्वाचनले निकास नदिए केले दिन्छ भनी प्रश्न गर्नुभयो । मुलुकमा व्याप्त भ्रष्टाचार, अनियमितता, ढिलासुस्ती जस्ताको निकास दिने भनेको नै निर्वाचन भएको उहाँको भनाइ छ । उहाँले वाचापत्र गरेको हुँदा वाचा पूरा गर्ने दाबी गर्दै जनता जागेका बेला ढुक्क भएर मतदान गर्न उल्लेख गर्नुभयो ।",
      "link": "https://gorkhapatraonline.com/news/192881",
      "image": "https://gorkhapatraonline.com/storage/media/338278/conversions/bachapatra-skt-lalit-original-thumb.jpg"
    },
    {
      "slug": "192880",
      "title": "समृद्धिका लागि पच्चिस स्तम्भ",
      "timestamp": 1771545600000,
      "source": "gp",
      "content": "नेपाल कम्युनिस्ट पार्टी (एमाले) ले फागुन २१ गते हुने प्रतिनिधि सभा निर्वाचन २०८२ का सन्दर्भमा प्रजातन्त्र दिवसको अवसर पारेर बिहीबार काठमाडौँमा विशेष समारोहबिच घोषणापत्र सार्वजनिक गरेको छ । घोषणापत्रमा तत्काल गर्ने ११ काम, पाँच आधारभूत घोषणा र समृद्धिका २५ स्तम्भलाई नीतिगत प्राथमिकतामा राखिएको छ ।",
      "longContent": "काठमाडौँ, फागुन ८ गते । नेपाल कम्युनिस्ट पार्टी (एमाले) ले फागुन २१ गते हुने प्रतिनिधि सभा निर्वाचन २०८२ का सन्दर्भमा प्रजातन्त्र दिवसको अवसर पारेर बिहीबार काठमाडौँमा विशेष समारोहबिच घोषणापत्र सार्वजनिक गरेको छ । घोषणापत्रमा तत्काल गर्ने ११ काम, पाँच आधारभूत घोषणा र समृद्धिका २५ स्तम्भलाई नीतिगत प्राथमिकतामा राखिएको छ । भ्रष्टाचार नियन्त्रणमा कडा कदम चालिने, सार्वजनिक सेवा प्रवाह पारदर्शी गर्ने, न्यायिक, प्रशासनिक र वित्तीय सुधारमार्फत सुशासन सुदृढ गर्नेलगायतका एमालेले देश समृद्ध बनाउने २५ स्तम्भ घोषणापत्रमा समावेश गरेको छ ।घोषणापत्रमा विकासका लागि पाँच आधारभूत घोषणा, ११ वटा मन्त्रीपरिषद्बाट तत्काल गर्ने काम र २५ वटा समृद्धिका स्तम्भ उल्लेख गरेको छ । पाँच आधारभूत घोषणामा देश पहिला, परिपूर्ण लोकतन्त्र, संविधान, कानुनको सर्वोच्चता र सुशासन, भ्रम होइन, तथ्यमा विश्वास गरौँ, समृद्धिको युगतर्फ नेपाल र मैत्रीपूर्ण विदेश सम्बन्धलाई उल्लेख गरेको छ ।एमालेले आगामी पाँच वर्षभित्र प्रतिव्यक्ति आय तीन हजार अमेरिकी डलर पु¥याउने लक्ष्य बोकेर घोषणापत्र सार्वजनिक गरेको हो । समतामूलक द्रुत आर्थिक विकासमार्फत चरम गरिबीको अन्त्य गरी प्रतिव्यक्ति आय बढाउने लक्ष्य एमालेले अघि सारेको छ । कृषि उत्पादन, विद्युत् उत्पादन क्षमता, खनिज तथा औद्योगिक उत्पादन, सूचना प्रविधि र भौतिक पूर्वाधार निर्माणमा फड्को मार्दै सात प्रतिशतदेखि नौ प्रतिशतसम्मको आर्थिक वृद्धिदर हासिल गर्ने लक्ष्य एमालेले राखेको छ । पाँच वर्षमा अर्थतन्त्रको आकार एक सय खर्ब रुपियाँ र १० वर्षमा दुई सय खर्ब रुपियाँ पु¥याउने एमालेको लक्ष्य सार्वजनिक गरेको हो । कृषिको आधुनिकीकरण गर्ने, लगानीमैत्री तथा उत्पादनमैत्री नीतिहरू लागु गर्ने, वित्तीय क्षेत्रको पुँजी उत्पादनशील क्षेत्रमा परिचालन गर्ने, पुँजीबजारको विकास र सुदृढीकरण गर्दै आन्तरिक तथा बाह्य पुँजी आकर्षित योजना अघि सारेको छ । आर्थिक वृद्धिमा गुणात्मक प्रभाव पार्ने क्षेत्रमा राज्यको लगानी बढाउने, बजेटको प्रभावकारी कार्यान्वयन, समयपालना र गुणस्तर सुनिश्चित गर्ने एमालेको लक्ष्य छ । राष्ट्रिय प्राथमिकताका आयोजना कार्यान्वयनका लागि मात्र सार्वजनिक ऋण लिने र सार्वजनिक ऋण राष्ट्रिय सामथ्र्यभन्दा बढी हुन नदिने एमालेको घोषणापत्रमा छ । सो पार्टीले वार्षिक पाँच लाख रोजगारी सिर्जना गर्ने लक्ष्य अगाडि सारेको छ । रोजगारीको अवसरलाई दोब्बर बनाउँदै वैदेशिक रोजगारीमा जाने बाध्यता घटाउने एमालेले जनाएको छ । मजदुरको शोषण अन्त्य गर्दै मर्यादित काम, उचित ज्याला र रोजगारीको सुरक्षा सुनिश्चित गरी पाँच वर्षमा श्रम आय दोब्बर बनाउने भनिएको छ । न्यून आय भएकालाई सहुलियत ऋणमार्फत घर वा अपार्टमेन्ट खरिदमा सहयोग गर्ने प्रतिबद्धता सार्वजनिक गरेको छ । मध्यपहाडी लोकमार्ग, कोशी–गण्डकी–कर्णाली कोरिडोर र हुलाकी राजमार्गलाई आर्थिक कोरिडोरका रूपमा विकास गर्ने लक्ष्य एमालेले अघि सारेको छ । गाउँ–नगर–सहरलाई क्रमशः ‘फोहर शून्य क्षेत्र’ घोषणा गर्ने, प्रत्येक उपमहानगरमा स्याटेलाइट सहर विकास गर्ने घोषणापत्रमा उल्लेख छ ।भारत र चीनसँगको व्यापारिक पहुँच अधिकतम उपयोग गरी बन्दरगाह तथा भन्सार प्रणाली आधुनिकीकरण गरी ४८ घण्टाभित्र जाँचपास सम्पन्न गरिने व्यवस्था गर्ने उल्लेख छ । एमालेले सहकारी क्षेत्रलाई पारदर्शी बनाएर वचतकर्ताको रकम सुरक्षित गर्न कडा नियमन व्यवस्था लागु गर्ने र समस्याग्रस्त सहकारीको छानबिन गरी कानुनी कारबाही गर्ने प्रतिबद्धता जनाएको छ । युवालाई दस जिबी इन्टरनेट डाटाघोषणापत्रमा एमालेले १८ देखि २८ वर्ष उमेर समूहका युवालाई एक वर्षसम्म हरेक महिना १० जिबी इन्टरनेट डाटा निःशुल्क उपलब्ध गराउने घोषणा गरेको छ । सूचना प्रविधि क्षेत्रमा आइटी/टेक उत्पादनको अनुसन्धान, उत्पादन तथा निर्यात प्रवर्धन गर्न र स्टार्टअप व्यवसायमार्फत अनलाइन अन्तर्राष्ट्रिय कारोबारलाई सहज बनाउन युवालाई प्रतिव्यक्ति १० हजार अमेरिकी डलर बराबरको बैङ्क कार्ड उपलब्ध गराउने घोषणामा छ । एमालेले यस्तो खालको सुविधाले स्टार्टअप उद्यममा जोडिन चाहने युवालाई एआई, कन्टेन्ट व्रिmएसन, डिजिटल मार्केटिङ एप विकास तथा अन्य आइटी र अनलाइन सेवासम्बन्धी तालिम तथा सेवा उपयोग गर्न सहज बनाइ १० लाख युवालाई स्वरोजगारतर्फ उन्मुख गराउने लक्ष्य लिएको छ । एमालेले विदेशमा नेपाली उद्यमीले कम्पनी स्थापना गर्न तथा विदेशी कम्पनीमा कुनै पनि प्रकृतिको सेयर खरिद गर्न सक्ने व्यवस्थालाई थप सहज र व्यवस्थित बनाउने घोषणा गरेको छ । एमालेले घोषणापत्रमा वैदेशिक रोजगारीमा गएर देशमा विप्रेषण पठाइरहेका श्रमिकको सम्मानस्वरूप उहाँहरूको बैङ्क खातामा वार्षिक पाँच हजार थप गरिदिने घोषणा गरेको छ । विद्यार्थीलाई २० लाख ऋणएमालेले प्राविधिक धारमा उच्च शिक्षा अध्ययन गर्न चाहने विद्यार्थीलाई २० लाखसम्म निब्र्याजी ऋण उपलब्ध गराउने, सामुदायिक विद्यालयमा अध्ययन गर्ने किशोरीका लागि निःशुल्क प्याड सहज रूपमा उपलब्ध गराउने एमालेले घोषणा गरेको छ । १० कक्षासम्मका विद्यार्थीलाई दिवा खाजाको प्रबन्ध गर्ने प्रतिबद्धता एमालेको छ । न्यूनतम पारिश्रमिक २५ हजारएमालेले श्रमिकको सिप, कौशल र उत्पादकत्व बढाउँदै न्यूनतम मासिक पारिश्रमिक २५ हजार पु¥याउने घोषणा गरेको छ । शिक्षकको मर्यादाक्रम तोक्ने निर्णय गर्ने, स्वास्थ्य स्वयंसेविकालाई थप प्रोत्साहित गर्न वार्षिक रूपमा प्रदान गरिँदै आएको भत्ता बढाएर २० हजार पु¥याउने घोषणा पनि उसको छ ।उद्यमी महिला निब्र्याजी ऋणमहिला उद्यमशीलता विकास गर्न बैङ्क तथा वित्तीय संस्थामार्फत २० लाखसम्मको उद्यमी महिला निब्र्याजी ऋण सुविधा सहज ढङ्गले प्रदान गर्ने घोषणा एमालेको छ । महिलालाई प्रतिजन्म २० हजार मातृशिशु पोषण भत्ता दिने र गर्भवती महिलाका लागि पाँच लाखसम्मको जीवन बिमा निःशुल्क गर्ने लगायतका काम समय तोकेर सम्पन्न गर्ने बताइएको छ । २५ हजारसम्मको ऋण मिनाहाराज्यद्वारा गरिब परिवारका रूपमा पहिचान भएका घरपरिवारले बैङ्क तथा वित्तीय संस्थाबाट २०८२ साल भदौसम्म लिएको २५ हजारसम्मको ऋण मिनाहाको घोषणा गरेको छ । राष्ट्रको सुरक्षा, सार्वभौमिकता र स्थायित्वका लागि जीवन अर्पण गर्ने बहालवाला तथा अवकाशप्राप्त सुरक्षाकर्मीको सम्मान र कल्याण सुनिश्चित गर्ने घोषणा एमालेको छ । घोषणापत्र सार्वजनिक गर्नुअघि एमालेका अध्यक्ष केपी शर्मा ओलीले सम्बोधन गर्नुभएको थियो ।",
      "link": "https://gorkhapatraonline.com/news/192880",
      "image": "https://gorkhapatraonline.com/storage/media/338277/conversions/639463852_931280399460832_6443047902166655950_n-original-thumb.jpg"
    },
    {
      "slug": "192879",
      "title": "देश रूपान्तरण गर्ने सङ्कल्प",
      "timestamp": 1771545600000,
      "source": "gp",
      "content": "नेपाली कांग्रेसका सभापति गगनकुमार थापाले राज्य प्रणालीको पुनर्संरचना, शासकीय सुधार र आर्थिक विकासमार्फत देशलाई अग्रगामी रूपान्तरणतर्फ अघि बढाउने बताउनुभएको छ । कांग्रेसको प्रतिज्ञापत्रमा आधारित प्रश्नोत्तर ‘हाम्रो प्रतिज्ञा तपाईंको प्रश्न’ कार्यव्रmमलाई बिहीबार सम्बोधन गर्दै उहाँले राज्य सत्ता सञ्चालन गर्दा भएका सम्पूर्ण कमीकमजोरी सच्याएर देश रूपान्तरण गर्ने घोषणा गर्नुभएको हो ।",
      "longContent": "काठमाडौँ, फागुन ८ गते । नेपाली कांग्रेसका सभापति गगनकुमार थापाले राज्य प्रणालीको पुनर्संरचना, शासकीय सुधार र आर्थिक विकासमार्फत देशलाई अग्रगामी रूपान्तरणतर्फ अघि बढाउने बताउनुभएको छ । कांग्रेसको प्रतिज्ञापत्रमा आधारित प्रश्नोत्तर ‘हाम्रो प्रतिज्ञा तपाईंको प्रश्न’ कार्यक्रमलाई बिहीबार सम्बोधन गर्दै उहाँले राज्य सत्ता सञ्चालन गर्दा भएका सम्पूर्ण कमीकमजोरी सच्याएर देश रूपान्तरण गर्ने घोषणा गर्नुभएको हो । उहाँले पार्टी सञ्चालन गर्दा भएका कमजोरी र राज्यसत्ता सञ्चालन गर्दा भएका सम्पूर्ण त्रुटिको समीक्षा गरेर सुधार र रूपान्तरणमार्फत देशलाई निकास दिने बताउनुभयो । उहाँले बदलिएर आएको नेपाली कांग्रेसले देश बदल्छ भन्ने सङ्कल्प लिएको प्रस्ट पार्दै कांग्रेसको सिद्धान्त, मूल्य र मान्यतालाई अझै परिस्कृत गर्ने बताउनुभयो । सभापति थापाले सत्ता र शक्तिकेन्द्रित गठबन्धन गर्दा राजनीति दूषित भएको निष्कर्ष सुनाउँदै कांग्रेसले सत्ताकेन्द्रित गठबन्धनको सम्झौता नगर्ने प्रतिज्ञा गर्नुभयो । उहाँले सरकार सञ्चालन गर्दा राजनीतिक भागबन्डा नगर्ने प्रस्ट पार्नुभयो । उहाँले संवैधानिक तथा राजनीतिक नियुक्तिमा भागबन्डा नहुने र हुन नदिने बताउनुभयो । उहाँले भन्नुभयो, “बदलिएको कांग्रेसको सङ्कल्प हो यो ।”जेनजी आन्दोलनको स्वामित्व लिन्छौँसभापति थापाले जेनजीले भदौ २३ र २४ गते गरेको आन्दोलनका मुद्दाको स्वामित्व ग्रहण गर्ने प्रस्ट पार्नुभयो । उहाँले भदौ २३ र २४ गतेको घटनाका सन्दर्भमा छानबिन गर्न गठित जाँचबुझ आयोग बनेको र आयोगले निष्पक्ष छानबिन, अनुसन्धान गरेर प्रतिवेदन दिने बताउनुभयो । उहाँले आयोगको प्रतिवेदनलाई कार्यान्वयन गर्ने प्रतिबद्धता व्यक्त गर्नुभयो । उहाँले भन्नुभयो, “मतदान गर्नुअघि नागरिकलाई थाहा होस् कि, गोली किन चल्यो ? सिंहदरबार किन जल्यो ? गोली कसले चलायो ? सिंहदरबार कसले जलायो ? भन्ने तर यी कुरा पहिले थाहा भइदिएको भए आफ्नो दोष र कमजोरीबाट कोही पनि जोगिन पाउने थिएनौँ तर यो अविच्छिन्न उत्तराधिकारको कुरा हो, यसपछाडि पनि हामीले यसलाई पूर्ण रूपमा स्वामित्व लिएका छौँ । जति पनि सुझाव र सिफारिस छन्, त्यो सिफारिसलाई जस्ताको तस्तै कार्यान्वयन गर्छौं ।” भ्रष्टाचारमुक्त नेपाल सभापति थापाले पाँच वर्षभित्रै भ्रष्टाचारमुक्त नेपाल बनाउने मार्गचित्र प्रस्ट गर्नुभयो । उहाँले भ्रष्टाचारमुक्त गर्ने सन्दर्भमा भ्रष्टाचारमा मुछिएका व्यक्तिको नाता र नेता कांग्रेसले नहेर्ने बताउनुभयो । उहाँले २०४७ पछिका सबै राजनीतिक दलका नेता संलग्न रहेको भ्रष्टाचार प्रकरण छानबिन गर्ने बताउनुभयो । उहाँले नागरिक केन्द्रित सेवाका अवधारणा प्रस्तुत गर्नुभयो । उहाँले नागरिकले सेवा पाउनुपर्ने समय उल्लेख गरेर ढिला भए क्षतिपूर्ति पाउने व्यवस्था गराउनुपर्ने बताउनुभयो । प्रतिज्ञापत्रको पूर्णपाठ सार्वजनिक कांग्रेसले प्रतिनिधि सभा सदस्य निर्वाचनलाई दृष्टिगत गरी पार्टीको प्रतिज्ञापत्र सार्वजनिक गरेको छ । सभापति गगनकुमार थापाले बिहीबार प्रतिज्ञापत्रको पूर्णपाठ सार्वजनिक गर्नुभयो । घोषणापत्रमा भिजन १० समावेश गरिएको छ । प्रतिज्ञापत्रमा भिजन १०, अबको नेपाल, सुशासित नेपाल, हाम्रो अर्थतन्त्र उदार, उत्पादनमुखी र न्यायमूलक अर्थतन्त्र, युवा शक्ति, रोजगारी, सिप र श्रमसहित देश रूपान्तरणका आधारभूत विषयवस्तु समावेश गरिएको छ । कांग्रेसले प्राकृतिक स्रोत, भूउपयोग, खानी तथा खनिज पदार्थ, पर्याप्त ऊर्जा दिगो पूर्वाधार, दूरसञ्चार, सूचना प्रसारण, सूचना प्रविधि र डिजिटल रूपान्तरणको विषय प्रतिज्ञापत्रमा समावेश गरेको छ । साथै समावेशी, वैदेशिक रोजगारी, स्वास्थ्य, शिक्षा, कृषि, गरिबी निवारण, सामाजिक सुरक्षा, दिगो भौतिक पूर्वाधार, व्यवस्थित गाउँ सहर, सुरक्षित र डिजिटल नेपालका अवधारणा पनि समावेश गरिएको छ । कांग्रेसले पर्यटन, सहकारी लघुवित्त, वातावरण संरक्षण र जलवायु परिवर्तन, विपत् व्यवस्थापन, सामाजिक न्याय, समावेशिता र समावेशी विकास, प्रवासी र गैरआवासीय नेपालीबिच अटुट सम्बन्ध, सभ्यता, संस्कृति, खेलकुद, संविधानको संस्थागत विकास र सङ्घीयताको सबलीकरणको विषयमा प्रस्ट कार्ययोजना प्रस्तुत गरेको छ । धार्मिक पर्यटन प्रवर्धनसभापति थापाले हिन्दु, बौद्ध, किराँत र प्रकृति धर्म, संस्कृति र सभ्यताको उद्गमस्थल नेपाल धार्मिक सहिष्णुताको अनुपम उदाहरण भएको बताउँदै अन्य अल्पसङ्ख्यक धार्मिक समुदायबिचको सांस्कृतिक विविधताबिच सहअस्तित्व, एकता र परस्पर प्रेरणा अनुकरणीय रहेको प्रस्ट पार्नुभयो । उहाँले नेपालका सबै धर्मको विविधता र प्रेरणालाई कांग्रेसले राष्ट्रिय पुनर्जागरणको सबल माध्यम बनाउने र धार्मिक पर्यटन प्रवर्धन गर्ने बताउनुभयो । अख्तियार र सुशासन सभापति थापाले संविधानमा अख्तियार दुरुपयोग अनुसन्धान अयोगको प्रबन्ध बलियो भए पनि नियुक्ति प्रक्रियामा समस्या रहेको बताउनुभयो । उहाँले अख्तियारको कामलाई प्रभावित पार्ने विषयलाई सुधार्नु पर्ने र नीतिगत निर्णयलाई पनि अख्तियारको क्षेत्राधिकारभित्र ल्याउनुपर्ने बताउनुभयो ।",
      "link": "https://gorkhapatraonline.com/news/192879",
      "image": "https://gorkhapatraonline.com/storage/media/338275/conversions/Gagan-_thapa_questions_ADHIKARI-KABIN00005-original-thumb.jpg"
    },
    {
      "slug": "192876",
      "title": "दलित उम्मेदवारमध्ये झन्डै पचास प्रतिशत स्वतन्त्र",
      "timestamp": 1771545600000,
      "source": "gp",
      "content": "दलित समुदायबाट प्रत्यक्षतर्फको चुनावी मैदानमा उत्रिएका करिब २३२ जनामा झन्डै ५० प्रतिशत स्वतन्त्र उम्मेदवार छन् । स्वतन्त्रमा पनि अधिकांश युवा उम्मेदवार छन् । पहाडमा भन्दा मधेश र सहरी क्षेत्रका दलितले बढी मात्रामा स्वतन्त्र उम्मेदवारी दिएका छन् । प्रत्यक्षतर्फको १६५ सिटका लागि ६५ वटा राजनीतिक दल र स्वतन्त्र गरी तीन हजार ४९० उम्मेदवार चुनावी मैदानमा हुँदा २३२ जना अर्थात् ६.९० प्रतिशत दलित चुनावी मैदानमा छन् । तथ्याङ्क अनुसार २३२ जनामा करिब ११२ स्वतन्त्र उम्मेदवार रहेको समता फाउन्डेसन र डिग्निटी इनिसिएटिभको अध्ययनले देखाएको छ ।",
      "longContent": "काठमाडौँ, फागुन ८ गते । दलित समुदायबाट प्रत्यक्षतर्फको चुनावी मैदानमा उत्रिएका करिब २३२ जनामा झन्डै ५० प्रतिशत स्वतन्त्र उम्मेदवार छन् । स्वतन्त्रमा पनि अधिकांश युवा उम्मेदवार छन् । पहाडमा भन्दा मधेश र सहरी क्षेत्रका दलितले बढी मात्रामा स्वतन्त्र उम्मेदवारी दिएका छन् । प्रत्यक्षतर्फको १६५ सिटका लागि ६५ वटा राजनीतिक दल र स्वतन्त्र गरी तीन हजार ४९० उम्मेदवार चुनावी मैदानमा हुँदा २३२ जना अर्थात् ६.९० प्रतिशत दलित चुनावी मैदानमा छन् । तथ्याङ्क अनुसार २३२ जनामा करिब ११२ स्वतन्त्र उम्मेदवार रहेको समता फाउन्डेसन र डिग्निटी इनिसिएटिभको अध्ययनले देखाएको छ । ११२ स्वतन्त्र उम्मेदवारमध्ये करिब २५ जना दलित महिला रहेका छन् । ११२ मा झन्डै ५५ जना मधेश प्रदेशका दलित स्वतन्त्र उम्मेदवार छन् । धनुषा, सिराहा, सप्तरी, महोत्तरी, सर्लाही, सुनसरी, रुपन्देही, काठमाडौँ र मोरङ जस्ता जिल्लामा दलितले धेरै सङ्ख्यामा स्वतन्त्र उम्मेदवारी दिएका छन् । दलितको सबैभन्दा धेरै स्वतन्त्र उम्मेदवारी सिराहा, धनुषा र सप्तरीमा छ । चार वटा निर्वाचन क्षेत्र रहेको सिराहा क्षेत्र नं. १ मा भोला पासवानले स्वतन्त्र उम्मेदवारी दिनुभएको छ । सिराहा–१ बाटै बालेश्वर दास तत्मा र दिनेश पासवान स्वतन्त्र उम्मेदवार हुनुहुन्छ । सिराहा–३ मा चार जना दलितले स्वतन्त्र उम्मेदवारी दिएका छन् । आनन्द विश्वकर्मा, विजयकुमार राम, वैजनाथ कामी र दिलीपकुमार पासवान चुनावी मैदानमा हुनुहुन्छ । सिराहा–४ मा चार जनाले उम्मेदवारी दिएका छन् । उमेशकुमार राम, भागेश्वर राम, नथुनिया सदा र केदार विश्वकर्माले स्वतन्त्र उम्मेदवारी दिनुभएको छ । पूर्वसांसद शम्भुहजरा पासवान भन्नुहुन्छ, “मधेशमा दलित प्रत्यक्षमै स्वतन्त्र लड्न तयार हुनुको प्रमुख कारण दलहरूले भोट बैङ्कका लागि मात्र प्रयोग गर्नु हो । त्यहाँ राम समाज, चमार समाज जस्ता सबैको आआफ्नो समाज छ । सबैले प्रतिनिधित्व खोज्छन् । राजनीतिक चेतना पनि बढेको मान्नु पर्छ । पछिल्ला राजनीतिक घटनाले पनि प्रभाव पारेको हुनु पर्छ तर स्वतन्त्रले जित्ने सम्भावना कम हुन्छ ।”  धनुषामा पनि १२ जना दलितले स्वतन्त्र उम्मेदवारी दिएका छन् । धनुषा–१ मा पाँच जना सुमन विश्वकर्मा, चन्द्रेश्वर दास तत्मा, औतीकुमारी विश्वकर्मा, किरणकुमारी पासवान र रामप्रित दास तत्माले स्वतन्त्र उम्मेदवारी दिनुभएको छ । धनुषा–२ मा पनि पाँच जना दलितले स्वतन्त्र उम्मेदवारी दिएका छन् । ठगना पासवान, रामकिशोर पासवान, भोला पासवान, डोमी महरा चमार र रामशुवेष खत्वे स्वतन्त्र उम्मेदवार हुनुहुन्छ । धनुषा–३ मा भने दुई जना आनन्द दास तत्मा र अरविन्दकुमार पासवानले स्वतन्त्र उम्मेदवारी दिनुभएको छ ।   सप्तरी–१ मा तीन जना जगदेव सदा, उमादेवी सदा र रामकुमारी खङ, सप्तरी– २ मा किसुनदेव राम र साधना दास, सप्तरी–३ मा चार जना हरिनारायण पासवान, ओमप्रकाश विश्वकर्मा, कोशिलादेवी पासवान र रजियादेवी सदाले स्वतन्त्र उम्मेदवारी दिनुभएको छ । महोत्तरी–१ मा दुई जना रामेश्वर पासवान, सोमिन्द्रा सार्की, महोत्तरी–२ मा तीन जना महन्थ सदा, अधनु पासवान र ललित मुसहर, महोत्तरी–३ मा रामचन्द्र पासवान तथा महोत्तरी–४ मा राजन पासवान, राजेन्द्र खत्वे, सिंहेश्वर खत्वे, महिन्दर पासवान र हरदेव चमार गरी पाँच जना स्वतन्त्रले उम्मेदवारी दिनुभएको छ । सर्लाही–१ मा मोहन पासवान र माधो पासवान तथा सर्लाही–२ मा तेजनारायण मुसहर, सर्लाही–३ मा रामचन्द्र चमार र सर्लाही–४ मा सञ्जीवकुमार पासवान उम्मेदवार हुनुहुन्छ । मोरङ–१ मा प्रेम बर्देवा, सुनसरी–१ मा सुवास विश्वकर्मा र सुनसरी–२ मा डम्बर बराइलीले उम्मेदवारी दिनुभएको छ । सुनसरी–४ मा राजेश विश्वकर्मा र महेन्द्र सेन्चुरी उम्मेदवार हुनुहुन्छ । दोलखामा रमिता सार्कीले स्वतन्त्र उम्मेदारी दिनुभएको छ भने सिन्धुली–१ मा अमृतकुमार विश्वकर्मा र सिन्धुली–२ मा सरोज विकले उम्मेदवारी दिनुभएको छ । काठमाडौँका १० निर्वाचन क्षेत्रमा पाँच जना दलितले स्वतन्त्र उम्मेदवारी दिएका छन् । काठमाडौँ–४ मा सञ्जीव दर्जी, काठमाडौँ–५ मा क्यामुना मिजार, काठमाडौँ–८ मा सुशीला नेपाली, काठमाडौँ–१० मा कृष्णकुमारी नेपाली र सुलोचना परियार उम्मेदवार हुनुहुन्छ । रौतहट–३ मा तीन जना सुरेन्द्र बैठा, कृष्णराम चमार र पिन्टुदास तत्मा, बारा–३ मा सुनील पासवान, बारा–४ मा राजदेव दुसाध र पर्सा–२ मा साहेबप्रसाद रामले स्वतन्त्र उम्मेदवारी दिनुभएको छ । त्यस्तै स्याङ्जा–१ मा मनोज दर्जी, गुल्मी–१ मा सूर्यबहादुर सुनार र कृष्णबहादुर सुनारले स्वतन्त्र उम्मेदवारी दिनुभएको छ । रुपन्देही–१ मा सचिव विक, टकबहादुर विक र रुपन्देही–२ मा दिलीपकुमार सुनार, रुपन्देही–३ मा दीपकबहादुर दर्जी र रुपन्देही–५ मा वसन्ती चमारले स्वतन्त्र उम्मेदवारी दिनुभएको छ । कपिलवस्तु–३ का स्वतन्त्र उम्मेदवार चिन्ताबहादुर दर्जीले भन्नुभयो, “दलले वञ्चित गरेका कारण स्वतन्त्रमा दलितको उम्मेदवारी बढेको हो । युवा राजनीतिमा आउन चाहन्छन् तर रोकिन्छ । मेरो प्रमुख एजेन्डामध्ये एउटा ‘राइट टु रिकल’ हो । राम्रो काम नगरे फिर्ला बोलाउन पाउनु पर्छ ।”   दाङ–३ मा सुरेश नेपाली र भरत परियार स्वतन्त्र उम्मेदवार हुनुहुन्छ । कालीकोटमा मानबहादुर तिरुवा, सुर्खेत–२ मा रमेश परियार र उदीराम, बाँके–३ मा भीमबहादुर सुनार, कैलाली–२ मा राजेशमयाल विक तथा कञ्चनपुर–१ मा मञ्जुदेवी सुनार स्वतन्त्र उम्मेदवार बन्नुभएको छ । नवलपरासी–१ मा तीन जना होमबहादुर सुनार, शैलेन्द्र सदाशङ्कर र गोपीचन्द्र हरिजन हुनुहुन्छ । नवलवरासी–२ मा पनि तीन जना दामोदर सुनार, हरिनारायण हरिजन र मनोज हरिजनले स्वतन्त्र उम्मेदवारी दिनुभएको छ ।",
      "link": "https://gorkhapatraonline.com/news/192876",
      "image": "https://gorkhapatraonline.com/storage/media/338272/conversions/ECN-logo-original-thumb.jpg"
    },
    {
      "slug": "192853",
      "title": "दलका घोषणापत्रमा मोटाएको अर्थतन्त्र",
      "timestamp": 1771545600000,
      "source": "gp",
      "content": "प्रमुख तीन राजनीतिक दलले बिहीबार सार्वजनिक गरेका घोषणापत्र अर्थतन्त्र विस्तारमा केन्द्रित देखिएका छन् । यसअघि राजनीतिक मुद्दाले प्राथमिकता पाउने दलका घोषणापत्रमा अर्थतन्त्रका विविध क्षेत्रको लक्ष्यसहितका खाका प्रस्तुत गरिएको छ तर अर्थतन्त्रको आकार बढाउने प्रतिस्पर्धामा दलहरू अत्यन्त महत्वाकाङ्क्षी बनेका छन् ।",
      "longContent": "अर्थबजार ब्युरोकाठमाडौँ, फागुन ८ गते । प्रमुख तीन राजनीतिक दलले बिहीबार सार्वजनिक गरेका घोषणापत्र अर्थतन्त्र विस्तारमा केन्द्रित देखिएका छन् । यसअघि राजनीतिक मुद्दाले प्राथमिकता पाउने दलका घोषणापत्रमा अर्थतन्त्रका विविध क्षेत्रको लक्ष्यसहितका खाका प्रस्तुत गरिएको छ तर अर्थतन्त्रको आकार बढाउने प्रतिस्पर्धामा दलहरू अत्यन्त महत्वाकाङ्क्षी बनेका छन् ।नेपाली कांग्रेसले प्रतिज्ञापत्र दिएर जारी गरेको घोषणापत्रमा आगामी पाँच वर्षलाई आर्थिक पुनरुत्थानको अर्धदशक घोषणा गरेको छ । जसमा दोस्रो पुस्ताको सुधारमार्फत नेपालको अर्थतन्त्रलाई ११५ खर्ब रुपियाँ (८० अर्ब डलर) र प्रतिव्यक्ति आयलाई २५ सय अमेरिकी डलर पुर्‍याउने सङ्कल्प समेटिएको छ । “यसका लागि १३७ खर्ब ५० अर्ब रुपियाँ बराबरको लगानी परिचालन गर्ने र त्यसमा ८० प्रतिशत हिस्सा निजी क्षेत्रको कायम गर्ने, राज्यको भूमिकालाई केवल सहजकर्ता र निष्पक्ष नियामकमा सीमित गर्छौं,” प्रतिज्ञापत्रमा उल्लेख छ । कांग्रेसले प्रतिज्ञापत्रमार्फत आफूलाई उदारवादी अर्थतन्त्रको कित्तामा प्रस्ट उभ्याएको छ । अर्थतन्त्रलाई ‘प्रो प्राइभेट, प्रो ग्रोथ र प्रो सोसल जस्टिस’ बनाउन उदार, उत्पादनमुखी र न्यायमूलक सिद्धान्त अपनाउने प्रतिज्ञा गरेको छ । त्यस्तै मुद्रास्फीतिलाई पाँच प्रतिशतभित्र नियन्त्रण गर्ने र सीमान्त पुँजी उत्पादन अनुपातलाई ४:५:१ कायम राख्ने प्रतिज्ञापत्रमा उल्लेख छ । नेकपा (एमाले) ले सातदेखि नौ प्रतिशतसम्मको आर्थिक वृद्धिद्वारा अर्थतन्त्रको आकार पाँच वर्षमा एक सय खर्ब रुपियाँ र १० वर्षमा दुई सय खर्ब रुपियाँ पुर्‍याउने घोषणा गरेको छ । “प्रतिव्यक्ति आय पाँच वर्षमा करिब तीन हजार डलर अमेरिकी डलर पुर्‍याउने लक्ष्यसाथ स्रोतसाधन परिचालन गर्ने,” घोषणापत्रमा उल्लेख छ । समतामूलक दु्रत आर्थिक विकासबाट चरम गरिबीको अन्त्य गर्ने घोषणा पनि एमालेले गरेको छ । बिहीबार नै राष्ट्रिय स्वतन्त्र पार्टीले सार्वजनिक गरेको वाचापत्रमा नेपाललाई सम्मानजनक मध्यम आय भएको मुलुक बन्न अर्को पाँच वर्ष औसत आर्थिक वृद्धिदर वार्षिक सात प्रतिशत (स्थिर मूल्यमा) कायम गरेर जग बसाउने उल्लेख गरेको छ । “यसका आधारमा पाँचदेखि सात वर्षभित्रै (प्रचलित मूल्यमा) प्रतिव्यक्ति आय तीन हजार डलर नाघ्ने र अर्थतन्त्रको आकार एक सय अर्ब डलरनजिक पुग्ने लक्ष्य लिने छौँ,” वाचापत्रमा उल्लेख छ ।करिब ४६ अर्ब डलर अर्थात् ६१ खर्ब रुपियाँ बराबरको नेपालको विद्यमान अर्थतन्त्रलाई बढाएर दलहरूले ८० अर्ब डलरदेखि एक सय अर्ब डलरसम्म पुर्‍याउने घोषणा गरेका छन् । अर्थतन्त्रको आकार बढाउने विषय ठुलो नभए पनि त्यसलाई कसरी पुर्‍याउने भन्ने विषयमा दल स्पष्ट हुनुपर्ने अर्थशास्त्री नरबहादुर थापा बताउनुहुन्छ । “अबको पाँच वर्षमा प्राकृतिक रूपमै पनि ८० अर्ब डलरको अर्थतन्त्र बन्न सक्छ,” उहाँले भन्नुभयो, “तर त्यसमा राजनीतिक दलको भूमिका कति रह्यो भन्ने महत्वपूर्ण हुन्छ ।” ठुलो लक्ष्यले मात्र अर्थतन्त्रले खोजेको निकास प्राप्त हुन नसक्ने उहाँको धारणा छ । रोजगारी सिर्जना कांग्रेसनेपाली कांग्रेसले ‘हरेक हातलाई काम, हरेक कामलाई सम्मान’ नारासहित प्रतिज्ञापत्रमा पाँच वर्षमा १५ लाखलाई रोजगारी दिने उल्लेख गरेको छ । श्रम बजारमा दक्ष जनशक्तिलाई रोजगारी दिने, स्वदेशी युवाका लागि रोजगारीलाई स्थायी आधार बनाउँदै आगामी पाँच वर्षमा १५ लाख मर्यादित र उत्पादनशील रोजगारी सिर्जना गरिने उल्लेख छ । त्यसमा औपचारिक क्षेत्रको हिस्सा ५० प्रतिशतभन्दा माथि पु¥याइने जनाइएको छ ।औपचारिक तथा अनौपचारिक क्षेत्रका सबै श्रमिकलाई योगदानमा आधारित सामाजिक सुरक्षामा आबद्ध गर्ने र औपचारिक तथा अनौपचारिक क्षेत्रका सबै श्रमिकको हक अधिकारको पूर्ण सुरक्षामा आबद्ध गर्ने कांग्रेसको प्रतिज्ञा छ । सामाजिक सुरक्षा कोषमा आबद्ध नभएका श्रमिकका लागि आबद्ध नभएसम्मका लागि प्रत्येक स्थानीय श्रमिक कल्याण कोष स्थापना गर्ने र महामारी, प्राकृतिक विपत्ति वा काम रोकिँदा श्रमिकको चुलो निभ्न नदिन सामाजिक सुरक्षा कोषमार्फत आकस्मिक श्रमिक सुरक्षा कार्यक्रम ल्याइने योजना छ । समान काम, समान ज्याला, कार्यस्थलको सुरक्षा, स्वदेशी श्रमको सम्मान र वैदेशिक रोजगारी सुधार, भविष्य सुरक्षा, ‘एक श्रमिक एक सामाजिक सुरक्षा खाता’ लगायतका विषय प्रतिज्ञापत्रमा समेटिएका छन् । एमालेनेपाल कम्युनिस्ट पार्टी (एमाले) ले सूचना प्रविधिमार्फत वार्षिक पाँच लाखलाई रोजगारी दिन सकिने योजना सार्वजनिक गरेको छ । उक्त दलको घोषणापत्रमा औपचारिक, अनौपचारिक स्वरोजगार र ज्यालाका श्रमिकको न्यूनतम पारिश्रमिक २५ हजार रुपियाँ पुर्‍याउने, २० हजार स्वयंसेविकालाई भत्ताको व्यवस्था गर्ने, वैदेशिक रोजगारीमा गएको सम्मानस्वरूप विप्रेषण पठाउने श्रमिकको बैङ्क खातामा वार्षिक थप पाँच हजार बोनस उपलब्ध गराउने योजना अघि सारेको छ । साथै वैदेशिक रोजगारीमा जाने श्रमिकलाई योगदानमा आधारित सामाजिक सुरक्षा प्रणालीमा निरन्तरताको ग्यारेन्टी गर्ने, शिक्षकको मर्यादाक्रमका आधारमा सामुदायिक तथा निजी विद्यालयका सम्पूर्ण शिक्षकलाई योगदानमा आधारित सामाजिक सुरक्षामा आबद्ध गराउने एमालेले वचन दिएको छ । एमालेको घोषणापत्रमा वैदेशिक रोजगारीमा रहेका, औपचारिक, अनौपचारिक, स्वरोजगार क्षेत्रका श्रमिक, स्वयंसेविका र विपन्न परिवारलाई जोड्ने, स्वदेशमा हाल भएका रोजगारीका अवसरलाई थप दोब्बर बनाई वैदेशिक रोजगारीमा जाने बाध्यात्मक स्थिति हटाउँदै लैजाने उल्लेख छ ।रास्वपाराष्ट्रिय स्वतन्त्र पार्टीले वाचापत्रमा विदेशबाट फर्किएका युवालाई ‘अबको जीवन स्वदेश’ मै नीति अन्तर्गत विदेशमा हासिल गरेका सिप र आर्जन गरेको पुँजीका आधारमा स्थानीय तहसँग सहकार्य गरी उद्यममा संलग्न गराउन प्रेरणा र प्रोत्साहनको कार्ययोजना बनाइने प्रतिबद्धता जनाएको छ । नेपाललाई ग्लोबल टेक हब बनाउन सातै प्रदेशमा अत्याधुनिक डिजिटल पार्क निर्माण गरी पाँच लाखलाई प्रत्यक्ष रोजगारी सुनिश्चित गरिने र विश्वव्यापी श्रम बजारमा आएको परिवर्तनलाई आत्मसात् गर्दै नेपालमै बसेर विदेशी कम्पनी निकाय वा रोजगारदाताका लागि काम गर्न पाउने व्यवस्था सुनिश्चित गरिने वाचापत्रमा उल्लेख छ ।  ऊर्जामार्फत समृद्धिकांग्रेसनेपाली कांग्रेसले ऊर्जा पर्याप्ततालाई दिगो पूर्वाधारका रूपमा व्याख्या गर्दै राष्ट्रिय ऊर्जा सुरक्षा नीति र नयाँ विद्युत् ऐन ल्याउने प्रतिज्ञा गरेको छ । आगामी पाँच वर्षमा प्रतिव्यक्ति वार्षिक ऊर्जा खपत ७५० युनिट र विद्युत्को जडित क्षमता १४ हजार मेगावाट पु¥याउने लक्ष्य कांग्रेसको छ । बुढीगण्डकी, दुधकोशी, वेतन कर्णाली, चैनपुर सेती जलविद्युत् निर्माणलाई राष्ट्रिय प्राथमिकतामा राख्ने कांग्रेसको योजना छ । ऊर्जामा निजी क्षेत्रका समस्या निराकरणको योजना पनि कांग्रेसले ल्याएको छ । वितरण लाइन, अन्तरदेशीय प्रसारण लाइन तथा अन्य पूर्वाधार निर्माण समयमै सम्पन्न गरी खपत विस्तार गर्ने र उपक्षेत्रीय तहसम्म निर्यात प्रवर्धन गर्न प्रभावकारी आर्थिक कूटनीति अवलम्बन गर्ने कांगे्रसको योजना छ । एमालेनेकपा (एमाले) ले घोषणापत्रमा तथ्यगत लक्ष्यभन्दा बढी नीतिगत लक्ष्य निर्धारण गरेको छ । जलविद्युत्, सौय ग्रिन हाइड्रोजनसमेत नवीकरणीय ऊर्जाको उत्पादन प्रसारण र वितरणका आयोजना सम्पन्न गरी ऊर्जा सुरक्षाको प्रत्याभूति दिनुका साथै नेपाललाई दक्षिण एसियाको स्वच्छ ऊर्जा निर्यातक हबका रूपमा विकास गर्ने उल्लेख छ । अप्पर अरुण, दुधकोशी र बुढीगण्डकी जस्ता जलविद्युत् आयोजना बनाउने, सिँचाइमा प्रयोग हुने विद्युत् सुपथ मूल्यमा उपलब्ध गराउने र सामुदायिक विद्युतीकरणलाई प्रोत्साहित गर्ने नीति एमालेले लिएको छ ।रास्वपारास्वपाले वाचापत्रमा नयाँ ऊर्जा नीति नै बनाउने बताएको छ । विद्युत् महसुल पुनरवलोकन गर्ने, सन् २०३५ सम्म जडित क्षमता ३० हजार मेगावाट पु¥याउने र प्रतिव्यक्ति ऊर्जा खपत वार्षिक एक हजार पाँच सय युनिट पु¥याउने उल्लेख गरेको छ । विद्युत् आयोजनाको उत्पादन अनुमति ५० वर्षका लागि बनाइने, ऊर्जा आयोजना विकासका लागि एकद्वार सेवा सञ्चालन गर्ने र विद्युत् निर्यातभन्दा पनि उच्च मूल्यको सर्भर प्रशोधन समय बेच्ने अवधारणा रास्वपाले ल्याएको छ । वित्तीय प्रणाली कांग्रेसनेपाली कांग्रेसले वित्तीय प्रणालीलाई स्वच्छ पारदर्शी बनाउन वित्तीय अपराध नियन्त्रणलाई विशेष ध्यान दिएको छ । नेपाललाई ग्रे लिस्टबाट हटाउनेदेखि वित्तीय अनुशासनलाई संस्थागत गर्ने प्रयास कांग्रेसले गर्न चाहेको देखिन्छ ।एमालेएमालेले वित्तीय संस्था तथा पुँजी बजारको नियमन अझै सुदृढ बनाउँदै कृषि, उद्योग तथा ऊर्जा क्षेत्रमा ऋण लगानी अझै बढाउने ध्येय राखेको छ । यसका अतिरिक्त वित्तीय सेवालाई पूर्ण डिजिटल बनाउनेदेखि ब्लेन्डेड तथा भेन्चर क्यापिटल, क्राउड फन्डिङ, ग्रिन बन्ड जस्ता वैकल्पिक वित्तका उपकरण परिचालन गर्ने वाचा घोषणापत्रमा गरेको छ ।रास्वपा राष्ट्रिय स्वतन्त्र पार्टीले भारतीय मुद्रासँग रहेको नेपाली मुद्राको स्थिर विनियमदर प्रणालीको अध्ययन तथा पुनरवलोकन गर्ने नीति लिएको छ । कर्जा प्रवाहमा हुने दोहोरोपन र ‘ऋणको पासो’ अन्त्य गर्न लघुवित्त र सहकारीलाई पनि कर्जा सूचना केन्द्रसँग जोड्ने वाचापत्रमा उल्लेख छ ।  सूचना प्रविधिकांग्रेसनेपाली कांग्रेसले प्रतिज्ञापत्रमा डिजिटल सार्वजनिक सेवालाई सातै दिन चौबिसै घण्टा उपलब्ध गराउने र त्यसका लागि क्यासलेस, फेसलेस, पेपरलेस प्रशासनको अवधारणा लागु गर्ने उल्लेख गरेको छ । नागरिक एपलाई कार्यमूलक र सहज बनाउने तथा डिजिटल गभर्नेन्सलाई संस्थागत गरी सार्वजनिक सेवा दु्रत, पारदर्शी र नागरिकमैत्री बनाउने योजना कांग्रेसको छ । साइबर सुरक्षाको उचित प्रबन्धदेखि नेपाली आइटी सेवा निर्यात गर्ने सो क्षेत्रमा वैदेशिक लगानी आकर्षण गर्ने गरी ‘नेपाल बस्ने, विश्व हेर्ने’ नारासहितका कार्यव्रmम कांग्रेसको घोषणापत्रमा छ ।  एमालेएमालेले सूचना प्रविधिका क्षेत्रमा कृत्रिम बुद्धिमता, जेनेरेटिभ एआईमा आधारित नवप्रवर्तनलाई उच्च प्राथमिकतामा राखेको छ । नागरिक एप, डेटा सेन्टर, राष्ट्रिय परिचयपत्र प्रणाली, एआई केन्द्र डिजिटल नेपाल फ्रेमवर्कलाई डिजिटल पूर्वाधारका रूपमा विकास गर्ने उल्लेख छ । नागरिक एपलाई ‘सुपर एप’ का रूपमा विकास गरी सबै सरकारी सेवालाई एकीकृत गराउने लक्ष्य एमालेको छ । रास्वपाराष्ट्रिय स्वतन्त्र पार्टीले एकीकृत राष्ट्रिय डेटाबेस निर्माण गर्ने, सार्वजनिक सेवालाई अनलाइन बनाउने र डिजिटल सर्भिस डेलिभरीको कार्ययोजना बनाई कार्यान्वयन गर्ने वाचा गरेको छ । उसले समग्र डिजिटल इको सिस्टम निर्माण गर्न सञ्चार पूर्वाधार, डेटा सेन्टर क्लाउड सेवा साइबर सुरक्षालगायतका क्षेत्रमा लगानी विस्तार गर्ने प्रतिबद्धता सो पार्टीको छ । रास्वपाले आगामी पाँच वर्षभित्र विद्युत् निर्यात गर्ने देशबाट कृत्रिम बौद्धिकता र कम्प्युटेसन शक्ति निर्यात गर्ने देश बनाउने लक्ष्य लिएको छ ।",
      "link": "https://gorkhapatraonline.com/news/192853",
      "image": "https://gorkhapatraonline.com/storage/media/338249/conversions/1233-original-thumb.jpg"
    },
    {
      "slug": "192852",
      "title": "बेलायतमा राजाका भाइ पक्राउ",
      "timestamp": 1771545600000,
      "source": "gp",
      "content": "बेलायतमा राजाका भाइ एन्ड्रयु माउन्टव्याटन विन्डसर पक्राउ पर्नुभएको छ । बेलायतको प्रहरीले बिहीबार उहाँलाई पक्राउ गरेको अमेरिकी टेलिभिजन संस्था सिएनएनले जनाएको छ ।",
      "longContent": "गोरखापत्र समाचारदाताकाठमाडौँ, फागुन ८ गते । बेलायतमा राजाका भाइ एन्ड्रयु माउन्टव्याटन विन्डसर पक्राउ पर्नुभएको छ । बेलायतको प्रहरीले बिहीबार उहाँलाई पक्राउ गरेको अमेरिकी टेलिभिजन संस्था सिएनएनले जनाएको छ । सार्वजनिक पदमा रहँदा अनुचित व्यवहार गरेको आशङ्कमा विन्डसरलाई पक्राउ गरिएको हो । लन्डनको पश्चिमी क्षेत्र हेर्ने थेम्स भ्याली प्रहरीले पूर्वराजकुमार विन्डसरले सन् २०१० मा बालिकाहरूलाई वेश्यावृत्तिमा लगाउने भनेर दोषी ठहरिएका यौन अपराधी जेफ्री एप्स्टिनलाई व्यापारिक प्रतिवेदन पठाएको भन्ने उजुरीको मूल्याङ्कन गरिरहेको अन्तर्राष्ट्रिय समाचार संस्था एपीले जनाएको छ । एप्स्टिनका बारेमा अमेरिकामा जारी अनुसन्धानसँग सम्बन्धित लाखौँ पृष्ठका कागजात सार्वजनिक भएपछि यससम्बन्धी मूल्याङ्कन सुरु गरिएको छ । बेलायती कानुन अनुसार प्रहरीले विन्डसरको नाम सार्वजनिक गरेको छैन । प्रहरीले सार्वजनिक गरेको वक्तव्यमा विस्तृत मूल्याङ्कनपछि सार्वजनिक पदमा रहँदा गरिएको भनिएको दुराचारको यस आरोपमाथि अहिले अनुसन्धान सुरु गरिएको र यस कथित अपराधको अनुसन्धान गर्न साझेदारसँग काम गरिरहँदा अनुसन्धानको अखण्डता र निष्पक्षतालाई जोगाउनु महत्वपूर्ण रहेको कुरा उल्लेख गरिएको छ । ६६ वर्षीय विन्डसरले भने आफूविरुद्धका  आरोप अस्वीकार गर्दै आउनुभएको छ । युनलाई आजीवन कारावासयसैबिच दक्षिण कोरियाको एक अदालतले पूर्वराष्ट्रपति युन सुक–योललाई देशद्रोहको षड्यन्त्र रचेको मुद्दामा आजीवन कारावासको सजाय सुनाएको छ । ६५ वर्षीय युनले सन् २०२४ को डिसेम्बर ३ मा सैन्य शासन लागु गर्ने असफल प्रयास गर्नुभएको थियो । त्यतिबेला राष्ट्रपतिका रूपमा उहाँले घोषणा गरेको सैन्य कानुन केवल छ घण्टा टिकेको थियो । सियोलस्थित अदालतमा बिहीबार भएको अन्तिम सुनुवाइपछि उहाँविरुद्ध आजीवन कारावासको फैसला सुनाइएको हो जसले देशको लोकतान्त्रिक व्यवस्थामाथि गम्भीर प्रश्न उठाएको छ । युनले सन् २०२४ डिसेम्बर ३ मा सैन्य कानुन घोषणा गर्दै संसद्लाई घेरा हाल्न सेना पठाउनुभएको थियो ।",
      "link": "https://gorkhapatraonline.com/news/192852",
      "image": "https://gorkhapatraonline.com/storage/media/338248/conversions/belayat-original-thumb.jpg"
    }
  ]
}