{
  "date": "2025-09-25T03:39:37.158Z",
  "news": [
    {
      "slug": "173181",
      "title": "बेलहियाबाट आए आठ महिनामा चौरानब्बे देशका बाउन्न हजार पर्यटक",
      "timestamp": 1758758400000,
      "source": "gp",
      "content": "रुपन्देहीको बेलहिया नाकाबाट सन् २०२५ को साढे आठ महिनामा ९४ देशका ५२ हजारभन्दा बढी पर्यटक नेपाल भित्रिएका छन् । अध्यागमन कार्यालयका अनुसार यस अवधिमा नेपाल आउने पर्यटकमध्ये सबैभन्दा धेरै श्रीलङ्काका छन् । त्यसपछि थाइल्यान्ड, म्यान्मार, दक्षिण कोरिया र भियतनामका पर्यटकको सङ्ख्या उल्लेख्य छ ।",
      "longContent": "भैरहवा समाचारदाताभैरहवा, असोज ९ गते । रुपन्देहीको बेलहिया नाकाबाट सन् २०२५ को साढे आठ महिनामा ९४ देशका ५२ हजारभन्दा बढी पर्यटक नेपाल भित्रिएका छन् । अध्यागमन कार्यालयका अनुसार यस अवधिमा नेपाल आउने पर्यटकमध्ये सबैभन्दा धेरै श्रीलङ्काका छन् । त्यसपछि थाइल्यान्ड, म्यान्मार, दक्षिण कोरिया र भियतनामका पर्यटकको सङ्ख्या उल्लेख्य छ ।तथ्याङ्क अनुसार जनवरीमा छ हजार ७९३, फेब्रुअरीमा १७ हजार ८७१, मार्चमा २० हजार ७२०, अप्रिलमा तीन हजार ९४१, मेमा एक हजार २७९, जुनमा ६१३, जुलाईमा एक हजार ४०६ र अगस्तमा छ हजार ६११ पर्यटक नेपाल आएका छन् । यस्तै सेप्टेम्बरको दुई सातामा एक हजार ३७० पर्यटक भित्रिएको अध्यागमनका सूचना अधिकारी पुकार श्रेष्ठले जानकारी दिनुभयो ।श्रेष्ठका अनुसार जेनजी आन्दोलनकै बेला पनि पर्यटक आउने क्रम जारी थियो । उहाँले भन्नुभयो, “आन्दोलनले खासै असर गरेन । नेपाल शान्त मुलुक हो भन्ने सन्देश अन्तर्राष्ट्रिय स्तरमा प्रवाह गर्न जरुरी छ ।”सन् २०२४ मा भने यस नाकाबाट १९७ देशका ९२ हजार ६४४ पर्यटक आएका थिए । त्यस वर्ष पनि श्रीलङ्का, थाइल्यान्ड, म्यान्मार, भियतनाम र दक्षिण कोरिया शीर्ष पाँचमा थिए तर यस वर्ष अफगानिस्तान, अल्जेरिया, क्युवा, सुडान, सिरिया, ताजकिस्तानलगायत दुई दर्जनभन्दा बढी मुलुकका पर्यटक शून्य छन् ।सुनौली–भैरहवा नाका स्थलमार्गबाट नेपाल भित्रिने पर्यटकको मुख्य प्रवेशद्वार मानिन्छ । आगमनको हिसाबले यो नाका काठमाडौँको त्रिभुवन अन्तर्राष्ट्रिय विमानस्थलपछि मुलुककै दोस्रो ठुलो प्रवेशविन्दु हो । सन् २०१९ मा एक लाख ६१ हजारभन्दा बढी पर्यटक यो नाकाबाट आएका थिए । कोभिडका कारण २०२० र २०२१ मा सङ्ख्या एकदमै घटेको थियो । पछिल्ला वर्षमा भने पुनः वृद्धि हुँदै गएको छ ।बेलहिया नाकाबाट आउने अधिकांश पर्यटकको पहिलो गन्तव्य लुम्बिनी हो । त्यसपछि पाल्पा, पोखरा, मुक्तिनाथ, काठमाडौँ र सौराहा जाने गरेका छन् तर लुम्बिनीमा बसाइ अवधि छोटो रहने गरेको छ । सूचना अधिकारी श्रेष्ठका अनुसार धेरै जसो पर्यटक दुई रातभन्दा बढी बस्दैनन्, करिब १० प्रतिशतले त त्यही दिन फर्किने गर्छन् । यस नाकाबाट भित्रिने भारतीय पर्यटकको सङ्ख्या पनि उच्च छ तर भिसा नलाग्ने भएकाले उनीहरूको तथ्याङ्क अध्यागमन कार्यालयले राख्दैन ।",
      "link": "https://gorkhapatraonline.com/news/173181",
      "image": "https://gorkhapatraonline.com/storage/media/305474/conversions/lumbini_mayadevi-(1)(1)-original-thumb.jpg"
    },
    {
      "slug": "173180",
      "title": "सहकार्य विस्तारबारे चीन र अमेरिकाका राजदूतसँग छलफल",
      "timestamp": 1758758400000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात एवं सहरी विकासमन्त्री कुलमान घिसिङले नेपालका लागि चीन र अमेरिकाका राजदूतसँग सोमबार छलफल गर्नुभएको छ ।",
      "longContent": "गोरखापत्र समाचारदाताकाठमाडौँ, असोज ९ गते । ऊर्जा, जलस्रोत तथा सिँचाइ, भौतिक पूर्वाधार तथा यातायात एवं सहरी विकासमन्त्री कुलमान घिसिङले नेपालका लागि चीन र अमेरिकाका राजदूतसँग सोमबार छलफल गर्नुभएको छ । नवनियुक्त मन्त्रीसँग भएको शिष्टाचार भेटमा विदेशी सहायताका परियोजनाको प्रभावकारी कार्यान्वयन तथा सहकार्य विस्तारलगायतमा छलफल भएको मन्त्री घिसिङको सचिवालयले जनाएको छ । नेपालका लागि चीनका राजदूत चेन सोङसँग सिंहदरबारस्थित भौतिक पूर्वाधार तथा यातायात मन्त्रालयमा भएको भेटमा मन्त्री घिसिङले विभिन्न सडक, प्रसारण लाइनलगायतका आयोजनाको काममा उल्लेख्य प्रगति हुन आवश्यक रहेको बताउनुभएको छ । नेपाल–चीनबिचको सडक तथा विद्युत् प्रसारण लाइन कनेक्टिभिटी, चिनियाँ निर्माण व्यवसायीबाट ठेक्का लिएका सडक तथा विद्युत् आयोजनाको निर्माण प्रगति, ऊर्जा क्षेत्रमा सहकार्य, चिनियाँ सहायतामा सञ्चालित आयोजनाको कार्यान्वयन अवस्था, चिनियाँ लगानीलगायतका विषयमा छलफल भएको थियो ।भेटमा मन्त्री घिसिङले नेपाल र चीनलाई सडक सञ्चालबाट जोड्ने काठमाडौँ–कोदारी (अरनिको) र स्याफ्रुबेँसी–रसुवागढी सडक भौगोलिक अवस्थितका कारण जोखिमयुक्त रहेकाले चिनियाँ प्रविधिबाट मर्मत गरी दिगो बनाउन आवश्यक सहयोगका लागि आग्रह गर्नुभएको थियो । उहाँले काठमाडौँ उपत्यका चक्रपथ विस्तार अन्तर्गत चिनियाँ अनुदानमा निर्माण हुने कलङ्की–बसुन्धरा खण्डको काम तत्काल सुरु गर्न पनि राजदूत सोङलाई आग्रह गर्नुभयो । अरुण नदी कोरिडोरमा धेरै जलविद्युत् आयोजना निर्माणाधीन रहेको र नेपालको विद्युत् बजारलाई थप प्रतिस्पर्धी बनाउन किमाथाङ्काबाट अर्को अन्तरदेशीय प्रसारण लाइन निर्माण अगाडि बढाउन आग्रह गर्नुभयो । चिनियाँ कम्पनीले ठेक्का लिएका कमला–कञ्चनपुर आयोजनाको निर्माण सन्तोषजनक नरहेको, नारायणगढ–बुटवल र मुग्लिङ–पोखरा सडक विस्तारको कामलाई गतिदिन आवश्यक सहयोग र सहजीकरणका लागि पहल  गरिदिन राजदूत सोङलाई आग्रह गर्नुभएको थियो । राजदूत सोङले नेपालका प्राथमिकताका क्षेत्रमा सहयोग गने चीन सधैँ तयार रहेको उल्लेख गर्नुभएको थियो ।  नेपालका लागि संयुक्त राज्य अमेरिकाका राजदूत डिन आर थम्पसनसँग ऊर्जा, जलस्रोत तथा सिँचाइ मन्त्रालयमा भएको भेटमा अमेरिकी सहयोगमा सञ्चालित आयोजनाको कार्यान्वयन अवस्था, जेनजी आन्दोलनका क्रममा क्षति पुगेका सार्वजनिक संरचनाको पुनर्निर्माणलगायतका विषयमा छलफल भएको थियो । भेटमा मन्त्री घिसिङले अहिलको सरकारको मुख्य प्राथमिकताका रूपमा आन्दोलनका कारण क्षति भएका संरचनाको पुनर्निर्माण, आमचुनाव र सुशासन कायम गर्नु रहेको बताउनुभयो । भेटमा राजदूत थम्पसनले अमेरिकाले नेपाललाई गर्दै आएको सहयोग जारी रहने बताएको मन्त्रालयले जनाएको छ ।",
      "link": "https://gorkhapatraonline.com/news/173180",
      "image": "https://gorkhapatraonline.com/storage/media/305472/conversions/with-kule-original-thumb.jpg"
    },
    {
      "slug": "173178",
      "title": "खाद्यको सेवा स्थानीय तहमा पनि",
      "timestamp": 1758758400000,
      "source": "gp",
      "content": "खाद्य व्यवस्था तथा व्यापार कम्पनीले देशभरका पालिकासँग समझदारी (एमओयु) गरी केही पालिकाबाट कम्पनीका खाद्यवस्तु पालिकामार्फत बिक्री गर्न थालेको छ । कम्पनीले देशभरका उपभोक्ता पालिकामार्फत सहुलियत दरमा खाद्यवस्तु उपलब्ध गराउने उद्देश्यले हालसम्म १०१ पालिकासँग एमओयु गरी तीन वटा पालिकामार्फत सामान बेच्न पनि थालेको छ ।",
      "longContent": "गोरखापत्र समाचारदाता काठमाडौँ, असोज ९ गते । खाद्य व्यवस्था तथा व्यापार कम्पनीले देशभरका पालिकासँग समझदारी (एमओयु) गरी केही पालिकाबाट कम्पनीका खाद्यवस्तु पालिकामार्फत बिक्री गर्न थालेको छ । कम्पनीले देशभरका उपभोक्ता पालिकामार्फत सहुलियत दरमा खाद्यवस्तु उपलब्ध गराउने उद्देश्यले हालसम्म १०१ पालिकासँग एमओयु गरी तीन वटा पालिकामार्फत सामान बेच्न पनि थालेको छ । खाद्य कम्पनीका प्रवक्ता माधव मिश्रले कम्पनीले गत वर्षदेखि नै काठमाडौँको दक्षिणकाली नगरपालिका, भक्तपुरको सूर्यविनायक नगरपालिका, ललितपुरको गोदावरी नगरपालिकाबाट खाद्यान्न बिक्री गर्न थालेको जानकारी दिनुभयो । खाद्य कम्पनीसँग खाद्यका सामान बिक्रीका लागि एमओयु गर्नेमा सातै प्रदेश समावेश भए पनि अधिकांश कर्णाली र सुदूरपश्चिम प्रदेशका पालिका छन् । कम्पनीले एमओयु भएका पालिकामा अर्को वर्षसम्म बिक्री कक्ष राखेर बिक्री सुरु गर्ने तयारी थालिसकेको जनाएको छ । अधिकांश पालिकाले कम्पनीसँगको एमओयु अनुसार भौतिक संरचना निर्माण गर्न सुरु गरिसकेको कम्पनीले जनाएको छ । खाद्य कम्पनीका अनुसार खाद्य कम्पनी र ती पालिकासँग भएको एमओयुमा खाद्य बिक्री कक्ष र गोदाम घरको भौतिक संरचना सम्बन्धित पालिकाले निर्माण गर्ने र बिक्री कक्षको आन्तरिक संरचना, कर्मचारी र खाद्यवस्तु कम्पनीले गर्ने व्यवस्था छ । कम्पनीले जुन जुन पालिकासँग एमओयु भएर बिक्री कक्ष स्थापना गरेका छन् ती पालिकाका स्थानीयले आफ्नो घरपरिवारलाई बढी भएको खाद्यवस्तु सोही बिक्री कक्षमा बिक्री गर्न सकिने पनि समझदारी छ । यी खाद्यको मूल्य र गुणस्तरका विषयमा कम्पनी र सम्बन्धित पालिकाको साझेदारीमा निर्धारण गरिने सो कम्पनीका प्रवक्ता मिश्रले जानकारी दिनुभयो । उहाँका अनुसार पालिकामातहतमा रहने खाद्य कम्पनीका खाद्यवस्तु बिक्री गर्ने व्यवस्थाले सम्बन्धित पालिकामा मूल्य नियन्त्रण र गुणस्तर कायम गर्न सहयोग त पुग्छ नै त्योबाहेक स्थानीय उत्पादनको बजारीकरणमा पनि धेरै सहयोग हुन्छ । प्रवक्ता मिश्रका अनुसार कर्णालीका रैथाने बाली सिमी, कागुनो, चिनो, जुनेलो, फापर काठमाडौँमा ल्याउनलाई जुन पालिकासँग खाद्य कम्पनीले एमओयु गरेर खाद्यवस्तु बिक्री गर्छ । कर्णालीका खाद्यान्न युएई खाद्य कम्पनीले कर्णालीका चिनो, कागुनो, जुनेला, कोदो र सिमी संयुक्त अरब इमिरेटस (युएई) मा पठाउन थालेको छ । खाद्य कम्पनीले यएईमा रहेको निजी व्यापारी कम्पनीसँग सम्झौता गरेर दुई महिनादेखि ती खाद्य पठाउन थालेको हो । नेपाली रहेका थुप्रै देशबाट कर्णालीका रैथाने बालीको ठुलो परिमाणमा माग आउने गरेको तर ती खाद्यको न्युट्रिसनल प्रोफाइल नहुँदा पठाउन समस्या भएको खाद्य कम्पनीका प्रवक्ता मिश्रले जानकारी दिनुभयो । खाद्य कम्पनीले माग भएका देशमा खाद्यान्न पठाउनका लागि न्युट्रिसनल प्रोफाइल बनाउने प्रक्रिया थालेको र केही समय लाग्ने पनि उहाँले जानकारी दिनुभयो । न्युट्रिसनल प्रोफाइल तयार हुनेबित्तिकै युरोप, अमेरिका, जापान, मलेसिया, मध्यपूर्वका  (युएई, कतार, साउदी अरब, कुवेत, बहराइन) लगायतका देशमा पठाउन सकिन्छ ।",
      "link": "https://gorkhapatraonline.com/news/173178",
      "image": "https://gorkhapatraonline.com/storage/media/305473/conversions/khadya-office--original-thumb.jpg"
    },
    {
      "slug": "173176",
      "title": "सिंहदरबारलाई बिमाको होइन जालीको ‘कभर’",
      "timestamp": 1758758400000,
      "source": "gp",
      "content": "गत भदौ २३ र २४ गते को जेनजी आन्दोलनका क्रममा ध्वस्त बनेको सिंहदरबार बुधबार जाली लगाएर छोपिएको छ । सरकार आफैँले मुख्य प्रशासनिक केन्द्रको विद्रुप लुकाउन र बचेको हिस्सा संरक्षण गर्न पनि जाली लगाएर छोपेको हो ।",
      "longContent": "अब भने सरकारी भौतिक सम्पत्तिको बिमा अनिवार्य काठमाडौँ, असोज ९ गते । गत भदौ २३ र २४ गते को जेनजी आन्दोलनका क्रममा ध्वस्त बनेको सिंहदरबार बुधबार जाली लगाएर छोपिएको छ । सरकार आफैँले मुख्य प्रशासनिक केन्द्रको विद्रुप लुकाउन र बचेको हिस्सा संरक्षण गर्न पनि जाली लगाएर छोपेको हो ।झन्डै दुई दशकदेखि सरकारी भौतिक संरचना र सम्पत्तिको बिमा गरेर क्षतिको दायित्व बिमा कम्पनीमा सार्न सरोकारवालाबाट निरन्तर पहल हुँदा पनि बिमा नगरिँदा राज्यको अमूल्य सम्पत्ति खरानी नै भए । त्यस्तो बिमा गरेको भए अहिले सिंहदरबार जालीले नछोपी बिमा कम्पनीले क्षतिको मूल्याङ्कन गर्ने गरी अध्ययन अनुसन्धानका लागि खुला हुन्थ्यो । त्यसअघि २०७२ को विनाशकारी भूकम्पबाट भएको क्षतिको दायित्व पनि बिमा कम्पनीले बेहोर्ने थियो । बिमा नहुँदा सरकारको आफ्नै दायित्वमा भरखर पुनर्निर्माण सकिएको सिंहदरवार खरानी भएको अर्बौं रुपियाँको दायित्व पनि सरकारकै थाप्लामा परेको छ । त्यसको अधिकांशविपरीत निजी क्षेत्रको सम्पत्ति विनाशको क्षतिको भरण बिमा कम्पनीबाट हुँदै छ । हालसम्म निजी क्षेत्रमा ८० अर्बको क्षति भएकोमा झन्डै २३ अर्बको बिमा दाबी परेको छ । तथापि संयोग नै मान्नु पर्छ बुधबार नै सरकारले अबदेखि सरकारी संरचना र भौतिक सम्पत्तिको अनिवार्य बिमा गर्ने निर्णय सार्वजनिक भएको छ । असोज ५ को मन्त्रीपरिषद्को बैठकले यस्तो निर्णय गरेको हो ।अर्थमन्त्री रामेश्वर खनालले अघि सारेको सार्वजनिक खर्च कटौती योजनामा सरकारी संरचनाको बिमा गर्ने उल्लेख गरिएको हो । “सरकारी भौतिक संरचनाको बिमा गर्ने कार्य सुरुवात गर्ने,” सार्वजनिक खर्च कटौती योजनामा उल्लेख छ । सरकारले यसअघि ल्याएको राष्ट्रिय बिमा नीतिमा पनि सरकारी संरचनाको बिमा गर्ने विषय उल्लेख गरिएको थियो ।नेपालमा हालै भएको ‘जेनजी आन्दोलन’ का कारण सरकारी संरचनामा ठुलो क्षति भएको छ । आन्दोलनबाट सिंहदरबार, प्रधानमन्त्री निवास र कार्यालय, राष्ट्रपति भवन, संसद् भवन, मन्त्री निवास, सर्वोच्च अदालत, विशेष अदालत, जिल्ला अदालतसहित, विभिन्न स्थानमा प्रहरी कार्यालय, विभिन्न विभाग, प्रदेश सरकार अन्तर्गतका विभिन्न कार्यालय, नगरपालिका, वडा कार्यालयलगायतका सरकारी संरचना बिमाको दायराभित्र नभएकै कारण बिमा दाबीबाट वञ्चित हुने भएका छन् । यसका साथै देशव्यापी रूपमा झन्डै पाँच हजार सवारीसाधन जलेर नष्ट भएका छन् । ती साधनको पनि तेस्रो पक्ष बिमा मात्र गरिएको छ जसले क्षतिको रक्षा गर्दैन ।क्षति भएका निजी क्षेत्र अन्तर्गतका पूर्वाधार बिमाबाट राहत पाइरहँदा जनताको सेवामा निःस्वार्थ लागिरहने सरकारी संरचना अरू असुरक्षित देखिएका छन् । यसले राज्य सञ्चालनको प्राथमिकता पुनर्विचार गर्नुपर्ने सन्देश पनि दिएको छ ।सरकारले आफ्नै संरचनाको बिमा नगर्दा जनमानसमा बिमा बारेमा बुझाउन अप्ठ्यारो भएको कम्पनी तथा सरोकारवालाले बताउँदै आएका थिए । सरकारले आफ्नामातहतका संरचनाको बिमा नगर्दा १० वर्षअगाडि महाभूकम्पले क्षति गराएका संरचनाको व्ययभार सरकार आफैँले बेहोर्नु परेको थियो । अहिले पनि सरकारी संरचना ध्वस्त हुँदा अर्बौं रुपियाँको दायित्व सरकारकै टाउकोमा आएको छ ।",
      "link": "https://gorkhapatraonline.com/news/173176",
      "image": "https://gorkhapatraonline.com/storage/media/305485/conversions/Singhadurbar-Chhopiyo-original-thumb.jpg"
    },
    {
      "slug": "173174",
      "title": "विराटनगर भन्सार जाँचपासमा अनलाइन मूल्याङ्कन सुरु",
      "timestamp": 1758758400000,
      "source": "gp",
      "content": "अर्थमन्त्री रामेश्वर खनालले निजी क्षेत्र र सरकारका दुःख एकअर्काको सहकार्यबाट हल गर्नुपर्ने बताउनुभएको छ । विराटनगर भन्सार कार्यालयमा अनलाइन भ्यालुएसन सफ्टवेयरको बुधबार शुभारम्भ गर्दै अर्थमन्त्री खनालले सरकार सबै हिसाबका आर्थिक गतिविधि चलायमान बनाउन निजी क्षेत्रसँग सहकार्य गर्न तयार रहेको बताउनुभएको हो ।",
      "longContent": "नवराज कट्टेलविराटनगर, असोज ९ गते । अर्थमन्त्री रामेश्वर खनालले निजी क्षेत्र र सरकारका दुःख एकअर्काको सहकार्यबाट हल गर्नुपर्ने बताउनुभएको छ । विराटनगर भन्सार कार्यालयमा अनलाइन भ्यालुएसन सफ्टवेयरको बुधबार शुभारम्भ गर्दै अर्थमन्त्री खनालले सरकार सबै हिसाबका आर्थिक गतिविधि चलायमान बनाउन निजी क्षेत्रसँग सहकार्य गर्न तयार रहेको बताउनुभएको हो । उहाँले पाइलट प्रोजेक्टका रूपमा अनलाइन भ्यालुएसन विराटनगर भन्सार कार्यालयबाट सुरु गरिएको बताउँदै यसले व्यावसायिक विश्वसनीयता हासिल हुने बताउनुभयो । उहाँले भन्सार जाँचपासमा हुन सक्ने सम्भावित त्रुटि अनलाइन भ्यालुएसन प्रणालीले हटाउने बताउँदै यसले व्यावसायिक वातावरणलाई सहजीकरण गर्न सहयोग गर्ने पनि धारणा राख्नुभयो । “भन्सार जाँचपासमा अहिलेसम्म भए गरेका फरक वस्तुको आयातमा अन्य वस्तुसमेत मिसाएर ल्याउने कार्य यसले रोक्छ,” अर्थमन्त्री खनालले भन्नुभयो, “चिनी आयत गरेर चामल देखाउने, फर्निचर ल्याउँदा अन्य सामान समेट्ने र चुनढुङ्गा ल्याउँदा त्यस्तै गर्ने काम बन्द हुनु पर्छ ।” उहाँले विराटनगरबाट सुरु भएको अनलाइन भ्यालुएसन प्रणालीको प्रयोगलाई देशभर विस्तार गर्दै लैजाने बताउनुभयो । उहाँले बारम्बार एउटै व्यवसायीले उस्तै त्रुटि गरेमा सिस्टममा देखिने भएकाले गलत नगर्न पनि आग्रह गर्नुभयो । उहाँले अब नेपालमा पनि व्यवसायीलाई विश्वासको प्रमाणपत्र प्रदान गरिने जानकारी दिनुभयो । दसैँअगाडि सम्भव नभए पनि दसैँपछाडि राम्रो कारोबार गर्ने व्यवसायीलाई ‘ट्रस्ट सर्टिफाइड’ उपलब्ध गराइने उहाँले बताउनुभयो । त्यसका लागि कतिपय दायरा व्यवसायीले पूरा गर्नुपर्ने उहाँको जोड थियो । आर्थिक गतिविधिको केन्द्र नै विराटनगर भएको बताउँदै उहाँले केन्द्रमै गलत नहुने आफूले अपेक्षा राखेको बताउनुभयो । उहाँले अर्थतन्त्रको गतिविधि विस्तार गर्न सरकारले सहजीकरण गर्ने बताउँदै, व्यवसायको लागत कम गर्ने पक्षमा आफू रहेको बताउनुभयो । उद्योगी–व्यवसायीलाई हच्काएर सरकार अगाडि बढ्ने पक्षमा नभएको बताउँदै उहाँले नेपालमै रोजगारी सिर्जना गर्नुपर्ने अवस्था आएकोमा जोड दिनुभयो ।भन्सार कार्यालय जानुअगाडि अर्थमन्त्री खनालले गत भदौ २४ गते जलेर ध्वस्त भएको आन्तरिक राजस्व कार्यालय विराटनगरको निरीक्षण गर्नुभएको थियो । आन्तरिक राजस्व कार्यालयका प्रमुख केशव उप्रेतीले कार्यालयको भवन आगोले जल्दा त्यसबाट भएको क्षतिबारे जानकारी दिनुभएको थियो । आन्तरिक राजस्व कार्यालयको निरीक्षणपछि सञ्चारकर्मीसँग अर्थमन्त्री खनालले सङ्घीय सरकारले अनुत्पादक खर्च कटौती र मितव्ययिता कायम गर्न गरेको निर्णय प्रदेश र स्थानीय तहमा समेत कार्यान्वयन हुनुपर्ने बताउनुभएको छ । आइतबार बसेको मन्त्रीपरिषद् बैठकले गरेको निर्णय जेनजी आन्दोलनको मर्म अनुसार गरिएको हुँदा त्यसलाई अक्षरशः पालना गर्नु तीन वटै तहका सरकारको दायित्व हुने बताउनुभएको हो । प्रदेश र स्थानीय तहले राजनीतिक रूपमा नियुक्त गरेका व्यक्तिलाई अहिले राज्यकोषबाट तलब भरण गराउने अवस्था नरहेको उहाँले बताउनुभयो ।",
      "link": "https://gorkhapatraonline.com/news/173174",
      "image": "https://gorkhapatraonline.com/storage/media/305465/conversions/Khanal-AARTHa-mantri-(1)(1)-original-thumb.jpg"
    },
    {
      "slug": "173172",
      "title": "सहकारीलाई मल उठाउन समयसीमा",
      "timestamp": 1758758400000,
      "source": "gp",
      "content": "सरकारले रासायनिक मलको वितरण प्रणालीलाई छिटोछरितो पार्न समय निर्धारण गरेको छ ।   नवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।",
      "longContent": "दसदेखि एक्काइस दिनमा उठाइसक्नुपर्नेनवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।बजारमा माग अनुसार मलको आपूर्ति नहुँदा र गोदाममा भएको मल समयमा वितरण नहुँदा किसानले मल नपाउने समस्या छ । कृषि तथा पशुपन्छी विकासमन्त्री डा. मदन परियारले मलको वितरण प्रणालीलाई व्यवस्थित गर्न सहकारीलाई मल उठाउनका लागि समय निर्धारण गरिएको जानकारी दिनुभयो । यसअघि १२० दिनभित्र सहकारीले मल खरिद गरिसक्नुपर्ने व्यवस्था रहेकोमा मल वितरण व्यवस्थापन कार्यविधि संशोधन गरी समय छोट्याइएको छ । सो कार्यविधि हालै कार्यान्वयनमा आएको छ । कार्यविधि अनुसार उच्च पहाडका लागि २१, मध्य पहाडका लागि १५ र तराईका लागि १० दिन समय निर्धारण गरिएको छ । तोकिएको समयभित्र सहकारीले अनिवार्य रूपमा मल उठाइसक्नुपर्ने छ । बर्सेनि रासायनिक मलको आपूर्तिमा समस्या देखिएकाले कसरी समाधान गर्न सकिन्छ भनेर सरोकारवाला निकायलाई बोलाएर छलफल गरिएको मन्त्री परियारले जानकारी दिनुभयो । “माग अनुसार मल आयात नहुँदा बजारमा अभाव हुने गरेको देखियो,” मन्त्री परियारले भन्नुभयो “मलका लागि बजेट बढाउन प्रयास गरिरहेकाले यस विषयमा मन्त्रीपरिषद्मा छलफल गर्छु ।” सहकारीले निर्धारित समयमा मल उठाउन नआए पालिकाको सिफारिसका आधारमा अन्य सहकारीलाई वितरण गर्न सकिने व्यवस्था कार्यविधिले गरेको छ । यसअघि सहकारीले १२० दिनसम्म मल उठाउन पाइने व्यवस्थाले गर्दा भनेको समयमा किसानलाई मल वितरण गर्न नसक्ने र गोदाममा मल थन्किने हुँदा किसानले सधैँ मलको अभाव खेप्नु परेको थियो । मुलुकमा वार्षिक आठ लाख मेट्रिक टन आवश्यक पर्नेमा हाल चार लाखदेखि पाँच लाख मेट्रिक टनसम्म मल आयात भइरहेकाले पनि मलको आयात परिणाम बढाउन थप आवश्यक बजेटका लागि पहल गर्ने मन्त्री परियारले जानकारी दिनुभयो । यस्तै कुन पालिकामा कति मल छ भनेर जानकारी गराउन प्रदेश सरकारका सम्बन्धित मन्त्रालयलाई पत्राचार गरिएको मन्त्रालयले जनाएको छ । माग अनुसार मलको आपूर्ति नहुँदा र वितरण समयमा नहुँदा धान रोप्ने बेला किसानले मलको हाहाकार खेप्दै आएका छन् । यस्तै मन्त्री परियारले दुग्ध विकास संस्थान (डिडिसी) लाई किसानको दुधको भुक्तानी कहिलेसम्म गरिसक्ने भनेर कार्ययोजना पेस गर्न निर्देशन दिएको जानकारी दिनुभयो । दुध किसानको ६७ करोड रुपियाँ अझै बाँकी रहेकाले जतिसक्दो छिटो भुक्तानी गर्नसमेत निर्देशन दिएको मन्त्री परियारले जानकारी दिनुभयो । मल, बिउ, उखुमा अनुदान, दुधको भुक्तानी, कृषि बिमाका विषयलाई प्राथमिकता दिइएको उहाँको भनाइ छ ।  मन्त्रालयका अनुसार चालु आव २०८२/८३ का लागि तीन लाख ३७ हजार पाँच सय मेट्रिक टन मलका लागि टेन्डर आह्वान गरिएको छ । चालु आवको एक लाख २७ हजार १५३ मेट्रिक टन मल आयात भइसकेको मन्त्रालयले जनाएको छ । यस्तै ६० हजार मेट्रिक टन युरिया र डिएपी आउने क्रममा रहेको र ३० हजार मेट्रिक टन युरिया कोलकाता आइपुगेको कृषि सामग्री कम्पनीले जनाएको छ । यस्तै ६० हजार मेट्रिक टन डिएपी जहाजमा लोड हुने क्रममा रहेको कम्पनीले जनाएको छ ।  कृषि सामग्री कम्पनी लिमिटेड र साल्ट टे«डिङ कर्पोरेसनसँग ७३ हजार ७०१ मेट्रिक टन मौज्दात रहेको छ । चालु आवमा छ लाख मेट्रिक मल खरिद गर्नका लागि २८ अर्ब ८२ करोड रुपियाँ बजेट विनियोजन गरिएको छ ।",
      "link": "https://gorkhapatraonline.com/news/173172",
      "image": "https://gorkhapatraonline.com/storage/media/305464/conversions/mantri-krishi-original-thumb.jpg"
    },
    {
      "slug": "173145",
      "title": "भौतिक पूर्वाधार पुनर्निर्माण कोषमा योगदान गर्न सरकारको अनुरोध",
      "timestamp": 1758672000000,
      "source": "gp",
      "content": "अर्थ मन्त्रालयले भदौ २३ र २४ गतेको आन्दोलनबाट क्षति भएका सार्वजनिक तथा सरकारी भौतिक संरचनाको पुनर्निर्माण गर्न सहयोगका लागि अनुरोध गरेको छ।",
      "longContent": "काठमाडौँ, असोज ८ गते। अर्थ मन्त्रालयले भदौ २३ र २४ गतेको आन्दोलनबाट क्षति भएका सार्वजनिक तथा सरकारी भौतिक संरचनाको पुनर्निर्माण गर्न सहयोगका लागि अनुरोध गरेको छ। भौतिक संरचनाको पुनर्निर्माण समिति (गठन) आदेश २०८२ जारी भएसँगै यस्तो अनुरोध गरेको हो। आन्दोलनका क्रममा भएको क्षतिको पुनर्निर्माणका लागि ‘भौतिक पूर्वाधार पुनर्निर्माण कोष’ खडा गरेको हो। अर्थमन्त्रालयका सहसचिव एवम् प्रवक्ता टङ्कप्रसाद पाण्डेयले विज्ञप्ति सार्वजनिक गर्दै यस्तो अनुरोध गर्नुभएको हो। राष्ट्रिय वाणिज्य बैँक सिंहदरबार शाखामा रहेको भौतिक पूर्वाधार पुनर्निर्माण कोषको नम्बर १९६०१००१०२०७०००४ मा योगदान गर्न अनुरोध गरिएको छ। मन्त्रालयको विज्ञप्तिमा बैँक खाताको विवरणसहित क्युआरसमेत दिइएको छ।",
      "link": "https://gorkhapatraonline.com/news/173145",
      "image": "https://gorkhapatraonline.com/storage/media/305425/conversions/Artha-mantralaya-finance-ministry-original-thumb.jpg"
    },
    {
      "slug": "173143",
      "title": "बढ्दो मूल्यवृद्धिले अस्ट्रेलियामा जनजीवन प्रभावित",
      "timestamp": 1758672000000,
      "source": "gp",
      "content": "अस्ट्रेलियामा वार्षिक मुद्रास्फीति दर चालु वर्षको अगस्त महिनामा बढेर ३ प्रतिशत पुगेको छ, जुन पछिल्लो १३ महिनामै सबैभन्दा उच्च दर हो ।",
      "longContent": "क्यानबेरा, असोज ८ गते । अस्ट्रेलियामा वार्षिक मुद्रास्फीति दर चालु वर्षको अगस्त महिनामा बढेर ३ प्रतिशत पुगेको छ, जुन पछिल्लो १३ महिनामै सबैभन्दा उच्च दर हो । यो वृद्धि महँगीको चपेटामा परिरहेको आम जनजीवनका लागि थप दबाबको सङ्केत हो ।अस्ट्रेलियाको तथ्याङ्क कार्यालयले बुधबार सार्वजनिक गरेको विवरणअनुसार, उपभोक्ता मूल्य सूचकाङ्क पछिल्ला १२ महिनामा तीन प्रतिशतले बढेको छ, जुन अघिल्लो महिना अगस्तमा २.८ प्रतिशत र जुलाईमा १.९ प्रतिशत मात्र थियो । यो वृद्धिदर सन् २०२४ सालको अगस्त महिनापछिको सबैभन्दा उच्च दर हो, जब महँगी दर ३.५ प्रतिशत पुगेको थियो ।तथ्याङ्क कार्यालयका अनुसार महँगी बढ्नुमा मुख्य योगदान आवास खर्चमा ४.५ प्रतिशत वृद्धि, खाद्य र नरम पेय पदार्थमा ३ प्रतिशत वृद्धि तथा चुरोटमा ६ प्रतिशत वृद्धि रहेको छ । बिजुली महसुल भने झनै बढी २४.६ प्रतिशतले बढेको छ । सरकारी राहत योजना समाप्त भएपछि यो वृद्धिदर देखिएको हो । राहतको प्रभाव हटाएर हेर्दा बिजुलीको मूल्यवृद्धि ५.९ प्रतिशत मात्र रहेको कार्यालयले जनाएको छ ।राष्ट्रिय बैँकले प्राथमिकता दिने आधारभूत महँगी दर अगस्त महिनामा २.६ प्रतिशत रहेको छ, जुन अघिल्लो महिनाको तुलनामा ०.१ प्रतिशतले घटेको हो । अस्ट्रेलियाको मौद्रिक नीति समितिले अगस्तमै सार्वजनिक गरेको अनुमान अनुसार, हालको आधा वर्षमा महँगी दर ३ प्रतिशतभन्दा माथि पुग्ने छ र मात्र २०२७ सालको मध्यतिर दुईदेखि तीन प्रतिशतको लक्ष्य भित्र फर्किने छ । त्यसै गरी, आधारभूत महँगी दर भने २०२६ र २०२७ सालभर स्थिर रहने अनुमान गरिएको छ । रासस/सिन्ह्वा",
      "link": "https://gorkhapatraonline.com/news/173143",
      "image": "https://gorkhapatraonline.com/storage/media/305415/conversions/mudra-original-thumb.jpg"
    },
    {
      "slug": "173093",
      "title": "सरकारी खर्चमा संयमता अपनाउन अर्थ मन्त्रालयको निर्देशन",
      "timestamp": 1758672000000,
      "source": "gp",
      "content": "अर्थ मन्त्रालयले सरकारी खर्चमा मितव्ययिता कायम गर्न सबै मन्त्रालय, विभाग, आयोग, निकाय तथा कार्यालयहरूलाई विशेष निर्देशन जारी गरेको छ।",
      "longContent": "काठमाडौं, असोज ८ गते । अर्थ मन्त्रालयले सरकारी खर्चमा मितव्ययिता कायम गर्न सबै मन्त्रालय, विभाग, आयोग, निकाय तथा कार्यालयहरूलाई विशेष निर्देशन जारी गरेको छ। मन्त्रालयले मंगलबार सार्वजनिक गरेको प्रेस विज्ञप्तिमा चालु आर्थिक वर्षको बजेट खर्च गर्दा प्राथमिकता र आवश्यकता अनुसार मात्रै स्रोत प्रयोग गर्न आग्रह गरिएको छ।विज्ञप्तिमा भनिएको छ, “राज्यका सीमित स्रोतलाई प्रभावकारी र उत्तरदायी ढङ्गले प्रयोग गर्न अनावश्यक खर्च कटौती गर्नु अपरिहार्य भएको छ।” मन्त्रालयले सरकारी कार्यालयहरूमा हुने फजुल खर्च नियन्त्रण गर्न र वित्तीय अनुशासन कायम राख्नका लागि तत्काल प्रभावमा लागू हुने विभिन्न बुँदाहरू तोकेको छ।मुख्य निर्देशनहरूमन्त्रालयले खर्च व्यवस्थापनका यी उपायहरूले सार्वजनिक वित्तीय अनुशासन मजबुत हुने, दायित्वपूर्ण स्रोत व्यवस्थापन हुने र पारदर्शिता बढ्ने विश्वास व्यक्त गरेको छ। विस्तृत विवरण हेर्नुहोस",
      "link": "https://gorkhapatraonline.com/news/173093",
      "image": "https://gorkhapatraonline.com/storage/media/305310/conversions/Artha-mantralaya-finance-ministry-original-thumb.jpg"
    },
    {
      "slug": "173071",
      "title": "यस्तो छ सागसब्जी र फलफूलको थोक मूल्य",
      "timestamp": 1758672000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ ।",
      "longContent": "काठमाडौँ, असोज ३  गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निम्नानुसार छ । गोलभेँडा ठूलो (भारतीय) प्रतिकिलो रु ७०, गोलभेँडा सानो (लोकल) प्रतिकिलो रु ५०, गोलभेँडा सानो (टनेल) प्रतिकिलो रु ६१, गोलभेँडा सानो (भारतीय) प्रतिकिलो रु ४८, आलु रातो प्रतिकिलो रु ५३, आलु रातो (भारतीय) प्रतिकिलो रु ३३, आलु रातो (मुडे) प्रतिकिलो रु ४६, आलु सेतो प्रतिकेजी रु ४०, प्याज सुकेको भारतीय प्रतिकिलो रु ३७, गाजर (लोकल) प्रतिकिलो रु १२५, गाजर (तराई) प्रतिकिलो रु ११०, लोकल बन्दा प्रतिकिलो रु ५०, काउली स्थानीय प्रतिकिलो रु ७०, रातो मूला प्रतिकेजी रु ५५, सेतो मूला (हाइब्रिड) प्रतिकिलो रु ५०, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु १६०, मकै बोडी प्रतिकिलो रु ११० कायम भएको छ । त्यसैगरी, घिउ सिमी (लोकल) प्रतिकिलो रु १४०, घिउ सिमी (हाइब्रिड) प्रतिकिलो रु १२०, घिउ सिमी (राजमा) प्रतिकेजी रु २००, टाटे सिमी प्रतिकिलो रु १००, भटमास कोसा प्रतिकिलो रु ११०, तीतो करेला प्रतिकिलो रु ६५, लौका प्रतिकिलो रु ७०, परबर (लोकल) प्रतिकिलो रु ८०, परबर (तराई) प्रतिकिलो रु ८०, चिचिण्डो प्रतिकिलो रु ४५, घिरौँला प्रतिकिलो रु ९०, झिगुनी प्रतिकिलो रु ८५, फर्सी पाकेको प्रतिकिलो रु ७५, फर्सी हरियो (लाम्चो) प्रतिकिलो रु ६५, हरियो फर्सी (डल्लो) प्रतिकिलो रु ५०, सलगम प्रतिकिलो रु ९०, भिण्डी प्रतिकिलो रु १०० कायम गरिएको छ । त्यसैगरी, सखरखण्ड प्रतिकेजी रु १००, पिँडालु प्रतिकिलो रु ८५, स्कूस प्रतिकिलो रु २०, रायोसाग प्रतिकिलो रु ११०, पालूगो साग प्रतिकेजी रु १२०, चमसुर प्रतिकेजी रु २१०, तोरीको साग प्रतिकिलो रु ७५, हरियो प्याज प्रतिकिलो रु ८०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३३०, कुरिलो प्रतिकिलो रु ४५०, निगुरो प्रतिकिलो रु ८० निर्धारण गरिएको छ ।ब्रोकाउली प्रतिकिलो रु १८०, चुकुन्दर प्रतिकिलो रु ७०, सजीवन प्रतिकिलो रु २३०, रातो बन्दा प्रतिकिलो रु २००, जिरीको साग प्रतिकिलो रु ११०, सेलरी प्रतिकिलो रु २२०, पार्सले प्रतिकिलो रु ९००, सौफको साग प्रतिकिलो रु २८०, पुदिना प्रतिकिलो रु ७००, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ३०० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १४०, केरा प्रतिदर्जन रु १४०, कागती प्रतिकिलो रु १४०, अनार प्रतिकिलो रु ३५०, तरबुजा हरियो प्रतिकिलो रु ६५, मौसम प्रतिकिलो रु १६०, जुनार प्रतिकिलो रु २६०, भुइँकटहर प्रतिगोटा रु १५५, काँक्रो (लोकल) प्रतिकिलो रु १००, काँक्रो (हाइब्रिड) प्रतिकिलो रु ५०, नास्पाती (लोकल) प्रतिकिलो रु ९०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १००, अम्बा प्रतिकिलो रु १०० र लप्सी प्रतिकिलो रु ६०, किबी प्रतिकिलो रु ३००, सरिफा प्रतिकिलो रु १२० र आभोकाडो प्रतिकिलो रु ३५० निर्धारण गरिएको छ ।यसैगरी, अमला प्रतिकिलो रु ८०, अदुवा प्रतिकिलो रु १३०, सुकेको खुर्सानी प्रतिकिलो रु ४००, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु ८५, खुर्सानी हरियो (अकबरे) प्रतिकिलो रु २००, भेडे खुर्सानी प्रतिकिलो रु १००, लसुन हरियो प्रतिकिलो रु १६०, हरियो धनियाँ प्रतिकिलो रु १००, लसुन सुकेको (चाइनिज) प्रतिकिलो रु २२०, लसुन सुकेको (नेपाली) प्रतिकिलो रु १६०, छ्यापी सुकेको प्रतिकिलो रु २००, छ्यापी हरियो प्रतिकिलो रु २२०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २००, राजा च्याउ प्रतिकिलो रु ३०० र सिताके च्याउ प्रतिकेजी रु १००० निर्धारण गरिएको छ । रासस",
      "link": "https://gorkhapatraonline.com/news/173071",
      "image": "https://gorkhapatraonline.com/storage/media/305265/conversions/tarkari-original-thumb.jpg"
    },
    {
      "slug": "173042",
      "title": "भारत र चीनले सहयोग जारी राख्ने",
      "timestamp": 1758672000000,
      "source": "gp",
      "content": "भारत र चीनले नेपाललाई सहयोग जारी राख्ने जनाएका छन् । अर्थमन्त्री रामेश्वरप्रसाद खनालसँगको बेग्लाबेग्लै भेटमा नेपालका लागि ती दुवै देशका राजदूतले सो जानकारी गराएको अर्थ मन्त्रालयका प्रवक्ता टङ्कप्रसाद पाण्डेयले जनाउनुभयो ।",
      "longContent": "गोरखापत्र समाचारदाताकाठमाडौँ, असोज ८ गते । भारत र चीनले नेपाललाई सहयोग जारी राख्ने जनाएका छन् । अर्थमन्त्री रामेश्वरप्रसाद खनालसँगको बेग्लाबेग्लै भेटमा नेपालका लागि ती दुवै देशका राजदूतले सो जानकारी गराएको अर्थ मन्त्रालयका प्रवक्ता टङ्कप्रसाद पाण्डेयले जनाउनुभयो । नेपालका लागि भारतका राजदूत नवीन श्रीवास्तवसँगको भेटमा अर्थमन्त्री खनालले नेपाल र भारतबिचको लामो सम्बन्धको चर्चा गर्दै भारतले नेपाललाई पु¥याउँदै आएको निरन्तर सहयोगका लागि धन्यवाद दिनुभयो । साथै नेपालमा विद्यमान परिस्थितिका कारण उत्पन्न भएको विषम अवस्थामा छिमेकी मुलुकलगायत दातृ मुलुकसँगको आर्थिक साझेदारीको निरन्तरताको आवश्यकता औँल्याउनुभयो । त्यस अवसरमा राजदूत श्रीवास्तवले भारत नेपालको सबैभन्दा नजिकको छिमेकी भएकाले दुई मुलुकबिच रहेको विशेष सम्बन्धलाई कायम राख्दै यस विषम परिस्थितिमा समेत सबै किसिमको सहयोगका लागि आफूहरू नेपालको साथमा रहेको उल्लेख गर्नुभयो । उक्त अवसरमा राजदूत श्रीवास्तवले भारतीय सहयोगमा सञ्चालन भएका विकास आयोजना र कार्यव्रmममा तीव्र्रता दिने तथा नेपालमा लगानी गरिरहेका भारतीय निजी क्षेत्रसमेतको मनोबल उच्च बनाउन आवश्यक सहयोग र सहकार्य गर्न भारत तयार रहेको विचार व्यक्त गर्नुभयो । उक्त अवसरमा नेपाल भारतबिचको व्यापार सहजीकरणका लागि दुवै पक्षबिच समन्वय सुदृढ बनाउने विषयमा समेत छलफल भएको थियो । त्यसै गरी नेपालका लागि चीनका राजदूत चेङसोङसँगको भेटमा अर्थमन्त्री खनालले चीन नेपालको असल छिमेकी रहेको उल्लेख गर्दै चीनले नेपालमा गर्दै आएको निरन्तर सहयोगका लागि धन्यवाद व्यक्त गर्नुभयो । अर्थमन्त्री खनालले विशिष्ट परिस्थितिमा गठन भएको वर्तमान सरकारको मुख्य कार्य तोकिएको समयमा निर्वाचन सम्पन्न गर्ने रहेको उल्लेख गर्दै सरकारले चीनसँगको आर्थिक साझेदारीलाई निरन्तरता दिने बताउनुभयो । मन्त्री खनालले नेपाल र चीन बैङ्किङ क्षेत्रमा साझेदारीलाई थप प्रगाढ बढाउन, चीनको बैङ्कको शाखा नेपालमा स्थापना, नेपालबाट भएको निकासीको भुक्तानी सरलीकरणको पहल गरिदिन तथा चिनियाँ लगानीकर्तालाई नेपालमा लगानीका लागि प्रोत्साहित गर्नसमेत राजदूत सोङलाई अनुरोध गर्नुभयो । राजदूत सोङले चीनले नेपाली जनताको छनोटलाई सधैँ सम्मान गर्दै आएको उल्लेख गर्दै चीनले नेपाललाई गर्दै आएको सहयोग निरन्तर रहने बताउनुभयो । उहाँले चीनको सहयोगमा निर्माणाधीन परियोजना सन्तोषजनक रूपले अगाडि बढिरहेको तथा चिनियाँ लगानीकर्ता नेपालमा लगानीका लागि इच्छुक रहेको बताउँदै परिस्थिति अनुकूल भएपछि चिनियाँ लगानीकर्तासँग छुट्टै अन्तव्रिर्mया गरिनेसमेत जानकारी दिनुभयो ।",
      "link": "https://gorkhapatraonline.com/news/173042",
      "image": "https://gorkhapatraonline.com/storage/media/305234/conversions/Chuche-PHOTO-2025-09-23-16-58-51-original-thumb.jpg"
    },
    {
      "slug": "173040",
      "title": "सुनकोशी–मरिण र भेरी–बबईका ठेक्का तोड्ने चेतावनी",
      "timestamp": 1758672000000,
      "source": "gp",
      "content": "सरकारले काम सुस्त हुँदै आएका दुई राष्ट्रिय गौरवका आयोजनामा ठेकेदारसँग सम्झौता तोड्ने तयारी थालेको छ । सुनकोशी–मरिण र भेरी–बबई बहुउद्देश्यीय आयोजनामा ठेकेदारले ठिलाइ गरेका कारण ठेक्का यथास्थितिमा राख्न नसकिने जनाइएको छ ।",
      "longContent": "गोरखापत्र समाचारदाताकाठमाडौँ, असोज ८ गते । सरकारले काम सुस्त हुँदै आएका दुई राष्ट्रिय गौरवका आयोजनामा ठेकेदारसँग सम्झौता तोड्ने तयारी थालेको छ । सुनकोशी–मरिण र भेरी–बबई बहुउद्देश्यीय आयोजनामा ठेकेदारले ठिलाइ गरेका कारण ठेक्का यथास्थितिमा राख्न नसकिने जनाइएको छ ।ऊर्जा, जलस्रोत तथा सिँचाइमन्त्री कुलमान घिसिङले ती दुवै आयोजनाको ठेक्का यथास्थितिमा राख्न नसकिने बताउनुभएको हो । ऊर्जा, जलस्रोत तथा सिँचाइ मन्त्रालयमा मङ्गलबार मन्त्रालयका सचिव, सिँचाइ विभागका महानिर्देशक, दुवै आयोजनाका प्रमुख, परामर्शदाता र निर्माण व्यवसायीसँग मन्त्री घिसिङले छलफल गरी आयोजनाका ठेक्का तोडेर नयाँ सिराबाट अगाडि बढ्नुको विकल्प नभएको बताउनुभयो ।दुवै आयोजनाको निर्माणमा देखिएको अस्वाभाविक ढिलाइ भएपछि मन्त्री घिसिङले निर्माणमा संलग्न सबै पक्षसँग छलफल गर्नुभएको मन्त्रीको सचिवालयले जनाएको छ । तराई क्षेत्रमा सिँचाइ पु¥याएर कृषिको उत्पादकत्व वृद्धि गरी मुलुकको अर्थतन्त्रमा योगदान पु¥याउने आयोजनाको निर्माणमा भइरहेको अस्वाभाविक ढिलाइले आयोजनाबाट प्राप्त हुने प्रतिफल गुमिरहेको उल्लेख गर्दै उहाँले सम्बन्धित सबै पक्षलाई गम्भीर हुन आग्रह गर्नुभयो ।“एक पक्षले अर्को पक्षलाई दोष देखाएर बसेको देखिन्छ, निर्माण व्यवसायी छिद्र खोज्दै बस्ने आयोजना त्यस्तो वातावरण दिइराख्ने यस्तो अवस्थामा निर्माण कसरी अगाडि बढ्छ ? राज्यको अर्बौं रुपियाँ लगानी भइसकेको छ, ब्याजको मात्र हिसाब गर्ने हो भने अर्बौं हुन्छ, यस्तो अवस्थामा आयोजना सुरु गर्दा गरिएको वित्तीय विश्लेषण कहाँ पुग्यो, प्रतिफलको अवस्था के भयो ?” उहाँले प्रश्न गर्नुभयो । दुवै आयोजनाका सुरुङ निर्माण सम्पन्न भइसकेको भए पनि बाँध, विद्युत्गृहलगायतका संरचना बनाउन नसक्दा आयोजना अलपत्र परेका छन् । तराई मधेशमा सिँचाइका लागि पानीको हाहाकार भएकोमा अहिलकै स्थितिमा आयोजना चल्न नसक्ने मन्त्री घिसिङको भनाइ थियो । उहाँले भन्नुभयो, “निर्माण व्यवसायी सक्रिय भएको भए काम सकिन्थ्यो, काम गर्ने नियतमा देखिँदैन तसर्थ म्याद थप गर्नुको औचित्य छैन, सबै ठेक्का तोडी अगाडि बढौँ ।” भेरी–बबईको सुरुङ २०७७ भदौमा निर्माण सम्पन्न भएको थियो । बाँध तथा विद्युत्गृह निर्माणका लागि २०७६ साउनमा गङ्दोङ युतियान–रमण जेभीसँग ठेक्का सम्झौता भएको थियो । आयोजनाको भौतिक प्रगति ५७ प्रतिशत छ । सुनकोशी–मरिण बाँध, विद्युत्गृहलगायतका संरचना निर्माणको प्रगति १० प्रतिशत रहेको छ । ठेक्का समयावधि करिब ६० प्रतिशत बितिसकेको छ । यस आयोजनाको निर्माण व्यवसायी पटेल–रमण जेभी हो ।",
      "link": "https://gorkhapatraonline.com/news/173040",
      "image": "https://gorkhapatraonline.com/storage/media/305232/conversions/Marin-PHOTO-2025-09-23-15-32-14-original-thumb.jpg"
    },
    {
      "slug": "173039",
      "title": "स्वदेशी वस्तुले पुनर्निर्माण गर्ने अवसर",
      "timestamp": 1758672000000,
      "source": "gp",
      "content": "सरकारले नयाँ बन्ने सरकारी तथा सार्वजनिक कार्यालयमा स्वदेशी वस्तुको प्रयोग अनिवार्य रूपमा गर्न सरकारले पहल सुरु गरेको छ । नवनियुक्त उद्योग, वाणिज्य तथा आपूर्तिमन्त्री अनिलकुमार सिन्हाले सोमबार पद बहाली गर्दा सार्वजनिक निकायमा स्वदेशी प्रयोग गर्ने निर्णय गर्नुभएको थियो ।",
      "longContent": "काठमाडौँ, असोज ८ गते । सरकारले नयाँ बन्ने सरकारी तथा सार्वजनिक कार्यालयमा स्वदेशी वस्तुको प्रयोग अनिवार्य रूपमा गर्न सरकारले पहल सुरु गरेको छ । नवनियुक्त उद्योग, वाणिज्य तथा आपूर्तिमन्त्री अनिलकुमार सिन्हाले सोमबार पद बहाली गर्दा सार्वजनिक निकायमा स्वदेशी प्रयोग गर्ने निर्णय गर्नुभएको थियो । जेनजीले गरेको आन्दोलनका क्रममा क्षति भएका सङ्घ, प्रदेश र स्थानीय निकायका सरकारी र सार्वजनिक कार्यालयमा नेपाली फर्निचर प्रयोग गर्न लागिएको हो । गत भदौ २४ मा भएको आगजनी र तोडफोडका कारण धेरै सरकारी कार्यालयमा फर्निचरलगायतका कागजात जलेर ठुलो क्षति भएको छ । ती कार्यालयमा आवश्यक पर्ने सामान स्वदेशी उत्पादन प्रयोग गर्नुपर्ने छ । १५ प्रतिशत महँगो भए पनि नेपालमा उत्पादित मालसमान खरिद गर्नुपर्ने व्यवस्था सार्वजनिक खरिद नियमावलीमा छ । घरेलु उद्योगबाट उत्पादित २५ लाख रुपियाँसम्मको मालसमान सार्वजनिक निकायले त्यस्तो घरेलु उद्योगसँग खरिद सम्झौता गरी सोझै खरिद गर्न सकिने व्यवस्था छ ।  त्यसैका लागि उद्योग, वाणिज्य तथा आपूर्ति मन्त्रालयले विभिन्न निकायलाई मङ्गलबार पत्राचार गरेको छ । उद्योग, वाणिज्य तथा आपूर्ति मन्त्रालयका सहसचिव हुमकला पाण्डले प्रधानमन्त्री तथा मन्त्रीपरिषद्को कार्यालय, सङ्घीय मन्त्रालय, संवैधानिक निकाय, विभाग कार्यालय, केन्द्र, सङ्गठित संस्था र संस्थानलाई स्वदेशी वस्तुको प्रयोग गर्न पत्राचार गरिएको जानकारी दिनुभयो । “दसैँभर आगजनी र तोडफोडबाट धेरै संरचना बनाउनुपर्ने भएको छ,” उहाँले भन्नुभयो, “नयाँ कार्यालयमा प्रयोग हुने फर्निचरलगायतका सामान स्वदेशी नै प्रयोग गर्दा स्वदेशी उत्पादनलाई थप प्रवर्धन गर्न सकिन्छ ।” देशमा उत्पन्न भएको विषम परिस्थितिले स्वदेशी वस्तुको प्रयोग गर्र्ने अवसर सिर्जना भएको छ, पाण्डले भन्नुभयो, “सार्वजनिक निकायमा स्वदेशी वस्तुको प्रयोग गर्न सकियो भने मुलुकमै रोजगारी सिर्जना गर्न सकिन्छ ।” जलेर नष्ट भएका भौतिक संरचना पुनर्निर्माणका लागि खरिद कार्य गर्दा स्वदेशी कच्चा पदार्थ र स्वदेशमा निर्मित फर्निचरलगायतका सामग्री खरिद गरी स्वदेशी उत्पादन, उत्पादकत्व र रोजगारी सिर्जना गरी आर्थिक पुनरुत्थान गर्नुपर्ने आवश्यकता देखिएको उहाँको भनाइ छ । हाल सरकारी कार्यालयमा प्रयोग हुने सामान बाहिरी मुलुकबाट आयात हुने गरेका छन् । मन्त्रालयले यसअघि नै सार्वजनिक निकायमा स्वदेशी वस्तुको प्रयोगसम्बन्धी निर्देशका, २०८१ ल्याएको छ । निर्देशिका कार्यान्वयनका लागि सङ्घ, प्रदेश र स्थानीय तहसँग समन्वय र सहजीकरण भइरहेको मन्त्रालयले जनाएको छ । साथै स्वदेशी वस्तुको प्रयोग बढाउन स्वदेशी वस्तुको नाम, परिमाण, मूल्य गुणस्तर र मापदण्डलगायतका स्पेसिफिकेसन संलग्न गरी पोर्टलमा सूचीकृत गराउन वाणिज्य, आपूर्ति तथा उपभोक्ता हित संरक्षण विभागमार्फत ‘नेपाली उत्पादन’ नामक विद्युतीय पोर्टल बनाई कार्यान्वयनमा ल्याउने तयारीमा रहेको मन्त्रालयले जनाएको छ । निर्देशिकामा स्वदेशी वस्तुको सूचीमा स्टेसनरी, कार्यालयका समान छपाइसम्बन्धी वस्तु वा सामग्री रहेका छन् । यस्तै तयारी पोसाकसँग सम्बन्धित वस्तु र कोसेली तथा उपहार सामग्री, फर्निचर, फर्निसिङ, सरसफाइ, फ्लोरिकल्चर तथा साजसज्जाका वस्तु, मेसिनरी, औजार तथा उपकरण, निर्माण सामग्री, कृषि तथा पशुजन्य उत्पादन र खाद्य तथा पेय पदार्थ रहेका छन् ।घरेलु तथा साना उद्योग महासङ्घका अध्यक्ष उमेश सिंहले स्वदेशी उत्पादन गर्ने पर्याप्त क्षमता भएकाले माग आएपछि उत्पादन गरी तत्काल सामान उपलब्ध गराउन सकिने जानकारी दिनुभयो । “निजी व्यवसायीको पहलमा केही सरकारी कार्यालयमा स्वदेशी उत्पादन प्रयोग गर्ने परम्परा सुरु भएको छ,” सिंहले भन्नुभयो, “सार्वजनिक निकायबाट अर्डर आएपछि आवश्यक पर्ने सामान उत्पादन गरेर उपलब्ध गराउन सक्छौँ ।” कपडा, जुत्ता, फर्निचर, हस्तकलाका सामान उत्पादन गरेर वितरण गर्न सकिने उहाँको भनाइ छ ।  नेपाल फर्निचर तथा फर्निसिङ व्यवसायी महासङ्घका पूर्वअध्यक्ष सुदिल श्रेष्ठले सार्वजनिक निकायमा स्वदेशी फर्निचर प्रयोग गर्ने निर्णय देशकै हितका लागि भएकाले स्वागतयोग्य रहेको बताउनुभयो । सरकारी निकायबाट माग आएपछि तत्काल सामान उत्पादन गरेर पठाउन सक्ने उहाँले जानकारी दिनुभयो ।  उहाँका अनुसार अहिले सरकारी कार्यालयमा भारतीय सामान प्रयोग भइरहेका छन् । स्वदेशी उत्पादन प्रयोग गर्न सकियो भने लागत कम हुने हुँदा मूल्य पनि सस्तो पर्ने छ । फर्निचर उत्पादन गर्न टेन्डर र लिलामी प्रक्रियामा भाग लिन पाउने व्यवस्था गरिएको र वनको नियम पनि सहजीकरण गरिएकाले पछिल्लो समय स्वदेशी कच्चा पदार्थ प्रयोग गर्न सहज बनाइएको उहाँको भनाइ छ । स्वदेशी उत्पादन प्रयोग बढाउँदै गएपछि उत्पादन बढाएर निर्यात गर्न सकिने सम्भावना रहेको उहाँको भनाइ छ । महासङ्घका अनुसार देशभर १० हजार फर्निचर उद्योग छन् ।",
      "link": "https://gorkhapatraonline.com/news/173039",
      "image": "https://gorkhapatraonline.com/storage/media/305231/conversions/123-original-thumb.jpg"
    },
    {
      "slug": "173038",
      "title": "भदौमा अट्ठाइस अर्बले बढ्यो आयात",
      "timestamp": 1758672000000,
      "source": "gp",
      "content": "भदौको अन्तिम साता ठुलो राजनीतिक उथलपुथल बेहोरे पनि मुलुकको अन्तर्राष्ट्रिय व्यापारमा त्यसको प्रभाव नदेखिएको तथ्यहरूले देखाएका छन् । त्यसको विपरीत वस्तु आयात उकालो लागेको छ । असोजको सुरुवातसँगै दसैँको चहलपहलसमेत सुरु भइसकेको अवस्थामा भदौमा आयात विगतको तुलनामा अत्यधिक बढेको भन्सार विभागको तथ्याङ्कले देखाउँछ ।",
      "longContent": "काठमाडौँ, असोज ८ गते । भदौको अन्तिम साता ठुलो राजनीतिक उथलपुथल बेहोरे पनि मुलुकको अन्तर्राष्ट्रिय व्यापारमा त्यसको प्रभाव नदेखिएको तथ्यहरूले देखाएका छन् । त्यसको विपरीत वस्तु आयात उकालो लागेको छ । असोजको सुरुवातसँगै दसैँको चहलपहलसमेत सुरु भइसकेको अवस्थामा भदौमा आयात विगतको तुलनामा अत्यधिक बढेको भन्सार विभागको तथ्याङ्कले देखाउँछ । विभागले मङ्गलबार सार्वजनिक गरेको चालु आर्थिक वर्ष २०८२/८३ को दुई महिना (साउन–भदौ) को अन्तर्राष्ट्रिय व्यापारसम्बन्धी तथ्याङ्क अनुसार नेपालले तीन खर्ब पाँच अर्ब १५ करोड रुपियाँ बराबरको वस्तु आयात गरेको छ । यो गत आवको दुई महिनाको तुलनामा १६.२३ प्रतिशतले बढी हो । गत आवको सोही अवधिमा नेपालले दुई खर्ब ६२ अर्ब ५४ करोड रुपियाँ बराबरको वस्तु आयात गरेको थियो । भदौमा मात्रै आयातको तथ्याङ्क अझ बढी छ । यस वर्ष भदौमा एक खर्ब ६२ अर्ब ११ करोड रुपियाँको वस्तु आयात भएको देखिन्छ । जबकि गत वर्ष भदौमा एक खर्ब ३४ अर्ब १६ करोड रुपियाँ बराबरको वस्तु आयात भएको थियो । जेनजी आन्दोलनकै बिच पनि भदौमा आयात गत वर्षको तुलनामा करिब २८ अर्ब रुपियाँले बढेको देखिन्छ । निर्यात व्यापारमा पनि चालु वर्ष अत्यन्त ठुलो सुधार देखिएको छ । गत वर्षको दुई महिनाको तुलनामा वस्तु निर्यात ८८.५७ प्रतिशतले बढेर ४७ अर्ब ३१ करोड रुपियाँ पुगेको छ । गत वर्ष भदौसम्म नेपालबाट २५ अर्ब रुपियाँ बराबरको वस्तु निर्यात भएको थियो । फेरियो आयातको प्रवृत्तिदुई महिनाको वस्तु आयातको प्रवृत्ति विगतको तुलनामा पृथक् छ । सवारीसाधनका लागि प्रयोग हुने डिजेल सबैभन्दा धेरै आयात हुने सूचीमा सधैँ शीर्ष स्थानमा रहँदै आएकोमा यस पटक त्यसमा परिवर्तन आएको छ । विभागका अनुसार नेपालले सबैभन्दा धेरै आयात गर्ने वस्तु बनेको छ, कच्चा भटमास तेल । विगत दुई महिनामा नेपालले २१ अर्ब ६४ करोड रुपियाँ बराबरको कच्चा भटमास तेल आयात भएको छ । यस्तो तेल प्रशोधित भएर भारततर्फ निर्यात भएको देखिन्छ । भटमास तेलपछि १४ अर्ब ९१ करोड रुपियाँ बराबरको डिजेल आयात भएको छ । यद्यपि डिजेलको आयात विगतको तुलनामा सामान्य बढेको छ । त्यसपछि १३ अर्ब ६६ करोड रुपियाँ बराबरको रासायनिक मल आयात भएको छ । दस अर्ब ५८ करोड रुपियाँ बराबरको पेट्रोल आयात हुँदा नौ अर्ब ४३ करोड रुपियाँ बराबरको एलपी ग्यास आयात भएको विभागको तथ्याङ्क छ । त्यसपछि आठ अर्ब ८७ करोड रुपियाँ बराबरको स्मार्टफोन आयात भएको छ । भटमास तेलले बढायो निर्यातसर्वाधिक आयात हुनेमा कच्चा भटमास तेल रहे जस्तै सबैभन्दा बढी निर्यात हुने वस्तुको सूचीमा प्रशोधित भटमास तेल रहेको छ । विभागका अनुसार दुई महिनामा २० अर्ब ४२ करोड रुपियाँको भटमास तेल निर्यात भएको छ । त्यसपछि एक अर्ब ५८ करोड रुपियाँको गलैँचा, एक अर्ब ३८ करोड रुपियाँको सूर्यमुखी तेल र एक अर्ब ३१ करोडको पाम तेल निर्यात भएको विभागको तथ्याङ्क छ । समग्र निर्यात बढ्दा कुल व्यापारमा निर्यातको हिस्सा बढेर १३.४२ प्रतिशत पुगेको छ । गत वर्षको सोही अवधिका निर्यातको हिस्सा ८.७२ प्रतिशत थियो । कुल तीन खर्ब ५२ अर्ब ४७ करोड रुपियाँ बराबरको अन्तर्राष्ट्रिय व्यापार हुँदा दुई खर्ब ५७ अर्ब ८३ करोड रुपियाँको व्यापार घाटा भएको विभागले जनाएको छ ।",
      "link": "https://gorkhapatraonline.com/news/173038",
      "image": "https://gorkhapatraonline.com/storage/media/305230/conversions/aayat-niryat-original-thumb.jpg"
    },
    {
      "slug": "173037",
      "title": "श्रमिक अभावले चिया टिप्न पनि मेसिन",
      "timestamp": 1758672000000,
      "source": "gp",
      "content": "श्रमिक अभावले चिया टिप्न समस्या भएपछि चिया किसानले प्रविधिको सहारा लिन थालेका छन् । पछिल्लो समय इलामका किसानले चिया टिप्ने श्रमिक नै नपाउने र भेटिएका श्रमिकलाई पनि ज्याला बढी तिर्नुपर्ने भएपछि चिया टिप्ने मेसिन प्रयोगमा ल्याएका हुन्  ।",
      "longContent": "कोकिला ढकाल इलाम, असोज ८ गते । श्रमिक अभावले चिया टिप्न समस्या भएपछि चिया किसानले प्रविधिको सहारा लिन थालेका छन् । पछिल्लो समय इलामका किसानले चिया टिप्ने श्रमिक नै नपाउने र भेटिएका श्रमिकलाई पनि ज्याला बढी तिर्नुपर्ने भएपछि चिया टिप्ने मेसिन प्रयोगमा ल्याएका हुन्  । दैनिक ११ जना श्रमिकले टिप्ने चिया एउटा मेसिनले एकै दिनमा टिप्ने गरेकाले मेसिन प्रयोग निकै सस्तो भएको किसानको अनुभव छ । “मेसिन प्रयोग गर्दा दुई जनाले काम गर्ने र काम पनि धेरै हुने भएकाले मेसिन नै सजिलो हुन थालेको छ ।” सूर्योदय नगरपालिकाका चिया किसान दिनेश श्रेष्ठले भन्नुभयो, “श्रमिक नहुँदा चिया हुर्केर नोक्सान हुन थालेपछि मेसिन प्रयोग गरिरहेका छौँ ।”त्यसो त चियाबारीमा मेसिन प्रयोग गर्ने धेरै युवा हुने गरेका छन् । युवाले चिया टिपाइलाई आम्दानीको राम्रो बाटो पनि बनाएका छन् । प्रतिकिलो १५ रुपियाँका दरले गाउँघरमा चिया टिप्ने गरेको उनीहरू बताउँछन् । मेसिन किनेर चिया टिप्दै आएका माईजोगमाई गाउँपालिका लप्सीबोटेका युवा निर्मल काफ्ले दैनिक २५० किलोदेखि तीन सय किलो चिया मेसिनले टिप्ने गरेको बताउनुहुन्छ । आफैँ मेसिन चलाएर चिया टिप्दै आउनुभएका काफ्लेले विदेश जाने तयारी गरिरहेको भए पनि रोजगारीको सम्भावना गाउँमा पनि उत्तिकै रहेको बताउनुभयो । “सबै युवा शक्ति बिदेसिएको छ । छरछिमेकमा बालबालिका र बुढापाका मात्र देखिन्छ । बारी बाँझो छ, उत्पादन भएको कृषि उपजलाई टिप्ने र बजार पठाउने जनशक्ति छैन,” काफ्लेले भन्नुभयो “वास्तवमा गाउँको पीडा हेर्दा नछोड्नु जस्तो लाग्छ । विदेशमा पनि काम नगरी पैसा आउँदैन ।”सोही स्थानकी तारा काफ्लेले पनि मेसिनको सहायताले चिया टिप्न थाल्नुभएको छ । चिया टिप्नका लागि श्रमिक नपाएकै कारणले मेसिन चलाउनु परेको ताराको भनाइ छ । पहिला पहिला पेट्रोलले चल्ने मेसिन आएका थिए । अचेल भने ब्याट्रीबाट चल्ने र चार्ज गर्न मिल्ने भएकाले हल्का मेसिन प्रयोग गर्न थालिएको प्रयोगकर्ता किसान बताउँछन् । पछिल्लो समय स्थानीय सरकारले नै चिया टिप्ने मेसिन अनुदानमा दिन थालेपछि किसानलाई सहज भएको उनीहरूको भनाइ छ । सूर्योदय नगरपालिका र माईजोगमाई गाउँपालिकाले धेरै किसानलाई लागत साझेदारी गर्दै चिया टिप्ने मेसिन उपलब्ध गराएका छन् । चियामा श्रमिक अभाव र खेती किसानीमा प्रविधिको प्रयोगलाई बढाउन पनि नगरपालिकाले यस्ता प्रविधियुक्त वस्तु किसानलाई उपलब्ध गराउने नीति लिएको सूर्योदय नगरपालिका प्रमुख रणबहादुर राई बताउनुहुन्छ ।त्यसो त तेस्रो मुलुक पठाउने चियाका लागि भने हातैले टिपेकोलाई उत्तम मानिन्छ । केही उद्योगले अहिलेसम्म हातैले टिपेर गुणस्तरीय चिया तयार गर्ने गरेका छन् । जनशक्ति अभाव भएपछि चिया टिपेका भन्दा चिया नटिपेका बगान बढी हुन थालेको चिया उद्योगी बताउँछन् । यता गुणस्तरीय चिया तयार गरेर तेस्रो मुलुक निर्यात गर्ने चिया उद्योगले भने हातले टिपेको हरियो पत्तीको मूल्य राम्रो दिने गरेका छन् ।",
      "link": "https://gorkhapatraonline.com/news/173037",
      "image": "https://gorkhapatraonline.com/storage/media/305229/conversions/tea-macine-(1)-original-thumb.jpg"
    },
    {
      "slug": "173022",
      "title": "‘निजी क्षेत्रलाई हेर्ने दृष्टिकोण परिर्वतन गर्न आवश्यक छ’",
      "timestamp": 1758585600000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोण परिवर्तन हुन आवश्यक रहेको बताउनुभएको छ ।",
      "longContent": "काठमाडौँ, असोज ७ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोण परिवर्तन हुन आवश्यक रहेको बताउनुभएको छ । नेपाल आर्थिक पत्रकार समाज (सेजन)को नवनिर्वाचित कार्यसमितिलाई आज महासङ्घमा स्वागत गर्दै उहाँले निजी क्षेत्र सबैभन्दा ठूलो रोजगारदाता भए पनि हरेक आन्दोलनमा निशानामा पर्नु गम्भीर विषय भएको बताउनुभयो ।  अध्यक्ष ढकालले आन्दोलनका क्रममा निजी क्षेत्रमाथि आक्रमण हुनुले यसको महत्त्व बुझ्न नसकिएको हो कि भन्ने अनुभूति भएको उल्लेख गर्दै सकारात्मक दृष्टिकोण निर्माणमा सहयोग गर्न सञ्चार क्षेत्रलाई आग्रह गर्नुभयो । “निजी क्षेत्र अर्थतन्त्रको मेरुदण्ड हो । यस क्षेत्रले अर्थतन्त्रमा ८१ प्रतिशत र रोजगारीमा ८६ प्रतिशत  योगदान गरिरहेको छ । तथापि, यो क्षेत्र सबैको निशानामा पर्ने गरेको छ”, उहाँले भन्नुभयो,“जेनजी आन्दोलनका क्रममा पनि त्यस्तै भयो । देशभरि निजी क्षेत्रमा भएका तोडफोड र आगजनीले हालसम्म उपलब्ध तथ्याङ्क र सूचनाअनुसार करिब रु ८० अर्ब बराबर क्षति भएको प्रारम्भिक आकलन छ । यो निकै दुःखद् हो ।”महासङ्घका वरिष्ठ उपाध्यक्ष अञ्जन श्रेष्ठले पछिल्लो घटनाले उद्योगी व्यवसायीमा असुरक्षाको भावना पैदा भएको उल्लेख गर्दै उद्योगी व्यवसायी तथा आमनागरिकको मनोबल उच्च राख्ने गरी शान्ति सुव्यवस्था कायम गर्नुपर्ने बताउनुभयो । महासङ्घका उपाध्यक्ष हेमराज ढकालले अर्थतन्त्र पुनःस्थापना र सुशासन कायम गर्न निजी क्षेत्र र सरकारबीच निरन्तर संवादका लागि संयन्त्र निर्माण गर्न, व्यवसायीलाई आत्मविश्वासका साथ खुला रूपमा व्यवसाय गर्नसक्ने वातावरण सुनिश्चित गर्न आवश्यक रहेको धारणा राख्नुभयो ।  हालै सम्पन्न नेपाल आर्थिक पत्रकार समाज (सेजन) को अधिवेशनले भागवत भट्टराईको नेतृत्वमा नयाँ निर्वाचित भएको छ । रासस",
      "link": "https://gorkhapatraonline.com/news/173022",
      "image": "https://gorkhapatraonline.com/storage/media/305214/conversions/sejan--original-thumb.jpg"
    },
    {
      "slug": "173017",
      "title": "अलैँचीको मूल्य आठ हजार घट्यो",
      "timestamp": 1758585600000,
      "source": "gp",
      "content": "अलैँचीको नयाँ उत्पादन बजारमा आउन थालेसँगै कारोबार सुरु भएको अलैँचीको मूल्य मन (४० किलोग्राम) मा आठ रुपियाँले घटेको हो ।",
      "longContent": "चन्द्र पन्दाकताप्लेजुङ, असोज ७ गते। भदौयता बजारमा आउन थालेको अलैँचीको मूल्य एक महिनापछि आठ हजार रुपियाँले घटेको छ।अलैँचीको नयाँ उत्पादन बजारमा आउन थालेसँगै कारोबार सुरु भएको अलैँचीको मूल्य मन (४० किलोग्राम) मा आठ रुपियाँले घटेको हो ।मूल्य घटेसँगै अहिले अलैँची प्रतिमन ८० हजार रुपियाँमा कारोबार भइरहेको छ।ताप्लेजुङ उद्योग बाणिज्य सङ्घका अध्यक्ष भद्रबीर रेग्मीका अनुसार पछिल्लो केही दिनदेखि अलैँचीको मूल्यमा गिरावट आएको छ।फुङ्लिङ बजारका स्थानीय व्यापारीसमेत रहनुभएका अध्यक्ष रेग्मीका अनुसार नयाँ उत्पादन बजार आउन थालेसँगै प्रतिमन ८८ हजार रुपियाँले कारोबार भएको अलैँचीको मूल्य घटेर ८० हजार रुपियाँमा आइपुगेको हो ।यता अलैँचीको मूल्य घट्नुको कारण भने थाहा नभएको व्यवसायीहरु बताउँछन्।विगतमा पनि दसैँ तिहारजस्ता चाडपर्वको समयमा अलैँचीको घट्ने गरेको अनुभव रहेको व्यवसायीको भनाइ छ ।नेपालमा उत्पादन हुने अलैँचीको मूल्य अन्तर्राष्ट्रिय बजारमा भर पर्ने हुँदा अहिले अन्तर्राष्ट्रिय बजारबाट नै मूल्य घटेर आएको बताइएको छ।अलैँचीको अन्तर्राष्ट्रिय बजार मूल्यकै असर परहेको हुनसक्ने स्थानीय व्यवसायी बताउँछन्।पछिल्लो केही दिन यतादेखि अलैँचीको मूल्य निरन्तर घट्दै गएको फुङ्लिङ बजारका स्थानीय व्यापारी कमल बरालले जानकारी दिनुभयो।उहाँका अनुसार सुरुको मूल्यमा दुई हजार, तीन हजारले घट्दै–घट्दै अहिले अलैँचीको मूल्यमा आठ हजार रुपियाँ घटिसकेको छ ।यसवर्ष नयाँ अलैँची बजारमा निस्किन थाल्दा नै प्रतिमन ८८ हजार रुपियाँमा कारोबार भएपछि किसान तथा व्यवसायी भने निकै उत्साहित भएका थिए।गत वर्षभन्दा यो वर्ष सुरुमै प्रतिमन छ हजार रुपियाँ बढीमा अलैँचीको कारोबार हुँदा स्थानीय किसान तथा व्यवसायी उत्साहित भएका थिए।गतवर्ष नयाँ अलैँची बजारमा निस्कन थाल्दा प्रतिमन ८२ हजार रुपियाँमा कारोबार भएको थियो।यसवर्ष सुरुमै आकर्षक मूल्य अर्थात मनको ८८ हजार रुपियाँमा कारोबार भएको थियो ।यता अलैँची बजारमा निस्कन थालेको महिना दिन बित्दै गर्दा आठ हजारले मूल्य घटेपछि किसान तथा व्यवसायी चिन्तित बनेका छन्।अलैँचीको मूल्य अस्वाभाविक रुपले घट्ने र बढ्नेभन्दा पनि स्थिर मूल्य कायम रहोस् भन्न स्थानीय किसान तथा व्यवसायीको अपेक्षा रहेको छ।स्थिर मूल्यले मात्र किसान तथा व्यवसायीलाई अलैँची कारोबारमा ढुक्क हुने अवस्था बन्ने उनीहरुको भनाइ छ ।ताप्लेजुङको प्रमुख नगदेबालीको रुपमा रहेको अलैँची उत्पादन हुने मुख्य सिजन (मौसम) भने असोजपछि बल्ल सुरु भएको छ।अलैँचीको मूल्य सुरुमै घट्न थालेकाले मूख्य सिजनमा अझ घट्दैजाला कि भन्ने पिरलो रहेको किसान तथा व्यवसायी बताउँछन्।उनीहरुले स्थिर बजारका लागि सम्बन्धित सबै पक्षले पहल गर्न जरुर रहेको पनि बताउने गरेका छन् ।ताप्लेजुङको प्रमुख नगदेबालीको रुपमा रहेको अलैँचीको खेती यहाँका नौ स्थानीय तह र ६१ वटामध्ये फक्ताङ्लुङ गाउँपालिका–७ ओलाङ्चुङगोलाबाहेक सबै क्षेत्रमा हुने गरेको छ।कृषि ज्ञान केन्द्र ताप्लेजुङका अनुसार जिल्लामा चार हजार १६५ हेक्टर क्षेत्रफलमा अलैँची खेती गरिँदै आएको छ।उक्त खेतीबाट गतवर्ष दुई हजार ५३१ मेट्रिक टन अलैँची उत्पादन भएको थियो।",
      "link": "https://gorkhapatraonline.com/news/173017",
      "image": "https://gorkhapatraonline.com/storage/media/305206/conversions/Alaichi-Sukai-Taplejung-original-thumb.jpg"
    },
    {
      "slug": "173012",
      "title": "अर्थमन्त्री खनालद्वारा सामान्य प्रशासन मन्त्रालयमा पदबहाली",
      "timestamp": 1758585600000,
      "source": "gp",
      "content": "अर्थमन्त्री रामेश्वरप्रसाद खनालले सङ्घीय मामिला तथा सामान्य प्रशासन मन्त्रालयमा पदबहाली गर्नुभएको छ।",
      "longContent": "काठमाडौँ, असोज ७ गते। अर्थमन्त्री रामेश्वरप्रसाद खनालले सङ्घीय मामिला तथा सामान्य प्रशासन मन्त्रालयमा पदबहाली गर्नुभएको छ।मन्त्रिपरिषद्को सोमबारको कार्यविभाजनअनुसार उहाँलाई सामान्य प्रशासन मन्त्रालयको पनि कार्यभार थप गरिएको छ। पदबहाली गर्दै मन्त्री खनालले मन्त्रालय र अन्तर्गतका निकायको सङ्गठन संरचनासम्बन्धी विषय मन्त्रिपरिषद् बैठकमा लैजाने फाइललाई सैद्धान्तिक सहमति दिने प्रस्ताव सदर गर्नुभएको मन्त्रालयका प्रवक्ता कालिप्रसाद पराजुलीले जानकारी दिनुभयो।पदबहालीपछि मन्त्रालयका कर्मचारीलाई निर्देशन दिँदै उहाँले सेवा प्रवाहमा ध्यान दिन आग्रह गर्दै भ्रष्टाचार न्यूनीकरण ‘जेनजी’को प्राथमिक माग भएकाले त्यसैअनुरुप काम गर्नुपर्नेमा जोड दिनुभयो।मन्त्री खनालले कर्मचारीको आत्मसम्मानका लागि आफूले काम गर्ने प्रतिबद्धता व्इक्त गर्दै भ्रष्टाचार गर्ने कर्मचारीलाई भने कानुनअनुसार कारबाही गरिने स्पष्ट पार्नुभयो।रासस",
      "link": "https://gorkhapatraonline.com/news/173012",
      "image": "https://gorkhapatraonline.com/storage/media/305201/conversions/GopalDahal-KTM-7_DG_9232copy-original-thumb.jpg"
    },
    {
      "slug": "172957",
      "title": "सुनको मूल्य हालसम्मकै उच्च : तोलाको दुई लाख २१ हजार सात सय",
      "timestamp": 1758585600000,
      "source": "gp",
      "content": "आज सुन प्रतितोला रू दुई लाख २१ हजार ७०० मा कारोबार हुने नेपाल सुनचाँदी व्यवसायी महासङ्घले जनाएको छ । हिजो सुन प्रतितोला रू दुई लाख १७ हजार ८०० मा किनबेच भएकोमा आज तोलामा रू तीन हजार नौ सय बढेको हो ।",
      "longContent": "काठमाडौँ,  असोज ७ गते ।  नेपाली बजारमा सुनको मूल्य हालसम्मकै उच्च बिन्दुमा पुगेको छ ।आज सुन प्रतितोला रू. दुई लाख २१ हजार ७०० मा कारोबार हुने नेपाल सुनचाँदी व्यवसायी महासङ्घले जनाएको छ । हिजो सुन प्रतितोला रू .दुई लाख १७ हजार ८०० मा किनबेच भएकोमा आज तोलामा रू. तीन हजार नौ सय बढेको हो ।त्यसैगरी आज चाँदी रू. दुई हजार ६८० मा किनबेच हुनेछ । अन्तर्राष्ट्रिय बजारमा आज सुनको मूल्य प्रतिऔंस तीन हजार ७४८ अमेरिकी डलर हाराहारीमा कारोबार भइरहेको छ । रासस",
      "link": "https://gorkhapatraonline.com/news/172957",
      "image": "https://gorkhapatraonline.com/storage/media/305071/conversions/_gold-original-thumb.jpg"
    },
    {
      "slug": "172903",
      "title": "नेपाललाई सघाउन विकास साझेदार तयार",
      "timestamp": 1758585600000,
      "source": "gp",
      "content": "विकास साझेदारहरूले बदलिएको परिवेशमा नेपालको आर्थिक सुधार र विकासमा सहयोग गर्ने प्रतिबद्धता जनाएका छन् । अर्थमन्त्री रामेश्वर खनालसँग सोमबार फरक फरक समयमा भएको भेटका क्रममा नेपालस्थित विकास साझेदारका प्रतिनिधिले त्यस्तो प्रतिबद्धता जनाएका हुन् ।",
      "longContent": "गोरखापत्र समाचारदाताकाठमाडौँ, असोज ७ गते । विकास साझेदारहरूले बदलिएको परिवेशमा नेपालको आर्थिक सुधार र विकासमा सहयोग गर्ने प्रतिबद्धता जनाएका छन् । अर्थमन्त्री रामेश्वर खनालसँग सोमबार फरक फरक समयमा भएको भेटका क्रममा नेपालस्थित विकास साझेदारका प्रतिनिधिले त्यस्तो प्रतिबद्धता जनाएका हुन् ।अर्थमन्त्री र नेपालका लागि संयुक्त राज्य अमेरिकाका राजदूत डिन आर थम्प्सनबिचको भेटका क्रममा नेपालको हालको परिवर्तित अवस्था र अमेरिकाले नेपाललाई गर्न सक्ने सहयोगका विषयमा छलफल भयो । छलफलमा अर्थमन्त्री खनालले निर्वाचन सम्पन्न गर्ने, पुनर्निर्माण योजना र सहुलियत प्याकेजको माध्यमबाट निजी क्षेत्रको मनोबल उठाउनेमा सरकार केन्द्रित रहेको बताउनुभयो । अमेरिकी राजदूत थम्प्सनले एमसिसीको कार्यान्वयनमा सरकारको थप प्रतिबद्धता आवश्यक रहेको बताउनुभयो । सोमबार नै अर्थमन्त्री खनाल र अन्तर्राष्ट्रिय मुद्रा कोष (आइएमएफ) का नेपाल मिसन प्रमुख जहान सारवतबिच भएको भर्चुअल बैठकमा आर्थिक सुधारका कार्यक्रमको निरन्तरताका विषयमा छलफल भएको थियो । सो क्रममा (आइएमएफ) का नेपाल प्रमुख सारवतले नेपालमा आर्थिक सुधारका कार्यक्रममा नयाँ सरकारसँग मिलेर काम गर्न तयार रहेको जानकारी गराउनुभयो । अर्थमन्त्री खनालले कोषसमेतको सुझावमा कार्यान्वयनमा रहेका आर्थिक सुधारका कार्यक्रमलाई थप तीव्रता दिइने बताउनुभयो ।सो क्रममा कोषमा सहयोगमा कार्यान्वयन भइरहेको विस्तारित कर्जा सुविधाको कार्यान्वयनको अवस्था समीक्षा गरी यसको छैटौँ समीक्षा प्रतिवेदन छिट्टै कोषको बोर्ड बैठकमा पेस गर्ने विषयमा पनि छलफल भएको थियो । अर्थमन्त्री खनाल र एसियाली विकास बैङ्क (एडिबी) का राष्ट्रिय निर्देशक आर्नो कोस्वाबिच भएको अर्को छलफल भएको थियो । अर्थमन्त्री खनालले परिवर्तित समयमा युवाको चाहनाबमोजिम सुशासन र स्वदेशमा नै रोजगारी सिर्जना गर्ने विषयमा सरकार कटिबद्ध रहेको जानकारी गराउनुभयो । उहाँले एडिबीका लगानी भएका चालु आयोजनालाई निरन्तरता दिने प्रतिबद्धता व्यक्त गर्नुभयो ।    एडिबीका राष्ट्रिय निर्देशक कोस्वाले नेपालमा आर्थिक विकासका क्षेत्रमा वर्तमान सरकारसँग मिलेर काम गर्न तयार रहेको जानकारी गराउनुभयो ।",
      "link": "https://gorkhapatraonline.com/news/172903",
      "image": "https://gorkhapatraonline.com/storage/media/305004/conversions/aartha-m-original-thumb.jpg"
    },
    {
      "slug": "172902",
      "title": "चलायमान बन्दै पर्यटकीय स्थल",
      "timestamp": 1758585600000,
      "source": "gp",
      "content": "भदौ २३ र २४ गतेको जेनजी आन्दोलनपछि सुनसान भएका इलामका पर्यटकीय स्थलमा पर्यटकको चहलपहल सुरु भएको छ । स्वदेशी तथा विदेशी पर्यटकले खचाखच हुने कन्याम अन्तुसहितका पर्यटकीय स्थल जेनजी आन्दोलनपछि सुनसान बनेका थिए । सुनसान बनेका पर्यटकीय क्षेत्रमा देशको अवस्था सामान्य बन्दै गएपछि फेरि चहल पहल सुरु भएको हो ।",
      "longContent": "प्रेम अधिकारीपशुपतिनगर, असोज ७ गते । भदौ २३ र २४ गतेको जेनजी आन्दोलनपछि सुनसान भएका इलामका पर्यटकीय स्थलमा पर्यटकको चहलपहल सुरु भएको छ । स्वदेशी तथा विदेशी पर्यटकले खचाखच हुने कन्याम अन्तुसहितका पर्यटकीय स्थल जेनजी आन्दोलनपछि सुनसान बनेका थिए । सुनसान बनेका पर्यटकीय क्षेत्रमा देशको अवस्था सामान्य बन्दै गएपछि फेरि चहल पहल सुरु भएको हो । दैनिक हजारौँ पर्यटक आउने यी क्षेत्रका होटेल, कटेज तथा होमस्टे सुनसान भएका थिए । देशको अवस्था सामान्य बन्दै गएपछि पर्यटकको चहलपहल सुरु भएको अन्तु पर्यटन व्यवसायी सङ्घका अध्यक्ष रुद्र घिमिरेले जानकारी दिनुभयो । विशेष गरी कन्याम र अन्तुमा स्वदेशी तथा भारतीय पर्यटकको घुइँचो लाग्ने गर्छ । भारतको पश्चिम बङ्गालका पर्यटकले भरिभराउ हुने यी पर्यटकीय क्षेत्रमा अहिले भने स्वदेशी पर्यटक मात्र आउने गरेका छन् । नेपालमा भएका आन्दोलनपछिको त्रासका कारण भारतीय पर्यटक आउन छाडेका हुन् । आन्दोलनपछि सुरक्षाका कारण भारत सरकारले समेत भारतीय नागरिकलाई नेपाल प्रवेशमा कडाइ गरिएको छ । सङ्घका अध्यक्ष घिमिरेले भन्नुभयो, “पर्यटकीय सिजनको सुरुमै पर्यटन क्षेत्रमा धक्का लाग्यो, पहिलेको अवस्थामा आउन केही समय लाग्छ ।” उहाँका अनुसार पहिले दैनिक दुई हजारभन्दा बढी पर्यटक आउने गरेको अन्तुमा अहिले दैनिक पाँच सय हाराहारी पर्यटक आउँदैछन् । अन्तुमा झुल्के हेर्न, अन्तु पोखरीमा डुङ्गा सयर गर्न, विभिन्न जातीय पोसाकमा सजिएर घोडचढी गर्न र चियाबारीको दृश्यावलोकनका लागि पर्यटक आउने गरेका छन् । यस्तै अर्को पर्यटकीय स्थल कन्याममा पनि पर्यटकको सामान्य चहलपहल सुरु भएको छ । “कन्याम आन्दोलनपछि प्रायः सुनसान थियो, अहिले भने केही चहलपहल सुरु भएको छ” होटेल व्यवसायी टेकराज गिरिले भन्नुभयो । कन्याममा चियाबारीमा रमाउन, वनभोज गर्न, जातीय पोसाकमा सजिएर घोडचढी गर्न र चियाको अध्ययन अनुसन्धानका लागि पर्यटक आउने गरेका छन् । स्वदेशी तथा भारतीय पर्यटकको रोजाइमा परेको कन्याममा पनि भारतीय पर्यटकको चाप न्यून भएको छ । इलामका पर्यटकीय स्थल सन्दकपुर डाँडा, माईपोखरी, ढापपोखरी, पानीटार चिया बगान, टुम्लिङ, टङ्लु, सानो पाथीभरा, भन्डीडाँडासहितका क्षेत्रमासमेत पर्यटकको चहलपहल बढेको छ । पर्यटन सूचना केन्द्र जोरकलशका सूचना अधिकृत गगन घिमिरेले पहिले दैनिक ३० देखि ४० वटा भारतीय सवारी प्रवेश गर्ने गरेकोमा अहिले दैनिक चार÷पाँच वटा मात्र भारतीय सवारी प्रवेश गर्ने गरेका छन् । उहाँका अनुसार स्वदेशी पर्यटकको समेत चाप घटेको छ ।",
      "link": "https://gorkhapatraonline.com/news/172902",
      "image": "https://gorkhapatraonline.com/storage/media/305003/conversions/antu4-original-thumb.jpg"
    },
    {
      "slug": "172900",
      "title": "बत्ती बलेपछि मात्रै आइपिओ",
      "timestamp": 1758585600000,
      "source": "gp",
      "content": "अर्थमन्त्री रामेश्वर खनालले जलविद्युत् कम्पनीलाई बत्ती बलेपछि मात्रै आइपिओ अनुमति दिन अहिले नै रोक्नु नपर्ने धारणा राख्नुभएको छ । उच्चस्तरीय आर्थिक सुधार सुझाव आयोगको प्रतिवेदनमा यस्तो सुझाव दिइएको भए पनि त्यससम्बन्धी कानुन बनि नसकेकाले सुझावकै आधारमा सेयर निस्कान अनुमति रोक्न नमिल्ने बताउनुभएको स्वतन्त्र ऊर्जा उत्पादकका संस्था नेपाल (इप्पान) ले जनाएको छ ।",
      "longContent": "गोरखापत्र समाचारदाताकाठमाडौँ, असोज ७ गते । अर्थमन्त्री रामेश्वर खनालले जलविद्युत् कम्पनीलाई बत्ती बलेपछि मात्रै आइपिओ अनुमति दिन अहिले नै रोक्नु नपर्ने धारणा राख्नुभएको छ । उच्चस्तरीय आर्थिक सुधार सुझाव आयोगको प्रतिवेदनमा यस्तो सुझाव दिइएको भए पनि त्यससम्बन्धी कानुन बनि नसकेकाले सुझावकै आधारमा सेयर निस्कान अनुमति रोक्न नमिल्ने बताउनुभएको स्वतन्त्र ऊर्जा उत्पादकका संस्था नेपाल (इप्पान) ले जनाएको छ ।  इप्पानको प्रतिनिधिमण्डलसँग सोमबार भएको भेटमा धितोपत्र बोर्डले २८ महिनादेखि जलविद्युत् कम्पनीको आइपिओ रोकेका कारण प्रवर्धक र राज्यलाई गरी समग्रमा एक खर्ब रुपियाँभन्दा बढीको आर्थिक नोक्सानी भइसकेको जिकिर इप्पान अध्यक्ष गणेश कार्कीले गर्नुभएको थियो । निर्माण सम्पन्न नभएका आयोजनाको साधारण सेयर जारी गर्ने आवेदन लिन नमानेकोमा मन्त्री खनालले प्रश्न गर्नुभएको थियो । “बत्ति बालेपछि आइिपओ दिने सुझाव कार्यान्वयनका लागि कानुन नै बनेको छैन, अहिलेदेखि नै किन रोकेको ?” उहाँले भन्नुभयो । नयाँ कानुन नबनेको अवस्थामा साबिककै कानुन अनुसार चल्नुपर्ने उहाँको भनाइ थियो । साबिककै कानुनमा टेकेर सरकारलाई प्राप्त म्यान्डेट अनुसार ऊर्जा उत्पादकको मनोबल बढाउने गरी काम गर्ने प्रतिबद्धता उहाँले जनाउनुभएको इप्पानले जनाएको छ । अध्यक्ष कार्कीले पाइपलाइनमा भएका चार दर्जन कम्पनीको २३ अर्ब रुपियाँभन्दा बढीको सार्वजनिक निष्कासन यथाशीघ्र गरिनुपर्ने, जलविद्युत् कम्पनीलाई आइपिओको अनुमति पाउन नेटवर्थ नचाहिने व्यवस्था गरिनुपर्ने, ठुलो रकम लगानी हुने भएकैले ऊर्जा आयोजनाले निर्माणाधीन अवस्थामै स्थानीय र सर्वसाधारणलाई सेयर जारी गर्नैपर्ने कानुनी व्यवस्था कार्यान्वयन हुनुपर्ने धारणा राख्नुभएको थियो ।",
      "link": "https://gorkhapatraonline.com/news/172900",
      "image": "https://gorkhapatraonline.com/storage/media/305001/conversions/121-original-thumb.jpg"
    },
    {
      "slug": "172898",
      "title": "खसीबोकाको मूल्य स्थिर रहने",
      "timestamp": 1758585600000,
      "source": "gp",
      "content": "यसपालिको दसैँमा काठमाडौँ उपत्यका ३५ हजारदेखि चालिस हजार खसीबोका खपत कम हुने अनुमान गरिएको छ । देशमा भएको विषम परिस्थिति र धेरै जना दसैँ मनाउन गाउँमा गएकाले बजारमा माग कम हुँदा खपत घट्ने अनुमान गरिएको हो ।",
      "longContent": "काठमाडौँ, असोज ७ गते । यसपालिको दसैँमा काठमाडौँ उपत्यका ३५ हजारदेखि चालिस हजार खसीबोका खपत कम हुने अनुमान गरिएको छ । देशमा भएको विषम परिस्थिति र धेरै जना दसैँ मनाउन गाउँमा गएकाले बजारमा माग कम हुँदा खपत घट्ने अनुमान गरिएको हो । यसपालिको दसैँमा ३५ हजारदेखि ४० हजार खसीबोका खपत हुने अनुमान गरिएको यसपालिको दसैँमा ३५ हजारदेखि ४० हजार खसीबोका खपत हुने अनुमान गरिएको उहाँले जानकारी दिनुभयो । गत वर्ष ५० हजारदेखि ५५ हजार खसीबोका खपत भएका थिए । गत वर्ष ५० हजारदेखि ५५ हजार खसीबोका खपत भएका थिए । व्यवसायीले दसैँलाई लक्षित गरी मङ्गलबारदेखि उपत्यकामा खसीबोका भित्र्याउन लागेका छन् । अध्यक्ष सुवेदीले मङ्गलबारदेखि उपत्यकामा खसीबोका भित्रिने बताउनुभयो । दसैँको अष्टमीसम्म ठुलो सङ्ख्यामा खसीबोका भित्रिने उहाँले जानकारी दिनुभयो ।जेनजी पुस्ताले गरेको आन्दोलनमा निधन भएका परिवारमा शोक परेको घरमा मासु उपभोग नहुने र बाढीपहिरोका कारण बाटो बन्द हुँदा बजारमा खसीबोका भित्र्याउन कठिन देखिएकाले पनि खपत कम हुने देखिएको उहाँको भनाइ छ । यसपालि खसीबोकाको मूल्य भने स्थिर रहेको महासङ्घले जनाएको छ । महासङ्घका अनुसार बजारमा प्रतिकेजी जिउँदो खसीको मूल्य छ सयदेखि ६८० रुपियाँ रहेको छ । यस्तै तयारी खसीको मासु भने प्रतिकेजी एक हजार तीन सयदेखि एक हजार चार सय रुपियाँसम्म रहेको छ । नेपालमै उत्पादन भएका सबै खसीबोका बजारमा आउन सके बजार माग पूरा हुने अध्यक्ष सुवेदीले बताउनुभयो । उहाँले भन्नुभयो, “गाउँ गाउँमा किसानले पालेका खसीबोकाले बजार ल्याउन कठिन भएकाले ढुवानीका लागि समस्या भएकाले सरकारले सहजीकरण गर्न अति आवश्यक छ ।” एक ठाउँबाट अर्को ठाउँमा खसीबोका ढुवानी गर्दा बाटोमा पुलिस प्रशासनबाट शुल्क उठाउँदा बजारसम्म ल्याउन कठिन भएको गरिएको उहाँको भनाइ छ । महासङ्घले विभिन्न जिल्लामा खसीबोका सङ्कलन केन्द्रसमेत स्थापना गरेको जनाएको छ । महासङ्घले काठमाडौँको दहचोकमा स्थापना गरेको खसी बजारबाट बिक्री गरिने जनाएको छ । व्यवसायीले रुकुम, रोल्पा, सल्यान, जाजरकोट, प्युठान, बाँके, दाङ, मकवानपुर, धादिङ नुवाकोटसँगै खोटाङ सङ्खुवासभा, भोजपुरलगायतका जिल्लाबाट खसीबोका ल्याउँछन् । बजार माग धान्ने उत्पादन स्वदेशमा भए पनि गैरकानुनी ढङ्गले भारतबाट समेत खसीबोका आउने गरेको व्यवसायीको भनाइ छ । कृषि तथा पशुपन्छी विकास मन्त्रालयको तथ्याङ्क अनुसार आर्थिक वर्ष २०८०/८१ मा  एक करोड ५२ लाख ८९ हजार खसीबोका र बाख्रा रहेका छन् । अघिल्लो आवमा एक करोड ४५ लाख ४१ हजार रहेकोमा एक वर्षमा साढे पाँच लाख खसीबोका बढेको तथ्याङ्कले देखाएको छ । पछिल्लो समय किसानले गाउँ गाउँमा व्यावसायिक रूपमा बाख्रापालन  गरेकाले पनि बर्सेनि उत्पादन बढ्दै गएको छ । दसैँमा च्याङ्ग्राको समेत खपत हुने गर्छ । व्यापारीले हिमाली जिल्लाबाट च्याङ्ग्रा ल्याउन थालेका छन् ।",
      "link": "https://gorkhapatraonline.com/news/172898",
      "image": "https://gorkhapatraonline.com/storage/media/304999/conversions/Khasi,-Boka,-Chyangra_photo-sujan-gurung_BS_L9706-original-thumb.jpg"
    },
    {
      "slug": "172896",
      "title": "हालसम्मकै उच्च बिमा दाबी",
      "timestamp": 1758585600000,
      "source": "gp",
      "content": "‘जेनजी आन्दोलन’ का क्रममा देशभर भएका तोडफोड, आगजनी, लुटपाट र सम्पत्तिमा भएका क्षतिले बिमा क्षेत्रको इतिहासमै ठुलो दाबी परेको छ । सङ्घीय राजधानी काठमाडौँसँगै देशव्यापी रूपमा भदौ २३ र २४ मा भएको आन्दोलनका क्रममा भौतिक संरचनामा भएको तोडफोड र आगजनीबाट उत्पन्न क्षतिको बिमा दाबी इतिहासकै सर्वाधिक भएको हो ।",
      "longContent": "काठमाडौँ, असोज ७ गते । ‘जेनजी आन्दोलन’ का क्रममा देशभर भएका तोडफोड, आगजनी, लुटपाट र सम्पत्तिमा भएका क्षतिले बिमा क्षेत्रको इतिहासमै ठुलो दाबी परेको छ । सङ्घीय राजधानी काठमाडौँसँगै देशव्यापी रूपमा भदौ २३ र २४ मा भएको आन्दोलनका क्रममा भौतिक संरचनामा भएको तोडफोड र आगजनीबाट उत्पन्न क्षतिको बिमा दाबी इतिहासकै सर्वाधिक भएको हो । नेपाल बिमा प्राधिकरणका अनुसार हालसम्म दुई हजार ४७८ वटा बिमा दाबी दर्ता भई जम्मा २२ अर्ब २५ करोड ६५ लाख रुपियाँ बराबरको दाबी आएको छ । यस्तो दाबी बढ्ने क्रम जारी छ ।यसअघि २०७२ वैशाख १२ र २९ गते गएको विनासकारी भूकम्पका कारण भएको क्षतिमा साढे १७ हजार बिमाको १७ अर्ब ६५ करोड रुपियाँको बिमा दाबी परेको थियो । प्राधिकरणका कार्यकारी निर्देशक सुशीलदेव सुवेदीले अहिलेको बिमा दाबी अझै बढ्ने तर यत्ति नै बढ्छ भनेर प्रक्षेपण गर्न नसकिने बताउनुभयो । उहाँका अनुसार बिमा दाबी आउने क्रम जारी छ । सञ्चालनमा रहेका १४ वटा निर्जीवन कम्पनी र चार वटा निर्जीवन माइक्रो इन्स्योरेन्स कम्पनीमा क्षतिको बिमा दाबी परेको छ ।आन्दोलनकारीले सरकारी निकायका धेरै पूर्वाधार र निजी क्षेत्रका धेरै व्यापारिक संरचना, होटेल, सोरुम, सुपरमार्केट, सञ्चारगृह, उद्योग गोदामदेखि निजी सवारी, निजी प्रयोजनका निवासलगायतलाई ध्वस्त बनाएका थिए । सर्वाधिक दाबी ओरियन्टलमाबिमा दाबी पर्नेमा दी ओरियन्टल इन्स्योरेन्स अगाडि छ । ओरियन्टलमा ७३ वटा बिमाको पाँच अर्ब २२ करोड ९८ लाख रुपियाँको दाबी परेको छ ।  सिद्धार्थ प्रिमियर इन्स्योरेन्समा २७९ वटा बिमाको पाँच अर्ब आठ करोड २८ लाख र आइजिआई प्रुडेन्सियल इन्स्योरेन्समा १७० वटा घटनाको दुई अर्ब ७६ करोड ८४ लाख रुपियाँ बराबरको बिमा दाबी परेको छ ।सङ्ख्यात्मक आधारमा भने ३७४ वटा दाबीका लागि दुई अर्ब ३९ करोड ३३ लाख रुपियाँसहित शिखर इन्स्योरेन्स अगाडि छ । त्यस्तै सगरमाथा लुम्बिनी इन्स्योरेन्समा २५७ वटा दाबीको एक अर्ब ५४ करोड ५६ लाख रुपियाँ, हिमालयन एभरेस्ट इन्स्योरेन्समा १९६ वटा दाबीको एक अर्ब १५ करोड ६२ लाख र नेको इन्स्योरेन्समा २११ वटा दाबीको एक अर्ब ११ करोड ८३ लाख रुपियाँ बराबरको बिमा दाबी परेको छ ।यस्तै सानिमा जिआइसी इन्स्योरेन्समा १४२ वटा दाबीको ८१ करोड सात लाख, युनाइटेड अजोड इन्स्योरेन्समा १८९ वटा दाबीको ५१ करोड ३४ लाख, नेपाल इन्स्योरेन्स कम्पनी लिमिटेडमा ८३ वटा दाबीको ४७ करोड नौ लाख, एनएलजी इन्स्योरेन्स कम्पनी लिमिटेडमा १७४ वटा दाबीको ४५ करोड ७२ लाख, सरकारी स्वामित्वको राष्ट्रिय बिमा कम्पनी लिमिटेडमा १६४ वटा दाबीको ४० करोड ९९ लाख, प्रभु इन्स्योरेन्स लिमिटेडमा १०२ वटा दाबीको २० करोड ३६ लाख र नेसनल इन्स्योरेन्स कम्पनी लिमिटेडको २० वटा दाबीको छ करोड ८४ लाख रुपियाँ बराबरको बिमा दाबी परेको छ ।माइक्रो इन्स्योरेन्समा तीन करोडनजिकसञ्चालनमा रहेका चार वटा माइक्रो इन्स्योरेन्स कम्पनीमा ४४ वटा दाबीको कुल दुई करोड ७० लाख रुपियाँ बराबरको बिमा दाबी परेको छ । सर्वाधिक प्रोटेक्टिभ माइक्रो इन्स्योरेन्स कम्पनी लिमिटेडको नौ वटा दाबीको एक करोड १३ लाख रुपियाँ बराबरको बिमा दाबी परेको छ । यस्तै स्टार माइक्रो इन्स्योरेन्स कम्पनी लिमिटेडमा नौ वटा दाबीको ७२ लाख, ट्रस्ट माइक्रो इन्स्योरेन्स कम्पनी लिमिटेडमा नौ वटा दाबीको ४४ लाख, नेपाल माइक्रो इन्स्योरेन्स कम्पनी लिमिटेड १७ वटा दाबीको ४१ लाख रुपियाँ बराबरको बिमा दाबी परेको छ ।सम्पत्ति बिमामा सर्वाधिक दाबीबिमालेख अनुसार सम्पत्ति बिमामा सर्वाधिक ५३८ वटा दाबीको १८ अर्ब ६१ करोड आठ लाख रुपियाँ बराबरको बिमा दाबी परेको छ । यस्तै मोटर बिमामा एक हजार ७७८ वटा दाबीको दुई अर्ब ९५ करोड २६ लाख, इन्जिनियरिङ तथा ठेकेदार जोखिम बिमामा १३२ वटा दाबीको ३३ करोड ३६ लाख, परिवहन बिमामा ११ वटा दाबीको एक करोड ५५ लाख र अन्य बिमामा १९ वटा दाबीको ३४ करोड ३८ लाख रुपियाँ बराबरको बिमा दाबी परेको छ ।सर्वाधिक दाबी बागमतीमाकम्पनीमा परेको बिमा दाबीको प्रवृत्ति प्रदेशगत आधारमा हेर्दा बागमतीमा सर्वाधिक छ । बागमतीमा एक हजार ३४३ दाबीको कुल १७ अर्ब ९७ करोड ७२ लाख रुपियाँ बराबरको बिमा दाबी परेको छ । बागमतीपछि कोशी प्रदेश ३२२ दाबीको एक अर्ब ६५ करोड तीन लाख रुपियाँ बराबरको बिमा दाबी परेको छ ।शीघ्र निष्कर्षमा पु¥याउने प्रतिबद्धतानेपाल निर्जीवन बिमा व्यवसायी सङ्घले आन्दोलनका क्रममा भएको क्षतिको दाबी भुक्तानी प्रक्रिया शीघ्र निष्कर्षमा पु¥याउन प्रतिबद्ध रहेको जनाएको छ । बिमा गरेका सवारीसाधन तथा भौतिक संरचनाको क्षतिको यथार्थ विवरणसहित सम्बन्धित निकायमा प्रक्रिया अघि बढाउन सङ्घले आग्रहसमेत गरेको छ ।यथाशीघ्र फस्र्योट गर्न निर्देशननेपाल प्राधिकरणले क्षतिको यथाशीघ्र बिमा दाबी फस्र्याेट गर्न बिमा कम्पनीलाई निर्देशन दिइरहेको कार्यकारी निर्देशक सुवेदीले बताउनुभयो । प्राधिकरणले सबै निर्जीवन तथा लघु निर्जीवन बिमकका नाममा परिपत्र जारी गर्दै असहज परिस्थितिका कारण बिमितको धनसम्पत्तिमा हुन गएको क्षति र असहजतालाई ध्यनमा राख्दै सोबाट पर्न सक्ने दाबीलाई यथासम्भव छिटो र सहज ढङ्गले फस्र्याेट गर्न कम्पनीहरूलाई आग्रह गरिएको उहाँले बताउनुभयो । नेपाल बिमक सङ्घका अध्यक्ष वीरेन्द्र बैदवारले व्यक्तिगत आवास, सवारीसाधन, व्यापारिक प्रतिष्ठानलगायतका धेरै संरचना अहिले ध्वस्त भएको भन्दै बिमा दाबी भुक्तानीमा कुनै पनि समस्या उत्पन्न नगरी सरलीकृत गर्न कम्पनीहरू सक्षम रहेको बताउनुभयो ।बिमा क्षेत्रकै टर्निङ प्वाइन्ट हुन सक्ने बिमाविज्ञ तथा नेपाल बिमा प्राधिकरणका पूर्वअध्यक्ष प्राडा फत्तबहादुर केसी अहिलेको अवस्था समग्र बिमा क्षेत्रकै लागि टर्निङ प्वाइन्ट भएको बताउँदै बिमा कम्पनीले दाबी भुक्तानीमा गर्ने छिटो छरितोपन र सहजताले बिमाको उज्जवल भविष्य निर्धारण गर्ने बताउनुभयो ।कस्तो हुन्छ भुक्तानी प्रक्रिया ?निर्जीवन बिमा गर्ने बिमितले बिमालेखबमोजिमको सम्पत्तिमाथि क्षति पुगेपछि  बिमा दाबी गर्न सक्छन् । बिमा दाबी भुक्तानी लिन पहिले घटना वा क्षतिको जानकारी तत्सम्बन्धी सम्पूर्ण विवरण खुलाई सम्बन्धित बिमा कम्पनीमा लिखित वा विद्युतीय माध्यमबाट निवेदन दिनुपर्ने प्रावधान छ । निवेदन पुगेपछि बिमा कम्पनीले आवश्यक जाँचबुझ गर्न तुरुन्त सर्भेयर खटाउँछ । खटिएको सर्भेयरले आवश्यक जाँचबुझ गरी १५ दिनभित्र बिमकको दायित्वको निर्धारण गरी त्यसको विस्तृत विवरणसमेतको प्रतिवेदन बिमकसमक्ष पेस गर्नु पर्छ र त्यसबारे बिमा लेखको सर्त तथा सुविधाको अधीनमा रही बिमितले पाउन सक्ने रकम उल्लेख गरी बिमितलाई जानकारी दिनुपर्ने प्राधिकरणले जनाएको छ ।सर्भेयरले बिमकसमक्ष प्रतिवेदन पेस गरेको साधारणतया ३५ (पैँतिस) दिनभित्र बिमकले दायित्व ठहर गरी बिमितलाई निर्जीवन बिमाको दाबी भुक्तानी गर्नुपर्ने व्यवस्था छ । साथै बिमकले बिमितलाई क्षति भएको यकिन भएमा क्षतिको केही प्रतिशत रकम अग्रिम रूपमा दाबी भुक्तानीसमेत गर्न सक्ने प्राधिकरणले जनाएको छ ।",
      "link": "https://gorkhapatraonline.com/news/172896",
      "image": "https://gorkhapatraonline.com/storage/media/305116/conversions/cg-koters-original-thumb.jpg"
    },
    {
      "slug": "173172",
      "title": "सहकारीलाई मल उठाउन समयसीमा",
      "timestamp": 1758758400000,
      "source": "gp",
      "content": "सरकारले रासायनिक मलको वितरण प्रणालीलाई छिटोछरितो पार्न समय निर्धारण गरेको छ ।   नवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।",
      "longContent": "दसदेखि एक्काइस दिनमा उठाइसक्नुपर्नेनवनियुक्त कृषि तथा पशुपन्छी विकासमन्त्री डा. मदन परियारले रासायनिक मलको आपूर्ति व्यवस्था सहज पार्न वितरण प्रणालीलाई प्रभावकारी बनाउन समय निर्धारण गर्नुभएको हो । किसानलाई सहज रूपमा वितरण गर्न सहकारीलाई मल उठाउनका लागि समय निर्धारण गरिएको हो ।बजारमा माग अनुसार मलको आपूर्ति नहुँदा र गोदाममा भएको मल समयमा वितरण नहुँदा किसानले मल नपाउने समस्या छ । कृषि तथा पशुपन्छी विकासमन्त्री डा. मदन परियारले मलको वितरण प्रणालीलाई व्यवस्थित गर्न सहकारीलाई मल उठाउनका लागि समय निर्धारण गरिएको जानकारी दिनुभयो । यसअघि १२० दिनभित्र सहकारीले मल खरिद गरिसक्नुपर्ने व्यवस्था रहेकोमा मल वितरण व्यवस्थापन कार्यविधि संशोधन गरी समय छोट्याइएको छ । सो कार्यविधि हालै कार्यान्वयनमा आएको छ । कार्यविधि अनुसार उच्च पहाडका लागि २१, मध्य पहाडका लागि १५ र तराईका लागि १० दिन समय निर्धारण गरिएको छ । तोकिएको समयभित्र सहकारीले अनिवार्य रूपमा मल उठाइसक्नुपर्ने छ । बर्सेनि रासायनिक मलको आपूर्तिमा समस्या देखिएकाले कसरी समाधान गर्न सकिन्छ भनेर सरोकारवाला निकायलाई बोलाएर छलफल गरिएको मन्त्री परियारले जानकारी दिनुभयो । “माग अनुसार मल आयात नहुँदा बजारमा अभाव हुने गरेको देखियो,” मन्त्री परियारले भन्नुभयो “मलका लागि बजेट बढाउन प्रयास गरिरहेकाले यस विषयमा मन्त्रीपरिषद्मा छलफल गर्छु ।” सहकारीले निर्धारित समयमा मल उठाउन नआए पालिकाको सिफारिसका आधारमा अन्य सहकारीलाई वितरण गर्न सकिने व्यवस्था कार्यविधिले गरेको छ । यसअघि सहकारीले १२० दिनसम्म मल उठाउन पाइने व्यवस्थाले गर्दा भनेको समयमा किसानलाई मल वितरण गर्न नसक्ने र गोदाममा मल थन्किने हुँदा किसानले सधैँ मलको अभाव खेप्नु परेको थियो । मुलुकमा वार्षिक आठ लाख मेट्रिक टन आवश्यक पर्नेमा हाल चार लाखदेखि पाँच लाख मेट्रिक टनसम्म मल आयात भइरहेकाले पनि मलको आयात परिणाम बढाउन थप आवश्यक बजेटका लागि पहल गर्ने मन्त्री परियारले जानकारी दिनुभयो । यस्तै कुन पालिकामा कति मल छ भनेर जानकारी गराउन प्रदेश सरकारका सम्बन्धित मन्त्रालयलाई पत्राचार गरिएको मन्त्रालयले जनाएको छ । माग अनुसार मलको आपूर्ति नहुँदा र वितरण समयमा नहुँदा धान रोप्ने बेला किसानले मलको हाहाकार खेप्दै आएका छन् । यस्तै मन्त्री परियारले दुग्ध विकास संस्थान (डिडिसी) लाई किसानको दुधको भुक्तानी कहिलेसम्म गरिसक्ने भनेर कार्ययोजना पेस गर्न निर्देशन दिएको जानकारी दिनुभयो । दुध किसानको ६७ करोड रुपियाँ अझै बाँकी रहेकाले जतिसक्दो छिटो भुक्तानी गर्नसमेत निर्देशन दिएको मन्त्री परियारले जानकारी दिनुभयो । मल, बिउ, उखुमा अनुदान, दुधको भुक्तानी, कृषि बिमाका विषयलाई प्राथमिकता दिइएको उहाँको भनाइ छ ।  मन्त्रालयका अनुसार चालु आव २०८२/८३ का लागि तीन लाख ३७ हजार पाँच सय मेट्रिक टन मलका लागि टेन्डर आह्वान गरिएको छ । चालु आवको एक लाख २७ हजार १५३ मेट्रिक टन मल आयात भइसकेको मन्त्रालयले जनाएको छ । यस्तै ६० हजार मेट्रिक टन युरिया र डिएपी आउने क्रममा रहेको र ३० हजार मेट्रिक टन युरिया कोलकाता आइपुगेको कृषि सामग्री कम्पनीले जनाएको छ । यस्तै ६० हजार मेट्रिक टन डिएपी जहाजमा लोड हुने क्रममा रहेको कम्पनीले जनाएको छ ।  कृषि सामग्री कम्पनी लिमिटेड र साल्ट टे«डिङ कर्पोरेसनसँग ७३ हजार ७०१ मेट्रिक टन मौज्दात रहेको छ । चालु आवमा छ लाख मेट्रिक मल खरिद गर्नका लागि २८ अर्ब ८२ करोड रुपियाँ बजेट विनियोजन गरिएको छ ।",
      "link": "https://gorkhapatraonline.com/news/173172",
      "image": "https://gorkhapatraonline.com/storage/media/305464/conversions/mantri-krishi-original-thumb.jpg"
    },
    {
      "slug": "173168",
      "title": "सरकारी खर्चमा व्यापक कटौती",
      "timestamp": 1758758400000,
      "source": "gp",
      "content": "सार्वजनिक संरचनाको पुनर्निर्माण र निर्वाचनको खर्च व्यवस्थापनका लागि सरकारले अहिलेसम्मकै सबैभन्दा ठुलो खर्च कटौतीको निर्णय गरेको छ । विगतदेखि नै चालु खर्च घटाउने र मितव्ययी बन्ने रटान लाग्दै आए पनि सरकारले यस पटक खर्च कटौतीमा ठोस कदम चालेको हो ।",
      "longContent": "काठमाडौँ, असोज ९ गते । सार्वजनिक संरचनाको पुनर्निर्माण र निर्वाचनको खर्च व्यवस्थापनका लागि सरकारले अहिलेसम्मकै सबैभन्दा ठुलो खर्च कटौतीको निर्णय गरेको छ । विगतदेखि नै चालु खर्च घटाउने र मितव्ययी बन्ने रटान लाग्दै आए पनि सरकारले यस पटक खर्च कटौतीमा ठोस कदम चालेको हो । जेनजी आन्दोलनका क्रममा क्षति भएका सार्वजनिक संरचना बनाउनुपर्ने, फागुनको निर्वाचनका लागि ठुलो स्रोत जुटाउनुपर्ने र आर्थिक पुनरुत्थान र राहतसमेत उपलब्ध गराउनुपर्ने भएकाले असोज ५ गतेको मन्त्रीपरिषद् बैठकले यस्तो निर्णय गरेको हो । मन्त्रीपरिषद्को निर्णय कार्यान्वयनका लागि अर्थ मन्त्रालयले मङ्गलबार सबै मन्त्रालय तथा निकाय, प्रदेश सरकार तथा सबै स्थानीय तहलाई पत्राचार गरिसकेको छ । खरिदमा बन्देज, भ्रमणमा लगामसरकारले खर्च कटौतीका लागि एक दर्जनभन्दा बढी निर्णय गरेको छ, जस अन्तर्गत अत्यावश्यकबाहेकका तालिम, गोष्ठी तथा सेमिनार सञ्चालन नगर्ने र गर्नैपर्ने पनि सरकारी हलमा गर्नुपर्ने भएको छ । अत्यावश्यक अवस्थामा बाहेक सरकारले विदेश भ्रमणमा रोक लगाएको छ । सरकारको प्रतिनिधित्व अनिवार्य भएको अन्तर्राष्ट्रिय सभा सम्मेलनमा राष्ट्र प्रमुख वा सरकार प्रमुखको नेतृत्वमा हुने प्रतिनिधिमण्डल बढीमा १० जना र सरकारी स्रोतमा बढीमा तीन जना मात्र सदस्य जान पाइने भएको छ । निर्णय अनुसार मन्त्रीलगायत राजनीतिक पदाधिकारीका स्वकीय सचिवालयका लागि मन्त्रालयमा कार्यकक्ष हुने छैन । यस्ता स्वकीय सचिवालयका कर्मचारीका लागि सवारीसाधन, वैदेशिक भ्रमण र अन्य भौतिक सुविधा पनि उपलब्ध हुने छैन । प्रेस समन्वयका अतिरिक्त नियुक्ति नगरी प्रवक्ता तथा सूचना अधिकारीबाटै त्यस्तो कामको व्यवस्था गर्नुपर्ने सरकारको निर्णय छ । त्यस्तै सरकारले राजदूतको नियमानुसारबाहेक माथिल्लो तह तोकी दिइने गरिएका थप सुविधा खारेज गरिदिएको छ । संस्थानमा रिक्त कार्यकारी प्रमुखको पदमा तत्कालका लागि नेपाल सरकारको स्थायी सेवामा रहेका कर्मचारीलाई काजमा खटाइने भएको छ । खर्च कटौतीका लागि सरकारले खरिदमा लगाम लगाएको छ । महँगा इलेक्ट्रोनिक्स र विलासी सामग्री खरिद नगर्ने सरकारको निर्णय छ । ग्यास, साइकल, स्वास्थ्य बिमा शुल्क, विद्युत् महसुल भुक्तानी, ह्यान्डपम्प, साडी वितरण जस्ता वितरणमुखी कार्यक्रम कसैले पनि सञ्चालन गर्न पाउने छैनन् । खर्च कटौतीको अर्को उपायका रूपमा सरकारले मितव्ययी आचरण अपनाउने निर्णय पनि गरेको छ, जसका लागि विद्यमान जनशक्तिबाट हुने काम बाह्य सेवा परामर्शबाट गर्न नपाइने व्यवस्था गरिएको छ । सरकारी कार्यालयले आवश्यकताभन्दा बढी कोठा र सुविधा भएको र व्यापारिक क्षेत्र एवं प्रमुख मार्गमा घर बहालमा नलिने निर्णय सरकारले गरेको छ । मितव्ययी बन्न सरकारले पुराना संरचना तथा सामान प्रयोग गर्न प्रोत्साहित गरेको छ । आन्दोलनका क्रममा क्षति भएका कार्यालयलाई आवश्यक पर्ने कार्यालयका सामग्री नजिकको कार्यालयमा भएकोबाट हस्तान्तरण गरेर उपयोग गर्नुपर्ने छ । स्वकीय सचिवको सुविधा खारेजसरकारले सांसदसहित राजनीतिक पदाधिकारीका स्वकीय सचिवको सुविधा खारेज गरेको छ । राष्ट्रपति, उपराष्ट्रपति, प्रधानमन्त्री, सभामुख र राष्ट्रिय सभाका अध्यक्ष, प्रदेश प्रमुख, नेपाल सरकार तथा प्रदेश सरकारका मन्त्रीबाहेक सांसदलगायत अन्य राजनीतिक पदाधिकारीको स्वकीय सचिवको सुविधा खारेज गर्ने निर्णय सरकारले गरेको हो । त्यस्तै नेपाल सरकार, प्रदेश तथा स्थानीय तहका पदाधिकारीका लागि सल्लाहकार नियुक्ति नगर्ने निर्णय पनि सरकारले गरेको छ । मन्त्री र प्रदेश प्रमुखले स्वकीय सचिवालयमा बढीमा तीन जना मात्र नियुक्ति गर्न पाउने भएका छन् । अबदेखि सरकारले स्वीकृत दरबन्दीबाहेक अस्थायी तथा करारमा कर्मचारी नराख्ने भएको छ । त्यस्तै सार्वजनिक निकायका पदाधिकारी र कर्मचारीले नियमित कामका लागि बैठक भत्ता पाउने छैनन् । निजी आवास प्रयोग गर्ने पदाधिकारीले आवास सुविधाबापतको रकम पनि लिन नपाउने निर्णय सरकारले गरेको छ । नयाँ आयोजना रोक्का सरकारले मन्त्रालयगत बजेट सूचना प्रणालीमा नयाँ प्रविष्ट भएका आयोजना रोक्का राख्ने भएको छ । त्यस्तै पूर्वतयारी नभएका र दोहोरो प्रविष्ट भएका साना आयोजनाले पनि बजेट पाउने छैनन् तर विगतमा स्रोत सहमति लिई निर्माणाधीन रहेका आयोजनालाई बजेट कमी हुन नदिने सरकारले जनाएको छ । भइपरी वा अन्य शीर्षकमा एकमुस्ट बजेट राखी आयोजना पहिचान नभएको हुँदा त्यसको पनि बजेट रोक्का राखिने भएको छ । प्रदेश र स्थानीय तहबाट सञ्चालन हुने खुदे्र/टुक्रे आयोजनाको पनि बजेट रोक्का हुने भएको छ । रोक्का रहेका आयोजनामध्ये २०८२ असोज २ गतेसम्म खरिद सम्झौता भई दायित्व सिर्जना भइसकेको अवस्थामा सम्बन्धित मन्त्रालयबाट आएपछि अर्थ मन्त्रालयले फुकुवा गर्ने भएको छ । सरकारी संरचनाको पुनर्निर्माणका लागि पुनर्निर्माण कोष कार्यविधिबमोजिम सिफारिस भएका आयोजनालाई भने मन्त्रालयगत बजेट सूचना प्रणालीमा प्रवेश गराइने भएको छ । सङ्घ सरकारबाट सञ्चालन हुने १० लाखभन्दा बढीका आयोजनाको कार्यान्वयन उपभोक्ता समितिबाट नगराइने भएको छ । त्यस्तै आयोजना टुक्य्राएर उपभोक्ता समितिबाट काम गराउन नपाइने निर्णय सरकारले गरेको छ । यसबाहेक सरकारले सरकारी भौतिक संरचनाको बिमा सुरु गर्ने भएको छ । भूमि समस्या समाधान आयोग पनि खारेजी गर्ने व्यवस्था मिलाइने भएको छ । राष्ट्रिय अनुसन्धान विभागलाई गृह मन्त्रालय र राजस्व अनुसन्धान विभाग र सम्पत्ति शुद्धीकरण अनुसन्धान विभागलाई अर्थ मन्त्रालयमातहतमा ल्याइने भएको छ । प्रतिफल दिन नसक्ने सार्वजनिक संस्थानमा सरकारले थप लगानी नगर्ने भएको छ । राजनीतिक तथा प्रशासनिक पदाधिकारीले अबदेखि एकभन्दा बढी सवारीसाधनको सुविधा पाउने छैनन् । त्यस्तै सरकारी सवारीसाधनको पूर्ण निर्जीवन बिमा गर्ने निर्णय पनि सरकारले गरेको छ । ‘कानुनबमोजिमको सेवा सुविधामा असर नपर्ने’अर्थ, सङ्घीय मामिला तथा सामान्य प्रशासनमन्त्री रामेश्वर खनालले राष्ट्रसेवक कर्मचारीको कानुनबमोजिमका सेवाका सर्तको सुरक्षा र वृत्ति विकास एवं सेवा, सुविधामा असर पर्ने गरी कुनै निर्णय नलिने जानकारी गराउनुभएको छ । मन्त्री खनालद्वारा बुधबार जारी विज्ञप्तिमा भनिएको छ, “कानुनबमोजिमका सेवा सुविधाबाट कर्मचारीलाई वञ्चित गरिने छैन । प्रक्रियागत सरलता, शीघ्रता र पारदर्शीतासहितको गुणस्तरीय सेवा प्रवाहमा अविच्छिन्नता सुनिश्चित गर्न सम्पूर्ण राष्ट्रसेवक कर्मचारीमा उच्च मनोबल कायम राखिरहन सरकार सधैँ प्रतिबद्ध रहेको कुरा स्पष्ट पार्न चाहन्छु ।” पुनर्निर्माण कोष स्थापना यसैबिच जेनजी आन्दोलनका क्रममा भौतिक संरचनामा भएको क्षतिपछि त्यसको पुनर्निर्माणका लागि आवश्यक स्रोत जुटाउन सरकारले भौतिक पूर्वाधार पुनर्निर्माण कोष स्थापना गरेको छ । सरकारले उक्त कोषमा सहयोग गर्न सम्बन्धित सबैलाई अनुरोध गरेको छ । गत भदौ २३ र २४ गते भएको जेनजी आन्दोलनका क्रममा आगजनी र तोडफोड हुँदा धेरै सार्वजनिक भवनमा क्षति पुगेको छ । निजी क्षेत्रका प्रतिष्ठानमा पनि सोही किसिमको क्षति भए पनि धेरैले बिमा गरेका कारण त्यसबाट क्षतिपूर्ति पाउने अवस्था छ तर सरकारी भौतिक संरचनाको बिमा नभएका कारण सरकार स्वयम्ले   यसका लागि स्रोत जुटाउनुपर्ने बाध्यता छ । निर्वाचन गर्नुपर्ने अवस्थामा त्यसका लागि पनि ठुलो खर्च लाग्ने र भौतिक संरचना पुनर्निर्माण गर्न थप रकम लाग्ने भएपछि सरकारले कोषबाट रकम जुटाउने निर्णय गरेको हो । अर्थ मन्त्रालयले उक्त कोषमा सहयोग गर्न मित्र राष्ट्र, विकास साझेदार तथा अन्तर्राष्ट्रिय संस्थालाई पनि अपिल गरेको छ । उक्त कोषमा व्यक्तिगत रूपमा पनि योगदान गर्न सकिने छ । यसरी योगदान गरेबापतको रकम चालु आर्थिक वर्षको करयोग्य आय गणना गर्दा खर्च कट्टी गर्न पाइने सुविधा मन्त्रालयले दिएको छ । मन्त्रालयले सिंहदरबारस्थित राष्ट्रिय वाणिज्य बैङ्कमा उक्त कोषको खाता सञ्चालनमा ल्याएको छ । योगदानकर्ताले १९६०१००१०२०७०००४ नम्बरको खातामा रकम योगदान गर्न सक्छन् । अथवा सोझै क्युआरमार्फत पनि कोषमा रकम सहयोग गर्न सकिने छ ।",
      "link": "https://gorkhapatraonline.com/news/173168",
      "image": "https://gorkhapatraonline.com/storage/media/305458/conversions/GD_KTM_DG_9295-original-thumb.jpg"
    },
    {
      "slug": "173167",
      "title": "संविधानभित्रैबाट राष्ट्रिय सहमति",
      "timestamp": 1758758400000,
      "source": "gp",
      "content": "सुदूरपश्चिम प्रदेशबाट प्रतिनिधित्व गर्ने नेपाली कांग्रेसका नेताले संविधानभित्रैबाट राजनीतिक दल, सरकार र जेनजी युवाबिच राष्ट्रिय सहमति गर्नुपर्ने माग गरेका छन् ।",
      "longContent": "गोरखापत्र समाचारदाता काठमाडौँ, असोज ९ गते । सुदूरपश्चिम प्रदेशबाट प्रतिनिधित्व गर्ने नेपाली कांग्रेसका नेताले संविधानभित्रैबाट राजनीतिक दल, सरकार र जेनजी युवाबिच राष्ट्रिय सहमति गर्नुपर्ने माग गरेका छन् । सुदूरपश्चिम प्रदेशबाट प्रतिनिधित्व गर्ने २३ नेताले बुधबार विज्ञप्तिमार्फत प्रतिनिधि सभा पुनस्र्थापनाको माग गरेका हुन् । विज्ञप्तिमा पुनस्र्थापित प्रतिनिधि सभामार्फत संविधान संशोधन हुनुपर्ने माग गरिएको छ । पुनस्र्थापित प्रतिनिधि सभामा जेनजी युवालाई सहभागी गराइनुपर्ने, संशोधित संविधानका आधारमा आमनिर्वाचनमा जानुपर्ने नेताको माग छ । विज्ञप्तिमा विशेष महाधिवेशनका लागि हस्ताक्षर अभियान सञ्चालन नगर्न आग्रह गरिएको छ ।",
      "link": "https://gorkhapatraonline.com/news/173167",
      "image": "https://gorkhapatraonline.com/storage/media/305457/conversions/Supa_Congres-original-thumb.jpg"
    },
    {
      "slug": "173166",
      "title": "गुनासो सुन्न ‘सम्पर्क व्यक्ति’ को व्यवस्था",
      "timestamp": 1758758400000,
      "source": "gp",
      "content": "सडक विभागले गुनासा, जानकारी र आवश्यक सुझाव दिन ‘सम्पर्क व्यक्ति’ (फोकल पर्सन) तोक्ने व्यवस्था गरेको छ ।",
      "longContent": "गोरखापत्र समाचारदाताकाठमाडौँ, असोज ९ गते । सडक विभागले गुनासा, जानकारी र आवश्यक सुझाव दिन ‘सम्पर्क व्यक्ति’ (फोकल पर्सन) तोक्ने व्यवस्था गरेको छ । विभागले सम्पर्क व्यक्तिसँगै ‘टोल फ्री नम्बर’ समेत सार्वजनिक गरेको छ । ‘टोल फ्री नम्बर’ ९८५१४१६८९३ रहेको छ । सम्पर्क व्यक्तिका रूपमा हरेक दिन फरक व्यक्तिको ड्युटी हुने जनाइएको छ । विभागले ‘टोल फ्री नम्बर’ मार्फत सडक, राजमार्ग र पुलबारे आफ्ना गुनासा, जानकारी र आवश्यक सुझाव दिन सबैसँग आग्रहसमेत गरेको छ ।भौतिक पूर्वाधार तथा यातायातमन्त्री कुलमान घिसिङको निर्देशनमा ‘सम्पर्क व्यक्ति’ तोकिएको सडक विभागले जनाएको छ । विभागले बुधबार सूचना जारी गरी सो जानकारी गराएको हो । “भौतिक पूर्वाधार तथा यातायातमन्त्रीबाट मुलुकभरिका सडकको अवस्था र सुरक्षालाई व्यवस्थित गर्न गराउन फोकल पर्सनसमेतको व्यवस्थापन गर्न सडक विभागलाई निर्देशन भएबमोजिम असोज ७ गतेदेखि सम्पर्क व्यक्तिसमेतको व्यवस्थापन भएको छ,” विभागको सूचनामा उल्लेख छ । नागरिकबाट प्राप्त हुने गुनासा, जानकारी र आवश्यक सुझाव प्राप्त भएपछि सडक विभागको सम्बन्धित निकायमा प्रेषित गरी तत्काल सम्बोधन गर्न प्रयास गरिने सूचनामा उल्लेख छ ।",
      "link": "https://gorkhapatraonline.com/news/173166",
      "image": "https://gorkhapatraonline.com/storage/media/305456/conversions/sadak-b-original-thumb.jpg"
    },
    {
      "slug": "173165",
      "title": "अढाई वर्षमा बने चौँतिस कानुन",
      "timestamp": 1758758400000,
      "source": "gp",
      "content": "प्रतिनिधि सभा विघटनअघिसम्म सङ्घीय संसद्ले ३५ विधेयक पारित गरेको छ । दुवै सदनबाट पारितमध्ये ३४ विधेयक प्रमाणीकरण भएका छन् । संवैधानिक परिषद्सम्बन्धी एक विधेयक भने राष्ट्रपति रामचन्द्र पौडेलले पुनर्विचारका लागि फिर्ता गर्नुभएको थियो ।",
      "longContent": "काठमाडौँ, असोज ९ गते । प्रतिनिधि सभा विघटनअघिसम्म सङ्घीय संसद्ले ३५ विधेयक पारित गरेको छ । दुवै सदनबाट पारितमध्ये ३४ विधेयक प्रमाणीकरण भएका छन् । संवैधानिक परिषद्सम्बन्धी एक विधेयक भने राष्ट्रपति रामचन्द्र पौडेलले पुनर्विचारका लागि फिर्ता गर्नुभएको थियो । फिर्तापछिको संसदीय प्रक्रिया पूरा नहुँदै प्रतिनिधि सभा विघटन भएपछि विधेयकको औचित्य सकिएको छ । जेनजी आन्दोलनपछि गठित अन्तरिम सरकारका प्रधानमन्त्री सुशीला कार्कीको सिफारिसमा राष्ट्रपति पौडेलले भदौ २७ गते प्रतिनिधि सभा विघटन गर्नुभएको थियो ।अढाई वर्षको अवधिमा ३४ कानुन बनेका हुन् । जसमा मूल र संशोधन विधेयक दुवै पारित भएका हुन् । यस्तै विधायिकी प्रक्रियाको अन्तिम चरणमा रहेका ३० विधेयक निष्क्रिय भएका छन् । राष्ट्रिय सभामा उत्पत्ति भई विचाराधीन तीन विधेयक भने प्रक्रियामा यथास्थितिमा छन् । सङ्घीय संसद्का प्रवक्ता एकराम गिरीले ३५ विधेयक पारित भए पनि ३४ वटा मात्र प्रमाणीकरण भएको बताउनुभयो । उहाँले भन्नुभयो, “३५ विधेयक पारित भए पनि ३४ प्रमाणीकरण भएका छन् । संवैधानिक परिषद् पारित भएर प्रमाणीकरणका लागि पठाएपछि पुनर्विचारका लागि फिर्ता आएको थियो । त्यो निष्क्रिय सूचीमा पुगेको छ ।”संसद् सचिवालयका अनुसार तेस्रो अधिवेशनमा दुई, चौथो अधिवेशनमा १५, पाँचौँ अधिवेशनमा १० र छैटौँ अधिवेशनमा आठ विधेयक पारित भएका छन् । जसमध्ये पाँचौँ अधिवेशनमा पारित संवैधानिक परिषद्सम्बन्धी विधेयक भने पुनर्विचारका लागि फिर्ता भएको थियो । २०८२ साउन ८ गते राष्ट्रपतिले उक्त विधेयक संसद्मा फिर्ता गर्नुभएको थियो । साउन १९ गतेको प्रतिनिधि सभामा फिर्ताको जानकारी दिइएको थियो । सोपछिको प्रक्रिया अघि बढेको थिएन ।सचिवालयका अनुसार तेस्रो अधिवेशनमा अनुगमन तथा मूल्याङ्कन विधेयक र सम्पत्ति शुद्धीकरण निवारण तथा व्यावसायिक वातावरण प्रवर्धनसम्बन्धी केही नेपाल ऐनलाई संशोधन गर्न बनेको विधेयक पारित भएका छन् । त्यस्तै चौथो अधिवेशनमा खाद्य स्वच्छता तथा गुणस्तर विधेयक, सुरक्षण मुद्रण, मुलुकी संहितासम्बन्धी केही नेपाल ऐनलाई संशोधन गर्ने विधेयक, भन्सार महसुल विधेयक, बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग विधेयक, लगानी सहजीकरणसम्बन्धी केही नेपाल ऐन संशोधन विधेयक पारित भएका छन् ।यस्तै चौथो अधिवेशनमै नेपाल विश्वविद्यालय विधेयक, सार्वजनिक सेवा प्रसारण विधेयक, विधायनसम्बन्धी विधेयक, सुरक्षित कारोबार विधेयक, भ्रष्टाचार निवारण (पहिलो संशोधन) विधेयक पनि पारित भएका छन् । विद्युतीय व्यापार, सहकारीसम्बन्धी केही नेपाल ऐन संशोधन विधेयक, सुशासन प्रवर्धन तथा सार्वजनिक सेवा प्रवाह विधेयक तथा निजीकरणसम्बन्धी विधेयक पनि पाँचौँ अधिवेशनमा पारित भएको थियो । यस्तै छैटौँ अधिवेशनबाट सहिद दशरथ चन्द स्वास्थ्य विज्ञान प्रतिष्ठान, भन्सार तथा नागरिकता विधेयक पनि छैटौँ अधिवेशनमा पारित भएका छन् । पारित विधेयकको सूचीमा दुई आर्थिक वर्षका विनियोजन, आर्थिक र राष्ट्र ऋण उठाउने विधेयक पनि छन् । संसद्को अढाई वर्षको अवधिमा सङ्घीय निजामती, विद्यालय शिक्षा, प्रहरीलगायतका आधारभूतसहित ३० विधेयक दुवै सदनबाट पारित हुन सकेनन् । निजामती विधेयक अन्तिम चरणमा थियो ।",
      "link": "https://gorkhapatraonline.com/news/173165",
      "image": "https://gorkhapatraonline.com/storage/media/305455/conversions/Untitled-3-original-thumb.jpg"
    },
    {
      "slug": "173164",
      "title": "काठमाडौँमा ‘हाइमास्ट लाइट’ राखिँदै",
      "timestamp": 1758758400000,
      "source": "gp",
      "content": "काठमाडौँ महानगरपालिकाले ‘उज्यालो महानगर’ योजना अन्तर्गत ६२ ठाउँमा ‘हाइमास्ट लाइट’ जडान कार्यक्रम अगाडि बढाएको छ । यस कार्यक्रम अन्तर्गत महानगरको चार ठाउँमा ‘हाइमास्ट लाइट’ जडान भई सञ्चालनमा आइसकेको छ ।",
      "longContent": "गोरखापत्र समाचारदाताकाठमाडौँ, असोज ९ गते । काठमाडौँ महानगरपालिकाले ‘उज्यालो महानगर’ योजना अन्तर्गत ६२ ठाउँमा ‘हाइमास्ट लाइट’ जडान कार्यक्रम अगाडि बढाएको छ । यस कार्यक्रम अन्तर्गत महानगरको चार ठाउँमा ‘हाइमास्ट लाइट’ जडान भई सञ्चालनमा आइसकेको छ ।काठमाडौँ महानगरपालिकाको सार्वजनिक निर्माण विभागका प्रमुख सुरेशकुमार राईले अहिलेसम्म गोङ्गबुस्थित नयाँ बसपार्कमा दुई, सोह्रखुट्टे चोकमा एक र दरबारमार्गमा एक ‘हाइमास्ट लाइट’ जडान भई सञ्चालनमा आइसकेको जानकारी दिनुभयो । महानगरको विभिन्न ६२ ठाउँमा ‘हाइमास्ट लाइट’ जडान गर्ने कार्यक्रम रहेको जानकारी दिँदै उहाँले तिहारअगाडि नै आधाभन्दा बढी ठाउँमा जडान भई सञ्चालनमा आइसक्ने बताउनुभयो । उहाँले भन्नुभयो, “६२ वटै ठाउँमा पोल गाड्ने काम सम्पन्न भइसकेको छ ।",
      "link": "https://gorkhapatraonline.com/news/173164",
      "image": "https://gorkhapatraonline.com/storage/media/305454/conversions/553469975_1360075495484702_7097218126179676673_n-original-thumb.jpg"
    },
    {
      "slug": "173163",
      "title": "शिक्षा सुधारमा सघाउन अनुरोध",
      "timestamp": 1758758400000,
      "source": "gp",
      "content": "शिक्षा, विज्ञान तथा प्रविधिमन्त्री महावीर पुनले सामुदायिक विद्यालयको स्तर उकास्ने सरकारी अभियानमा सघाउन सामाजिक सङ्घ संस्थालाई अनुरोध गर्नुभएको छ ।",
      "longContent": "गोरखापत्र समाचारदाताकाठमाडौँ, असोज ९ गते । शिक्षा, विज्ञान तथा प्रविधिमन्त्री महावीर पुनले सामुदायिक विद्यालयको स्तर उकास्ने सरकारी अभियानमा सघाउन सामाजिक सङ्घ संस्थालाई अनुरोध गर्नुभएको छ । शिक्षाका लागि राष्ट्रिय अभियान नेपाल (एनसिई) का पदाधिकारीसँगको छलफलमा बुधबार मन्त्री पुनले विद्यालय शिक्षा सुधारको जिम्मेवारी हरेक व्यक्ति तथा संस्थाले लिनुपर्ने बताउनुभयो । शिक्षाको समग्र पक्षको सुधारका लागि सरकारले आफ्नातर्फबाट काम गरिरहेको बताउँदै उहाँले विद्यालय शिक्षामा प्रदान भइरहेको सेवालाई प्रभावकारी बनाउने विषयमा सरकारलाई रचनात्मक सुझाव दिनसमेत आग्रह गर्नुभयो । विद्यार्थीलाई सूचना प्रविधिको क्षेत्रमा अब्बल बनाउन सबै सामुदायिक विद्यालयमा कम्प्युटर शिक्षकको दरबन्दी सिर्जना गर्न निर्देशन दिइएको सो अवसरमा मन्त्री पुनले बताउनुभयो । साथै शिक्षक दरबन्दी थप गर्नका लागि आर्थिक स्रोतको अभाव हुन नदिने पनि उहाँले प्रतिबद्धता जनाउनुभयो । एनसिई नेपालका अध्यक्ष लवराज ओलीले विद्यालय शिक्षाको सिकाइ स्तर सुधार, भौतिक पूर्वाधार विस्तार, शिक्षामा भइरहेको निजीकरण र व्यापारीकरणको अन्त्यलगायतका विषयलाई सरकारले प्राथमिकतामा राख्नुपर्ने बताउनुभयो । एनसिई नेपालमा मुलुकभर शिक्षा क्षेत्रमा क्रियाशील ५०९ वटा सामाजिक संस्था आबद्ध रहेको बताउँदै अध्यक्ष ओलीले सरकारले ल्याउने हरेक नीति तथा कार्यक्रमको कार्यान्वयनका लागि संस्थाका तर्फबाट सक्दो सहयोग गर्ने प्रतिबद्धता व्यक्त गर्नुभयो । सो अवसरमा एनसिई नेपालले विद्यालयमा स्वास्थ्य सहयोग, एसइईकेन्द्रित सहयोग संयन्त्र निर्माण, विद्यालयमा गुनासो सुन्ने संयन्त्र निर्माण, विद्यालय सुरक्षा र सुरक्षा सचेतना, विद्यालय शिक्षा अनुगमन तथा समर्थन संयन्त्र निर्माण, शिक्षामा पारदर्शिता र नागरिक सहभागिता, नीति निर्माण तहमा नागरिक समाजको सहभागितालगायत शिक्षा मन्त्रालयले अल्पकालीन र दीर्घकालीन रूपमा गर्नुपर्ने कामको विषयमा सुझाव प्रस्तुत गरेको थियो ।",
      "link": "https://gorkhapatraonline.com/news/173163",
      "image": "https://gorkhapatraonline.com/storage/media/305453/conversions/123-original-thumb.jpg"
    },
    {
      "slug": "173162",
      "title": "एमालेमा नेतृत्व परिवर्तन बहस",
      "timestamp": 1758758400000,
      "source": "gp",
      "content": "नेकपा (एमाले) को विधान महाधिवेशनले अध्यक्ष केपी शर्मा ओलीलाई तेस्रो कार्यकालका लागि मार्गप्रशस्त गरे पनि पार्टीभित्र नेतृत्व परिवर्तन र रूपान्तरणको बहस घनीभूत ढङ्गले उठान भइरहेको छ ।",
      "longContent": "गोरखापत्र समाचारदाता काठमाडौँ, असोज ९ गते । नेकपा (एमाले) को विधान महाधिवेशनले अध्यक्ष केपी शर्मा ओलीलाई तेस्रो कार्यकालका लागि मार्गप्रशस्त गरे पनि पार्टीभित्र नेतृत्व परिवर्तन र रूपान्तरणको बहस घनीभूत ढङ्गले उठान भइरहेको छ । जेनजी आन्दोलनका क्रममा ७४ जनाले सहादत प्राप्त गरेपछि त्यतिबेला सत्ताको नेतृत्वकर्ता ओलीले राजीनामा दिएर नेतृत्व हस्तान्तरण गर्नुपर्ने माग पार्टीभित्र उठ्न थालेको हो तर अध्यक्ष ओली र उहाँ पक्षधर नेताले ‘सरकार ढाल्न षड्यन्त्र’ भएको जिकिर गर्दै नेतृत्व परिवर्तन नहुने अभिव्यक्ति दिनुभएको छ । जेनजी आन्दोलनमा भएको दमन र देशमा उथलपुथल हुने अवस्था सिर्जना हुनुमा मुख्य दोषी सरकारको नेतृत्वकर्ताका रूपमा ओलीलाई हुने भएकाले अध्यक्षबाट राजीनामा दिनुपर्ने अभिव्यक्ति नेताले दिएका छन् । वरिष्ठ उपाध्यक्ष ईश्वर पोखरेल, उपाध्यक्ष सुरेन्द्रप्रसाद पाण्डे, सचिव गोकर्ण विष्टदेखि जिल्लास्तरका नेतासम्म अध्यक्ष ओलीको विकल्प खोज्नुपर्ने पक्षमा हुनुहुन्छ ।उपाध्यक्ष पाण्डेले पार्टीमा रूपान्तरण आवश्यक रहेको बताउँदै अब दसैँतिहारपछि यस विषयमा आवश्यक विमर्श अघि बढ्ने प्रस्ट पार्नुभयो तर महासचिव शङ्कर पोखरेल, उपमहासचिव प्रदीपकुमार ज्ञवाली, उपमहासचिव विष्णु रिमालसहित नेताले अध्यक्ष ओलीलाई हटाउन नहुने बताउँदै आउनुभएको छ ।स्थायी कमिटी सदस्य खगराज अधिकारीले एमालेमा नेतृत्वको समस्या नरहेको बताउँदै अहिल्यै यस विषयमा बहस आवश्यक नहुने तर्क गर्नुभयो । उहाँले भन्नुभयो, “विधान महाधिवेशन सम्पन्न भयो । अब नियमित महाधिवेशन हुन्छ । महाधिवेशनले नै सबै कुरा टुङ्गो लगाउँछ । कसलाई हटाउने वा राख्ने भन्ने कुरा अहिले बहस गर्न आवश्यक छैन ।”तर सचिव गोकर्ण विष्टले जेनजी आन्दोलनको मर्म र भावना तथा युवापुस्ताको मागबमोजिम पार्टीलाई अघि बढाउनुको विकल्प नरहेको प्रस्ट पार्नुभयो । उहाँले भन्नुभयो, “पार्टीभित्र रूपान्तरण आवश्यक छ । युवाको भावनाविपरीत जान सकिँदैन । त्यसैले एमाले त्यही भावना अनुरूप अघि बढ्छ ।” एमालेमा अध्यक्ष ओलीलाई हटाउने र नहटाउने पक्षमा प्रस्ट कित्ताकाट भएको छ । पदाधिकारीदेखि केन्द्रीय सदस्यसम्मले पक्ष र विपक्षमा सामाजिक सञ्जालमै विषय उठान गर्दै आएका छन् तर भदौ २०–२२ गतेको विधान महाधिवेशनले ७० बर्से उमेरहद हटाउँदै अध्यक्ष ओलीलाई तेस्रो कार्यकाल पनि नेतृत्व गर्ने बाटो खुला गरेको दुई दिनपछि जेनजी आन्दोलनले सत्ताबाट बर्खास्त गरिदियो । त्यससँगै एमालेमा नेतृत्व परिवर्तनको बहस सघन रूपमा उठेको हो ।",
      "link": "https://gorkhapatraonline.com/news/173162",
      "image": "https://gorkhapatraonline.com/storage/media/305452/conversions/kp-oli-original-thumb.jpg"
    },
    {
      "slug": "173161",
      "title": "तिस लाख अभिलेख विद्युतीकरण",
      "timestamp": 1758758400000,
      "source": "gp",
      "content": "सरकारले ऐतिहासिक एवं पुरातात्त्विक महत्त्वका कागजपत्र, ताम्रपत्र, शिलापत्र, भोजपत्र, ताडपत्र र छालालगायतबाट बनेका दस्ताबेजलाई विद्युतीकरण (डिजिटलाइज) गर्ने कार्यलाई प्राथमिकतामा राखेको छ । पुराना कागजपत्र जल्ने, धुलिने, किरा लाग्ने, मक्किएर लोप हुन सक्ने भएपछि डिजिटल रूपमा सबैले हेर्न मिल्ने गरी सुरक्षित गर्न लागिएको हो ।",
      "longContent": "गोरखापत्र समाचारदाताकाठमाडौँ, असोज ९ गते । सरकारले ऐतिहासिक एवं पुरातात्त्विक महत्त्वका कागजपत्र, ताम्रपत्र, शिलापत्र, भोजपत्र, ताडपत्र र छालालगायतबाट बनेका दस्ताबेजलाई विद्युतीकरण (डिजिटलाइज) गर्ने कार्यलाई प्राथमिकतामा राखेको छ । पुराना कागजपत्र जल्ने, धुलिने, किरा लाग्ने, मक्किएर लोप हुन सक्ने भएपछि डिजिटल रूपमा सबैले हेर्न मिल्ने गरी सुरक्षित गर्न लागिएको हो ।राष्ट्रिय अखिलेखालयका प्रमुख छविकारकुमार श्रेष्ठका अनुसार विसं २०५७ देखि ऐतिहासिक पुराना तथ्य, प्रमाण र अभिलेख गरिएका कागजपत्रलाई डिजटल रूपमा सुरक्षित गरिँदै आएको जानकारी दिनुभयो । देशैभरबाट कुल ३० लाख इमेज अर्थात् दस्ताबेज डिजिटलाइज गरिएको उहाँले बताउनुभयो ।“पहिले १८ लाख डिजिटलाइज भएको थियो, पछि १२ लाख गरेर कुल ३० लाख इमेज डिजिटलाइज भयो,” उहाँले भन्नुभयो, “ऐतिहासिक महत्त्व र डकुमेन्टको अवस्थालाई प्राथमिकतामा राखेर डिजिटलाइज गरेका छौँ । यो निरन्तर जारी राख्नुपर्ने भएकाले अझै धेरै इमेज डिजिटलाइज गर्न बाँकी छ ।” अझै ऐतिहासिक महत्त्वका दस्ताबेज देशैभर धेरै भएकाले प्राथमिकतामा राखेर डिजिटल रूपमा सुरक्षित राखिने उहाँले बताउनुभयो । संविधान, ऐन, कानुन, सन्धि, सम्झौता, धार्मिक सांस्कृतिक दस्ताबेज, पत्रपत्रिकालगायत ऐतिहासिक महत्त्वका सामग्रीको डिजिटल अभिलेख गर्ने काम जारी रहेको श्रेष्ठले जानकारी दिनुभयो । तत्कालीन राज्य वा समाज सञ्चालनका क्रममा दिएका आदेश र निर्देशन लिखित रूपमा दिएको भएमा त्यस्तालाई समेत सुरक्षित गरिने उहाँले बताउनुभयो । राज्य सञ्चालनका क्रममा भोलिका दिनमा आवश्यक हुन सक्छ भन्ने देखिएमा त्यस्ता कागजपत्रलाई महत्त्वसाथ संरक्षण गरिँदै आएको छ ।श्रेष्ठका अनुसार राष्ट्रिय महत्त्वका दस्ताबेज सरकारी कार्यालय, व्यक्ति, समुदाय, सङ्घ संस्था, मठमन्दिर, गुठीलगायतका ठाउँमा भएका कुनै पनि दस्ताबेज भविष्यमा राज्यलाई आवश्यक हुने देखिए डिजिटल रूपमा राखिने छ । उहाँले भन्नुभयो, “अहिले अभिलेख डिजिटल गर्ने काम काठमाडौँसहित प्रदेश र जिल्लामा जारी राखेका छौँ ।”अभिलेख संरक्षण ऐनमा ३५ वर्षभन्दा पुराना, भविष्यमा राज्य सञ्चालन गर्ने क्रममा चाहिने भएमा त्यस्ता सामग्री डिजिटल रूपमा राखिने गरेको उहाँले बताउनुभयो । “इमेजहरू डिजिटल गर्नु अत्याधुनिक प्रविधि हो । यसले कम ठाउँमा धेरै अभिलेख सङ्कलन गर्न सकिन्छ । यसबाट अध्ययन गर्न, अवलोकन र एक ठाउँबाट अर्को ठाउँ पठाउन सजिलो हुन्छ । यसलाई धेरै ठाउँमा संरक्षण गर्न सकिने सुविधा हुन्छ,” उहाँले भन्नुभयो । उहाँले अभिलेख डिजिटल गर्न काठमाडौँसहित ताप्लेजुङ, भोजपुर, सुर्खेत, दैलेखलगायत जिल्लामा इमेज सङ्कलन भइरहेको जानकारी दिनुभयो । पुरातत्त्व विभागका महानिर्देशक सौभाग्य प्रधानाङ्गले ऐतिहासिक अभिलेख डिजिटल रूपमा संरक्षण गरेर राख्नु कति आवश्यक र कति सजिलो हुँदो रहेछ भन्ने जेनजी आन्दोलनले समेत बुझ्ने अवसर दिएको बताउनुभयो । राज्यका महत्त्वपूर्ण डकुमेन्ट डिजिटल रूपमा राख्दा मानवीय र प्रकृतिक विपत्तिमा समेत जोगाउन सकिने उहाँको भनाइ छ ।",
      "link": "https://gorkhapatraonline.com/news/173161",
      "image": "https://gorkhapatraonline.com/storage/media/305451/conversions/rastriya-abhilekhalaya-scaled-1-original-thumb.jpg"
    },
    {
      "slug": "173160",
      "title": "मतदाता नामावली सङ्कलनका लागि कानुनी अवरोध खुलाइयो",
      "timestamp": 1758758400000,
      "source": "gp",
      "content": "राष्ट्रपति रामचन्द्र पौडेलले मतदाता नामावली ऐन, २०७३ लाई संशोधन गर्न बनेको अध्यादेश जारी गरेपछि मतदाता नामावली सङ्कलनको बाटो खुलेको छ । आगामी फागुन २१ गतेका लागि प्रतिनिधि सभा सदस्यको निर्वाचनको मिति तोकिएको छ तर करिब चार महिनादेखि मतदाता नामावली सङ्कलन बन्द छ । रुपन्देही–३ मा उपनिर्वाचनको मिति तोकिएयता नामावली सङ्कलन हुन सकेको छैन ।",
      "longContent": "गोरखापत्र समाचारदाताकाठमाडौँ, असोज ९ गते । राष्ट्रपति रामचन्द्र पौडेलले मतदाता नामावली ऐन, २०७३ लाई संशोधन गर्न बनेको अध्यादेश जारी गरेपछि मतदाता नामावली सङ्कलनको बाटो खुलेको छ । आगामी फागुन २१ गतेका लागि प्रतिनिधि सभा सदस्यको निर्वाचनको मिति तोकिएको छ तर करिब चार महिनादेखि मतदाता नामावली सङ्कलन बन्द छ । रुपन्देही–३ मा उपनिर्वाचनको मिति तोकिएयता नामावली सङ्कलन हुन सकेको छैन । चुनावको मिति घोषणाले मतदाता नामावली सङ्कलन नहुने भएपछि सरकारको सिफारिसमा राष्ट्रपति रामचन्द्र पौडेलले बुधबार अध्यादेश जारी गर्दै कानुनी अवरोध खुलाउनुभएको हो । राष्ट्रपतिको कार्यालयका प्रवक्ता प्रदीपकुमार कोइरालाले राष्ट्रपति पौडेलले मतदाता नामावली ऐन, २०७३ लाई संशोधन गर्न बनेको अध्यादेश जारी गर्नुभएको बताउनुभयो । अध्यादेश जारी भएपछि निर्वाचन आयोगले मतदाता नामावलीमा नाम दर्ता गर्ने प्रक्रिया सुरु गर्ने छ । निर्वाचन आयोगका प्रवक्ता नारायणप्रसाद भट्टराईले अध्यादेश जारी भएको जानकारी आएलगत्तै आयोगले आवश्यक तयारी पूरा गरेर नामावली सङ्कलन सुरु गर्ने बताउनुभयो । उहाँले भन्नुभयो, “कात्तिक २० गतेसम्म नामावली सङ्कलन हुने छ ।” निर्वाचन आयोगले निर्वाचनको घोषणा भएको अवधिबाहेक वर्षैभरि जिल्ला निर्वाचन कार्यालय र जिल्ला प्रशासन कार्यालयलगायतका स्थानबाट नामावली सङ्कलन गर्दै आएको छ । आयोगका प्रवक्ता भट्टराईले केही दिनभित्रै नामावली दर्ता प्रक्रिया सुरु हुने र मतदाता नामावलीमा नाम नभएका नेपाली नागरिकले जिल्ला निर्वाचन कार्यालय वा प्रशासन कार्यालयमा गएर नाम दर्ता गराउन आग्रह गर्नुभयो । मतदाता नामावली ऐन, २०७३ ले आयोगले आफ्नो प्रत्यक्ष रेखदेख, नियन्त्रण, सुपरिवेक्षण र निर्देशनमा प्रत्येक निर्वाचन क्षेत्रभित्रका गाउँपालिका र नगरपालिकाको वडाको मतदाता नामावली सङ्कलन गर्ने तथा त्यसको अद्यावधिक गर्ने कार्य गर्ने व्यवस्था गरेको छ । आयोगले नामावली सङ्कलन तथा अद्यावधिक गर्दा निर्धारित स्थान र समयमा एकै पटक वा पटक पटक हुने गरी तोक्न सक्ने छ । तर ऐनमा ‘निर्वाचनको मिति घोषणा भइसकेपछि सो निर्वाचनको प्रयोजनका लागि मतदाता नामावलीमा नाम दर्ता गरिने छैन’ प्रतिबन्धात्मक वाक्यांश राखिएको छ । सो व्यवस्थाले नामावली सङ्कलन कार्य अवरुद्ध भएपछि गृहमन्त्री ओमप्रकाश अर्यालले युवा मतदाता मतदानबाट वञ्चित नहून् भन्दै विशेष चासो राखेर आयोगलाई कानुन संशोधनको मसौदा दिन आग्रह गर्नुभयो । आयोगले असोज ६ गते सोमबार संशोधनको मसौदा बुझाएपछि सरकारको सिफारिसमा राष्ट्रपतिले अध्यादेश जारी गर्नुभएको हो । आयोगका प्रवक्ता भट्टराईले कानुनमा रहेको प्रतिबन्धात्मक वाक्यांशलाई निष्क्रिय बनाउन ‘तोकिएको समयअगावै निर्वाचन हुने अवस्थामा मतदाता नामावली दर्ता सुरु गर्न आयोगले मिति तोक्न सक्ने’ गरी मसौदा तयार गरेकामा सोही मर्म अनुसार अध्यादेशमा व्यवस्था भएको हुनुपर्ने बताउनुभयो । आयोगले गत वैशाख ३१ गते प्रकाशन गरेको विवरण अनुसार एक करोड ८१ लाख २८ हजार ८३२ मतदान योग्य मतदाता छन् ।",
      "link": "https://gorkhapatraonline.com/news/173160",
      "image": "https://gorkhapatraonline.com/storage/media/305450/conversions/Untitled-1-original-thumb.jpg"
    },
    {
      "slug": "173159",
      "title": "निजामतीमा दरबन्दी मिलान गृहकार्य",
      "timestamp": 1758758400000,
      "source": "gp",
      "content": "निजामती प्रशासनमा अनावश्यक खर्च कटौती गर्ने र कर्मचारीको कार्यबोझ कम गर्ने उद्देश्यले सरकारले कर्मचारीको दरबन्दी मिलाउन गृहकार्य थालेको छ । जेनजी आन्दोलनपछि बनेको सरकारले प्रशासनलाई चुस्तदुरुस्त बनाई सेवा प्रवाहमा प्रभावकारिता ल्याउने उद्देश्यले अहिले निजामती सेवामा अनावश्यक कर्मचारीको दरबन्दी कटौती तथा मिलान गर्ने गृहकार्य थालेको हो । कामको चाप धेरै हुने मालापोत कार्यालय, जिल्ला प्रशासन कार्यालय तथा यातायात कार्यालयलगायतका निकायमा कर्मचारीको दरबन्दी बढाएर अन्य कार्यालयमा कर्मचारीको दबरन्दी कम गर्ने योजना सरकारले बनाएको छ ।",
      "longContent": "काठमाडौँ, असोज ९ गते । निजामती प्रशासनमा अनावश्यक खर्च कटौती गर्ने र कर्मचारीको कार्यबोझ कम गर्ने उद्देश्यले सरकारले कर्मचारीको दरबन्दी मिलाउन गृहकार्य थालेको छ । जेनजी आन्दोलनपछि बनेको सरकारले प्रशासनलाई चुस्तदुरुस्त बनाई सेवा प्रवाहमा प्रभावकारिता ल्याउने उद्देश्यले अहिले निजामती सेवामा अनावश्यक कर्मचारीको दरबन्दी कटौती तथा मिलान गर्ने गृहकार्य थालेको हो । कामको चाप धेरै हुने मालापोत कार्यालय, जिल्ला प्रशासन कार्यालय तथा यातायात कार्यालयलगायतका निकायमा कर्मचारीको दरबन्दी बढाएर अन्य कार्यालयमा कर्मचारीको दबरन्दी कम गर्ने योजना सरकारले बनाएको छ । अहिले आवश्यकता र औचित्यका आधारमा भन्दा पनि पहुँचका आधारमा कर्मचारीको दरबन्दी कायम रहँदै आएको छ  । वर्तमान सरकारले भने अनावश्यक दरबन्दी मिलान र कटौती गर्ने गृहकार्य थालेको सङ्घीय मामिला तथा सामान्य प्रशासन मन्त्रालयले जनाएको छ । गत भदौ ३१ गते मुख्य सचिवको अध्यक्षतामा सचिवस्तरीय बैठकले अनावश्यक कर्मचारीको दरबन्दी कटौती गरी कर्मचारी दरबन्दी मिलान गर्ने निर्णय गरेको थियो ।  मन्त्रालयका सहसचिव प्रकाश दाहालले आवश्यकताभन्दा बढी भएका कार्यालयको कर्मचारी दरबन्दी कटौती गर्ने कार्यको सुरुवात भइसकेको बताउनुभयो । उहाँले भन्नुभयो, “यसअघि अनावश्यक रूपमा थपिएका कतिपय कार्यालयका कर्मचारीको दरबन्दी कटौती हुने र त्यसका लागि पुनः सङ्गठन तथा व्यवस्थापन सर्वेक्षण (ओएनएम) गर्नुपर्ने गरी प्रक्रिया अगाडि बढ्दै छ ।” २०७५ सालमा कर्मचारी समायोजन गर्दा सङ्घमा ४८ हजार ४०९ जना कर्मचारी, प्रदेशमा २२ हजार २९७ र स्थानीय तहमा ६६ हजार ९०८ समेत गरी एक लाख ३७ हजार ६१४ दरबन्दी स्वीकृत गरिएको थियो । पछिल्लो समय प्रदेश र स्थानीय तहमा कर्मचारीको दरबन्दी नबढे पनि सङ्घमा भने अनावश्यक रूपमा कर्मचारीको दबरन्दी बढाउँदै लगिएको थियो । सङ्घ वा सिंहदरबारमा नै बस्न चाहने कर्मचारीको प्रवृत्ति र त्यसलाई यसअगाडि पटक पटक बनेका सरकारले सदर गर्दा सङ्घमा आवश्यकताभन्दा धेरै कर्मचारीको दरबन्दी सिर्जना भएको थियो । “अब कार्यबोझ बढी भएका कार्यालयमा धेरै र कार्यबोझ कम भएका निकायमा कम कर्मचारीको दरबन्दी कायम गरी ओएनएम गर्नु पर्छ र उक्त ओएनएमलाई मन्त्रीपरिषद्बाट स्वीकृत गराउनु पर्छ ।  मन्त्रालयले प्रस्ताव गरेको ओएनएमलाई मन्त्रीपरिषद्ले स्वीकृत गरेपछि कार्यान्वनमा आउँछ,” उहाँले भन्नुभयो । सङ्घीयताको मर्म अनुसार सङ्घ, प्रदेश र स्थानीय तहमा विभाजित प्रशासनिक व्यवस्थामा तीन तहका सरकारमध्ये सङ्घमा सबैभन्दा थोरै दरबन्दी राख्दै सङ्घीय सरकार नीति निर्माणमा र समन्वयमा केन्द्रित रहने, प्रदेशले स्थानीय तहको समन्वयकारी भूमिका निर्वाह गर्ने तथा स्थानीय तहले नागरिकलाई घरदैलोमै सेवा दिने गरी कर्मचारीको दरबन्दी स्थानीय तहमा बढी रहनुपर्ने भए पनि व्यवहारमा भने त्यो कार्यान्वयन हुन सकेन ।  अहिले जेनजीको आन्दोलनको जगमा बनेको वर्तमान सरकारले चुस्त प्रशासन र प्रभावकारी सेवा प्रदान गर्ने योजना अगाडि सारेसँगै सरकारले दरबन्दीको पुनरवलोकन गर्न लागेको हो । विगतका निर्णय कार्यान्वयन भएनन् निजामती कर्मचारीको दबरन्दी घटाउनका लागि यसअघि पटक पटक निर्णय भए पनि अहिलेसम्म उक्त निर्णय कार्यान्वयन नहुँदा कर्मचारीको दरबन्दी कटौती हुन सकेका थिएनन् । विभिन्न समयमा भएका प्रशासन सुधार आयोगले सरकारलाई बुुझाएको प्रतिवेदनमा कर्मचारीको दरबन्दी कटौती गर्ने सुझाव सरकारलाई दिँदै आएको थियो । प्रशासन सुधारका नाममा भएका दर्जनौँ अध्ययन र प्रतिवेदनका अहिले पनि चाङ छन् । प्रशासकीय पुनर्गठन समिति २००९, प्रशासन पुनर्गठन योजना आयोग २०१३, प्रशासन सुधार आयोग, २०२५, प्रशासन सुधार आयोगको प्रतिवेदन, २०३२, प्रशासन सुधार आयोग २०४८, सार्वजनिक प्रशासनको २५ वर्षीय गुरुयोजना अध्ययन प्रतिवेदन २०५५, भ्रष्टाचार नियन्त्रण सुझाव समितिले प्रशासन सुधारका लागि सरकारलाई सुझाव दिएको थियो ।सङ्गठन स्वरूप, तालिम र भ्रष्टाचार नियन्त्रण सम्बन्धित प्रतिवेदन २०५६, सार्वजनिक खर्च पुनरवलोकन आयोग २०५७, मानव संसाधन मन्त्रालयको गठनसम्बन्धी कार्यदलको प्रतिवेदन २०६२, निजामती सेवामा तहगत प्रणाली लागु गर्नेसम्बन्धी अध्ययन प्रतिवेदन २०६४, प्रशासन पुनर्संरचना आयोगको प्रतिवेदन २०६५, निजामती सेवामा उत्प्रेरणाको विद्यमान अवस्था सर्वेक्षण अध्ययन प्रतिवेदन २०६८, प्रशासन सुधार सुझाव समितिको प्रतिवेदन २०७० तथा उच्चस्तरीय प्रशासन सुधार कार्यान्वयन तथा अनुगमन समितिको प्रतिवेदन २०७६ समेतको अध्ययन भए तर त्यस अनुसारको प्रशासन सुधार हुन सकेको छैन । कानुन तथा प्रशासनविद् काशीराज दाहालले आफ्नो नेतृत्वमा बनेको उच्चस्तरीय प्रशासन सुधार आयोगले कर्मचारीको दरबन्दी कटौती गर्न सरकारलाई सुझाव दिए पनि उक्त सुझाव कार्यान्वयन नभएको गुनासो गर्नुभयो । “सरकारले प्रशासन सुधारका लागि पटक पटक निर्णय गर्छ, आयोग बनाउँछ र सुझाव लिन्छ तर कार्यान्वयन गर्दैन, यो नै कमजोरी हो,” उहाँले भन्नुभयो ।",
      "link": "https://gorkhapatraonline.com/news/173159",
      "image": "https://gorkhapatraonline.com/storage/media/305449/conversions/nijamati-sewa-original-thumb.jpg"
    },
    {
      "slug": "173156",
      "title": "प्रधानमन्त्री कार्कीले  राष्ट्रका नाममा सम्बोधन गर्नुहुने",
      "timestamp": 1758672000000,
      "source": "gp",
      "content": "प्रधानमन्त्री सुशीला कार्कीले  बिहीबार राष्ट्रका नाममा सम्बोधन गर्ने हुनुभएको छ ।",
      "longContent": "काठमाडौँ, असोज ८ गते । प्रधानमन्त्री सुशीला कार्कीले  बिहीबार राष्ट्रका नाममा सम्बोधन गर्नुहुने भएको छ । प्रधानमन्त्री तथा मन्त्रिपरिषद्को कार्यालयका अनुसार बिहीबार दिउँसो ४ः०० बजे मन्त्रिपरिषद्को बैठक बस्ने र साँझ ६ः०० बजे प्रधानमन्त्री कार्कीले राष्ट्रका नाममा सम्बोधन गर्नुहुने कार्यतालिका तय भएको छ । ‘जेनजी’ आन्दोलनपछि गठित अन्तरिम सरकारको नेतृत्व गर्नुभएकी प्रधानमन्त्री कार्कीले पहिलो पटक राष्ट्रका नाममा सम्बोधन गर्न लाग्नुभएको हो । गत भदौ २७ गते पूर्वप्रधानन्यायाधीश सुशीला कार्की प्रधानमन्त्री पदमा नियुक्त हुनुभएको थियो । भदौ २३ र २४ गते भएको जेनजी आन्दोलनको जगमा अन्तरिम सरकार गठन भएको थियो । प्रधानमन्त्री कार्की नेतृत्वको अन्तरिम सरकारले प्रतिनिधिसभा विघटन गरी आगामी फागुन २१ गते निर्वाचनको घोषणा गरेको छ । उहाँको नेतृत्वमा तेस्रो पटक मन्त्रिमण्डल विस्तार भई मन्त्रिमण्डलाई वर्तमान सरकारको प्राथमिक कार्यभार छ महिना अर्थात् फागुन २१ गने निर्वाचन सम्पन्न गर्ने रहेको छ । रासस",
      "link": "https://gorkhapatraonline.com/news/173156",
      "image": "https://gorkhapatraonline.com/storage/media/305467/conversions/sushila-karki-original-thumb.jpg"
    },
    {
      "slug": "173154",
      "title": "कोरला जोड्ने घमी खोला पुल अलपत्र",
      "timestamp": 1758672000000,
      "source": "gp",
      "content": "उत्तर/दक्षिण व्यापारिक मार्ग विस्तारित आयोजनाअन्तर्गत कालीगण्डकी करिडोर (बेनी–जोमसोम–कोरला) सडक आयोजनामार्फत ठेक्का सम्झौता भएको मुस्ताङको लोघेकर दामोदरकुण्ड–२ घमी खोलामा निर्माणाधीन पक्की पुल अलपत्र परेको छ ।",
      "longContent": "मुस्ताङ, असोज ८ गते । उत्तर/दक्षिण व्यापारिक मार्ग विस्तारित आयोजनाअन्तर्गत कालीगण्डकी करिडोर (बेनी–जोमसोम–कोरला) सडक आयोजनामार्फत ठेक्का सम्झौता भएको मुस्ताङको लोघेकर दामोदरकुण्ड–२ घमी खोलामा निर्माणाधीन पक्की पुल अलपत्र परेको छ । यहाँको घमी खोलामा निर्माणाधीन पुल ठेक्का सम्झौता भएको सात वर्ष बितिसक्दासमेत सम्पन्न हुन सकेको छैन ।विसं २०७५ पुस १६ गते रु छ करोड ८० लाख लागतमा निर्माण कम्पनी हिमढुङ ठोक्कर एण्ड इमोटल जेभीले आयोजनासँग ठेक्का सम्झौता गरेको थियो । तीन वर्ष सुरुआती ठेक्का सम्झौता भएको यहाँको घमी खोला पुल २०७८ साल पुस ९ गते सम्पन्न भइसक्नुपर्ने थियो । तर, निर्माण कम्पनीको चरम ढिलासुस्तीका कारण यहाँको पुल सम्पन्न हुन नसकी पटकपटक म्याद थप हुँदै आइरहेको छ ।एक स्पान मात्रै रहेको यहाँको घमी खोला पुलको लम्बाइ ४० मिटर र फुटपाथ र नालीसहित ११ मिटर चौडा हुनेगरी ठेक्का सम्झौता भएको आयोजनाले जनाएको छ । यहाँको पुल निर्माणलाई पूर्णता दिन आयोजनाले निर्माण कम्पनीलाई यसअघि पटकपटक ताकेता गरेको भए पनि निर्माण कम्पनीले पुल निर्माणमा अग्रसरता नदिँदा यहाँको पुल अलपत्र पर्दै आइरहेको थियो । यहाँ २०७९ साल निर्माण कम्पनीले ठेक्का मोबिलाइजेसनवापत लिएको रु ७० लाख ५० हजार आयोजनालाई फिर्ता लिएको थियो । यहाँ प्रतिकूल मौसम र हिमपातका कारण काम हुन नसकेको जनाउँदै निर्माण कम्पनीले पुलको सम्पन्न अवधि थप गर्दै आइरहेको थियो ।पछिल्लो समय गत वैशाखमा निर्माण कम्पनीले पुल निर्माणका लागि केही काम अघि बढाएको भए पनि त्यसयताको समयमा कुनै काम अघि बढ्न नसकेको लोघेकर दामोदरकुण्ड गाउँपालिका अध्यक्ष लोप्साङ छोम्फेल विष्टले जानकारी दिनुभयो । उहाँले बहुचर्चित उत्तरी कोरलानाका पूर्ण रुपमा सञ्चालनमा आइसकेको अवस्था रहँदासमेत हालसम्म पुल सम्पन्न हुन नसक्नु दुर्भाग्य भएको बताउनुभयो । निर्माण कम्पनीले चासो दिएर काम अघि बढाएमा दुई महिनाभित्रै पुल सम्पन्न हुने अध्यक्ष विष्टको भनाइ छ ।कोरलानाका जोड्ने मुस्ताङको घमी खोला पुलको पछिल्लो भौतिक प्रगति ७५ प्रतिशत पुगेको आयोजनाका सूचना अधिकारी बाबुसाहेवकुमार बैठाले जानकारी दिनुभयो । पुलको दायाँबायाँ फाउन्डेसन ढलानसहित पुल ढलानका लागि सटिङको काम सकिएको आयोजनाका सूचना अधिकारी बैठाले उल्लेख गर्नुभयो ।यहाँको घमी खोला पुलको पछिल्लो थप भएको म्यादसमेत सकिएर निर्माण कम्पनीलाई ठेक्का सम्झौता लागतको दैनिक ९०.०५० प्रतिशत हुनेगरी २०० दिनको म्याद दिइएको सूचना अधिकारी बैठाको भनाइ छ ।जरिवाना रकम तोकिएको म्यादभित्र पनि निर्माण कम्पनीले पुलको काम अघि नबढाएमा ठेक्का धरौटी तानेर ठेक्का सम्झौता तोड्ने प्रक्रिया अघि बढाइने उहाँले बताउनुभयो ।यहाँको जोमसोम–कोरला सडकमार्गमा पर्ने अधिकाश शाखा नदीमा पक्की पुल निर्माण भइसकेको भए पनि घमी खोला पुल निर्माण पूरा नहुँदा यसपटक उपल्लो मुस्ताङको कोरला नाका पुगेर मालवस्तु ढुवानी गर्ने कन्टेनर र विद्युतीय सवारीलाई आवतजावतमा समस्या उत्पन्न भएको छ । रासस",
      "link": "https://gorkhapatraonline.com/news/173154",
      "image": "https://gorkhapatraonline.com/storage/media/305439/conversions/mustang1-original-thumb.jpg"
    },
    {
      "slug": "173149",
      "title": "ऊर्जामन्त्री घिसिङ र अमेरिकी राजदूत थम्पसनबिच भेटवार्ता",
      "timestamp": 1758672000000,
      "source": "gp",
      "content": "ऊर्जा, जलस्रोत तथा सिँचाइ, भौतिक पूर्वाधार तथा यातायात एवम् सहरी विकास मन्त्री कुलमान घिसिङ र नेपालका लागि संयुक्त राज्य अमेरिकाका राजदूत डिन आर थम्पसनबिच  शिष्टाचार भेटवार्ता भएको छ।",
      "longContent": "काठमाडौँ, असोज ८ गते। ऊर्जा, जलस्रोत तथा सिँचाइ, भौतिक पूर्वाधार तथा यातायात एवम् सहरी विकास मन्त्री कुलमान घिसिङ र नेपालका लागि संयुक्त राज्य अमेरिकाका राजदूत डिन आर थम्पसनबिच  शिष्टाचार भेटवार्ता भएको छ। सिंहदरबारस्थित ऊर्जा, जलस्रोत तथा सिँचाइ मन्त्रालयमा भएको भेटमा नवनियुक्त मन्त्री घिसिङलाई राजदूत थम्पसन अमेरिकातर्फबाट बधाई दिनुका साथै सफल कार्यकालको शुभकामना व्यक्त गर्नुभएको छ।भेटमा नेपाल–अमेरिकी सहयोग, अमेरिकी सहयोगमा सञ्चालित आयोजनाको कार्यान्वयन अवस्था, जेन-जी आन्दोलनको क्रममा क्षति पुगेका सार्वजनिक संरचनाको पुनर्निर्माणलगायतका विषयमा छलफल भएको छ। भेटमा मन्त्री घिसिङले अहिलको सरकारको मुख्य प्राथमिकताको रूपमा आन्दोलनका कारण क्षति भएका संरचनाको पुनर्निर्माण, आम चुनाव र सुशासन कायम गर्नु रहेको बताउनुभएको उहाँको सचिवालयले जनाएको छ। राजदूत थम्पसन अमेरिकले नेपाललाई गर्दै आएको सहयोग जारी रहने उल्लेख गर्नुभएको छ।",
      "link": "https://gorkhapatraonline.com/news/173149",
      "image": "https://gorkhapatraonline.com/storage/media/305436/conversions/Kul-Man-Ghising-t-U.S.-Ambassador-to-Nepal-is-Thompson-meeting-original-thumb.jpg"
    },
    {
      "slug": "173147",
      "title": "बाबुराम भट्टराईद्वारा नेसपाको अध्यक्ष पद त्याग",
      "timestamp": 1758672000000,
      "source": "gp",
      "content": "नेपाल समाजवादी पार्टी (नयाँ शक्ति) का अध्यक्ष एवं पूर्व प्रधानमन्त्री डा. बाबुराम भट्टराईले पार्टीको अध्यक्ष पद त्याग गर्नुभएको छ ।",
      "longContent": "काठमाडौँ, असोज ८ गते । नेपाल समाजवादी पार्टी (नयाँ शक्ति) का अध्यक्ष एवं पूर्व प्रधानमन्त्री डा. बाबुराम भट्टराईले पार्टीको अध्यक्ष पद त्याग गर्नुभएको छ ।दीपज्योती बैङ्क्वेट बौद्धमा आज बसेको नेसपा (नयाँ शक्ति)को केन्द्रीय समितिको विशेष विस्तारित बैठकमा अध्यक्ष डा. भट्टराईले पदत्याग गर्ने प्रस्ताव पेस गर्नुभएको र केन्द्रीय समितीद्वारा स्वीकृत गरेको सो पार्टीका प्रवक्ता कृष्ण शर्माले जानकारी दिनुभयो ।उहाँले भन्नुभयो, “अध्यक्ष भट्टराईको पदत्याग गर्ने प्रस्ताव केन्द्रीय समितीद्वारा स्वीकृत भएको छ । पार्टीका उपाध्यक्ष दुर्गा सोबको अध्यक्षतामा महाधिवेशन आयोजक समिति बनाउने निर्णय गरिएको छ ।”महाधिवेशनसम्मको निम्ति उपाध्यक्ष दुर्गा सोबलाई संयोजक र महासचिव सोनामसिंह स्याङ्तानलाई सदस्य सचिव तथा पार्टी प्रवक्तामा कृष्ण शर्मालाई तोकिएको सो पार्टीका केन्द्रीय सदस्य टङ्क धमलाले बताउनुभयो । उहाँका अनुसार नेसपा (नयाँ शक्ति)ले आउँदो फागुन महिनासम्ममा आफ्नो पार्टीको विशेष महाधिवेशन गर्ने तयारी गरेको छ ।",
      "link": "https://gorkhapatraonline.com/news/173147",
      "image": "https://gorkhapatraonline.com/storage/media/305430/conversions/baburam-bhattari-original-thumb.jpg"
    },
    {
      "slug": "173145",
      "title": "भौतिक पूर्वाधार पुनर्निर्माण कोषमा योगदान गर्न सरकारको अनुरोध",
      "timestamp": 1758672000000,
      "source": "gp",
      "content": "अर्थ मन्त्रालयले भदौ २३ र २४ गतेको आन्दोलनबाट क्षति भएका सार्वजनिक तथा सरकारी भौतिक संरचनाको पुनर्निर्माण गर्न सहयोगका लागि अनुरोध गरेको छ।",
      "longContent": "काठमाडौँ, असोज ८ गते। अर्थ मन्त्रालयले भदौ २३ र २४ गतेको आन्दोलनबाट क्षति भएका सार्वजनिक तथा सरकारी भौतिक संरचनाको पुनर्निर्माण गर्न सहयोगका लागि अनुरोध गरेको छ। भौतिक संरचनाको पुनर्निर्माण समिति (गठन) आदेश २०८२ जारी भएसँगै यस्तो अनुरोध गरेको हो। आन्दोलनका क्रममा भएको क्षतिको पुनर्निर्माणका लागि ‘भौतिक पूर्वाधार पुनर्निर्माण कोष’ खडा गरेको हो। अर्थमन्त्रालयका सहसचिव एवम् प्रवक्ता टङ्कप्रसाद पाण्डेयले विज्ञप्ति सार्वजनिक गर्दै यस्तो अनुरोध गर्नुभएको हो। राष्ट्रिय वाणिज्य बैँक सिंहदरबार शाखामा रहेको भौतिक पूर्वाधार पुनर्निर्माण कोषको नम्बर १९६०१००१०२०७०००४ मा योगदान गर्न अनुरोध गरिएको छ। मन्त्रालयको विज्ञप्तिमा बैँक खाताको विवरणसहित क्युआरसमेत दिइएको छ।",
      "link": "https://gorkhapatraonline.com/news/173145",
      "image": "https://gorkhapatraonline.com/storage/media/305425/conversions/Artha-mantralaya-finance-ministry-original-thumb.jpg"
    },
    {
      "slug": "173144",
      "title": "तुइन खोला पहिरोः  पोखरा–काठमाडौँ यातायात समेत प्रभावित",
      "timestamp": 1758672000000,
      "source": "gp",
      "content": "मुग्लिन–नारायणगढ खण्डको तुइन खोला क्षेत्रमा गएको पहिरोको प्रभाव पोखरा– काठमाडौँ सडकखण्डमा पनि पर्ने गरेको छ।",
      "longContent": "पोखरा, असोज ८ गते। मुग्लिन–नारायणगढ खण्डको तुइन खोला क्षेत्रमा गएको पहिरोको प्रभाव पोखरा– काठमाडौँ सडकखण्डमा पनि पर्ने गरेको छ। उक्त पहिरोका कारण मुग्लिनखण्डमा सवारी साधनको अत्याधिक चाप बढ्न थालेसँगै त्यसको प्रभाव पोखरा–काठमाडौँ आवतजावत चल्ने सवारी साधनमा परेको पृथ्वीराजमार्ग बस सञ्चालक कम्पनी लिमिटेडका अध्यक्ष ऐनकुमार साईले जानकारी दिनुभयो।\tउक्त पहिरोका कारण सडकमा सवारी साधनको जाम हुन थालेपछि यात्रुहरूलाई समयमा नै गन्तव्यमा पुर्‍याउन नसकिएको उहाँले बताउनुभयो। लगातार पहिरो जान थालेपछि मुग्लिन–नारायणगढ सडकखण्ड बन्द गरी पहिरो पन्छाउने काम भइरहेको छ।\tउहाँले भन्नुभयो , “मुग्लिन–नारायणगढ खण्डमा सडक यातायात प्रभावित भएसँगै नेपालका पश्चिमी क्षेत्रमा जाने सवारी साधन पोखरा हुँदै जान थालेका कारण पनि सवारी साधनको चाप अत्याधिक छ।” पोखरा–काठमाडौँ खण्डमा पृथ्वीराजमार्ग बस सञ्चालक कम्पनीअन्तर्गत नियमित ४०० को सङ्ख्याका यात्रुवाहक सवारी साधनले सेवा दिइरहेको उहाँले जानकारी दिनुभयो। दसैँको टीकाको दिन नजिकिँदै गर्दा ठुलो सङ्ख्यामा सर्वसाधारण आवतजावत गर्ने भए पनि सडक अवरुद्ध हुँदा आवतजावतमा कठिनाइ भएको उहाँले बताउनुभयो।",
      "link": "https://gorkhapatraonline.com/news/173144",
      "image": "https://gorkhapatraonline.com/storage/media/305421/conversions/Muglin-Sadak-pahiro-2082-asoj-4--original-thumb.jpg"
    },
    {
      "slug": "173132",
      "title": "कांग्रेसले मधेश सरकारबाट समर्थन फिर्ता लियो",
      "timestamp": 1758672000000,
      "source": "gp",
      "content": "नेपाली कांग्रेस मधेशले जनमत पार्टी नेतृत्वमा रहेको मधेश प्रदेश सरकारलाई दिएको समर्थन फिर्ता लिने निर्णय गरेको छ ।",
      "longContent": "लक्ष्मी चौधरीजनकपुरधाम, असोज ८ गते । नेपाली कांग्रेस मधेशले जनमत पार्टी नेतृत्वमा रहेको मधेश प्रदेश सरकारलाई दिएको समर्थन फिर्ता लिने निर्णय गरेको छ ।बुधबार जनकपुरधाममा बसेको कांग्रेस मधेश प्रदेश संसदीय दलको बैठकले सर्वसम्मत निर्णय गर्दै आजकै मितिबाट सरकारलाई दिइरहेको समर्थन फिर्ता लिने र सहभागी मन्त्रीहरुलाई फिर्ता बोलाउने निर्णय गरेको हो ।बैठकमा उपस्थित प्रदेशसभा सदस्यहरुले छलफल गर्दै जनमत पार्टीले नै मुख्यमन्त्रीसहित आफ्ना मन्त्रीहरुलाई फिर्ता बोलाइसकेकाले नेपाली कांग्रेसले समर्थन जारी राख्न औचित्य नरहेको निष्कर्ष निकालेका थिए ।बैठकपछि जारी विज्ञप्तिमा भनिएको छ– “सरकारको नेतृत्व गरिरहेको दल जनमत पार्टीले नै वर्तमान सरकारलाई दिइरहेको समर्थन फिर्ता लिएर मुख्यमन्त्री र मन्त्रीहरुलाई फिर्ता बोलाइसकेको अवस्थामा नेपाली कांग्रेस पार्टीले समर्थन दिई रहनुपर्ने कुनै औचित्य छैन । त्यसैले आजकै मितिबाट समर्थन फिर्ता लिइएको छ ।”जनमत पार्टीले आफ्ना मन्त्री फिर्ता बोलाउँदै समर्थन फिर्ता लिएपछि नेपाली कांग्रेसले पनि आजदेखि आफ्ना मन्त्रीहरुलाई फिर्ता बोलाएको कांग्रेस मधेशका महामन्त्री बृहस्पति श्रेष्ठले जानकारी दिनुभयो ।यस्तै, कांग्रेस मधेशका सभापति कृष्णप्रसाद यादवले पार्टीले व्यक्तिलाई नभई संस्थालाई समर्थन गर्ने परम्परा रहेको उल्लेख गर्दै मंगलबार बसेको प्रदेशसभा बैठकमा जनमत पार्टीका सम्पूर्ण सदस्यहरु (मुख्यमन्त्री बाहेक) प्रतिपक्षको बेन्चमा बसेपछि कांग्रेसले पनि समर्थन फिर्ता लिन विवश भएको बताउनुभयो ।“मुख्यमन्त्रीलाई राजिनामा दिन हामीले माग गरेका थिएनौं, उहाँले आफैं राजिनामा दिनुभयो । उहाँको पार्टीले समेत मुख्यमन्त्रीसहित आफ्ना मन्त्री फिर्ता बोलाएपछि हामीले पनि संस्थागत औचित्यका आधारमा समर्थन फिर्ता लिएका हौं,” सभापति यादवले स्पष्ट पार्नुभयो ।यादवका अनुसार प्रदेशसभामा जनमत पार्टीका सबै सदस्य प्रतिपक्षी बेन्चमा गएर बसेपछि कांग्रेसले पनि समर्थन जारी राख्ने औचित्य नदेखेको हो ।",
      "link": "https://gorkhapatraonline.com/news/173132",
      "image": "https://gorkhapatraonline.com/storage/media/305424/conversions/IMG_0176(1)-original-thumb.jpg"
    },
    {
      "slug": "173126",
      "title": "घरको छतबाट खस्दा पुरुषको मृत्यु",
      "timestamp": 1758672000000,
      "source": "gp",
      "content": "मोरङको विराटनगर महानगरपालिका–११ का ५६ वर्षीय राजेन्द्रप्रसाद पौडेलको घरको छतबाट खसेर मृत्यु भएको छ ।",
      "longContent": "खेमराज सापकोटारानी (मोरङ), असोज ८ गते । मोरङको विराटनगर महानगरपालिका–११ का ५६ वर्षीय राजेन्द्रप्रसाद पौडेलको घरको छतबाट खसेर मृत्यु भएको छ ।मोरङ प्रहरीले दिएको जानकारीअनुसार तीन तले घरको छतबाट खसेका पौडेल गम्भीर घाइते हुनुभएको थियो । तत्काल उद्धार गरी विराट नर्सिङ होम लगिए पनि उपचार सुरु हुनुअघि नै चिकित्सकले मृत घोषित गरेको प्रहरीले जनाएको छ ।मोरङ प्रहरी प्रवक्ता डिएसपी कोपिला चुँडालका अनुसार पौडेल कसरी छतबाट खस्नुभयो भन्नेबारे अनुसन्धान भइरहेको छ ।",
      "link": "https://gorkhapatraonline.com/news/173126",
      "image": "https://gorkhapatraonline.com/storage/media/305407/conversions/dead-body-original-thumb.jpg"
    },
    {
      "slug": "173115",
      "title": "अत्यावश्यक अवस्थामा बाहेक विदेश भ्रमणमा रोक : स्वकीयको जागिर खोसियो",
      "timestamp": 1758672000000,
      "source": "gp",
      "content": "राष्ट्रपति, उपराष्ट्रपति, प्रधानमन्त्री, सभामुख र राष्ट्रियसभाका अध्यक्षबाहेक नेपाल सरकार, प्रदेश तथा स्थानीय तहका पदाधिकारीको लागि सल्लाहकार नियुक्ति गर्न नपाइने भएको छ।",
      "longContent": "काठमाडौँ, असोज ८ गते। राष्ट्रपति, उपराष्ट्रपति, प्रधानमन्त्री, सभामुख र राष्ट्रियसभाका अध्यक्षबाहेक नेपाल सरकार, प्रदेश तथा स्थानीय तहका पदाधिकारीका लागि सल्लाहकार नियुक्ति गर्न नपाइने भएको छ। यसैगरी सरकारले राष्ट्रपति, उपराष्ट्रपति, प्रधानमन्त्री, सभामुख र राष्ट्रियसभाका अध्यक्ष, प्रदेश प्रमुख, नेपाल सरकार तथा प्रदेश सरकारका मन्त्रीबाहेक सांसदलगायत अन्य राजनीतिक पदाधिकारीको स्वकीय सचिवको सुविधा खारेज गरेको छ।मन्त्रिपरिषद्ले यही असोज ५ गते गरेको निर्णयानुसार सरकार र प्रदेश सरकारका मन्त्री र प्रदेश प्रमुखको स्वकीय सचिवालयमा बढीमा तीन जना मात्र नियुक्ति गर्न पाइनेछ।सार्वजनिक संरचनाको पुनर्निर्माण र मर्मत, सार्वजनिक सेवा सुचारु, निर्वाचन खर्च व्यवस्थापन, आर्थिक पुनःरुत्थान र राहतसमेतका लागि विकास आयोजनाको पुनःप्राथमिकीकरण, अनुत्पादक खर्च कटौती र मितव्ययिता कार्यम गर्ने सम्बन्धमा मन्त्रिपरिषद्ले सो निर्णय गरेको हो। उक्त निर्णय कार्यान्वयन गर्न/गराउनका लागि सरकारका सबै मन्त्रालय तथा निकाय, प्रदेश सरकार तथा सबै स्थानीय तहलाई पत्राचार गरिएको अर्थ मन्त्रायका सहसचिव एवं प्रवक्ता टङ्कप्रसाद पाण्डेयले जानकारी दिनुभयो।सरकारले विगतमा स्रोत सहमति लिई निर्माणाधीन रहेका आयोजनालाई बजेट कमी हुन नदिई कार्यान्वयनमा निरन्तरता दिने निर्णय गरेको छ। त्यस्तै सरकारका विभिन्न मन्त्रालयअन्तर्गत पुँजीगत खर्चमा विनियोजित रकममध्ये मन्त्रालयगत बजेट सूचना प्रणालीमा नयाँ प्रविष्टि भएका, पूर्वतयारी नभएका र दोहोरो प्रविष्टि भएका कम महत्वका स–साना आयोजना÷कार्यक्रमहरू आर्थिक कार्यविधि तथा वित्तीय उत्तरदायित्व ऐन २०७६ को दफा २१ बमोजिम रोक्का राख्ने निर्णय गरिएको छ।विभिन्न मन्त्रालयअन्तर्गत रहेका बजेट शीर्षकमा बजेट विनियोजन भए तापनि उद्देश्यभन्दा बाहिरका र कम महत्वका क्षेत्रमा रहेको बजेट विनियोजनलाई रोका राख्ने सरकारको निर्णय छ। भैपरी वा अन्य शीर्षकमा एकमुष्ट बजेट राखी आयोजनाहरू पहिचान नभएको हुँदा उपयोगिता नदेखिएको बजेट रोका राखिनेछ।टुक्रे आयोजना रोक्का राखिनेप्रदेश र स्थानीय तहबाट सञ्चालन हुने प्रकृतिका ससाना खुद्रे/टुक्रे आयोजनासमेतमा विभिन्न मन्त्रालयमा भएको विनियोजनलाई रोक्का राखिनेछ। त्यस्तै माथि रोका प्रस्ताव गरिएका बजेट उपशीर्षकमा रहेका कियाकलापहरूमा अघिल्लो आर्थिक वर्षमा दायित्व सिर्जना भएको तर भुक्तानी दिन बाँकी रहेको भए फरफारक गर्ने हदसम्म सम्बन्धित मन्त्रालयको माग बमोजिम रोक्का फुकुवा गर्ने सरकारको निर्णय छ। राष्ट्रिय प्राथमिकता, स्रोत सहमति दिइएका तथा क्रमागत आयोजनामा दायित्व सिर्जना भएको या चालु आर्थिक वर्षमा दायित्व सिर्जना हुने तर न्यून बिनियोजन भएको भए रोक्का रहेको उपशीर्षकबाट रकमाम्तर गरी खर्च व्यवस्थापन गरिनेछ।विगतमा प्रचलित कानुनबमोजिम दायित्व सिर्जना भई भुक्तानी दिन पर्याप्त रकम विनियोजन नभएको कारण बजेट अपुग भएको भए रोक्का गरिएको रकमबाट रकमान्तर, स्रोतान्तर तथा कार्यक्रम संशोधन गरी खर्च व्यवस्थापन गरिने मन्त्रालयले जनाएको छ।रोक्का रहेका आयोजनामध्ये २०८२ असोज २ गतेसम्म खरिद सम्झौता भई दायित्व सिर्जना भइसकेको वा खरिद प्रक्रिया अन्तिम चरणमा रहेको भए सोको पुष्ट्याइँसहित फुकुवाको लागि सम्बन्धित मन्त्रालयबाट लेखी आएपछि अर्थ मन्त्रालयले फुकुवा गर्ने निर्णयमा उल्लेख छ।शिक्षा, स्वास्थ्य र खानेपानीजस्ता आधारभूत आवश्यकताका सामाजिक क्षेत्रमा यस आर्थिक वर्षको बजेटले लिएको सामाजिक क्षेत्रको लक्ष्य पूरा गर्न बाधा पर्न जाने देखिएमा अर्थ मन्त्रालयको सहमति लिई आयोजना तथा कार्यकमको खरिद प्रक्रिया अगाडि बढाइनेछ।सरकारी संरचनाको पुनर्निर्माणको लागि पुनर्निर्माण कोष कार्यविधिबमोजिम सिफारिस भएका आयोजनालाई मन्त्रायगत बजेट सूचना प्रणालीमा मा प्रविष्टि गरी खर्च व्यवस्थापन गर्ने सरकारको निर्णय छ। त्यसैगरी चालु आर्थिक वर्षमा नयाँ प्रविष्टि गरेका आयोजना वा अन्य कुनै खरिद प्रयोजनका लागि बहुवर्षीय स्रोत सहमति नदिने भएको छ।सरकारी संरचना पुनर्निर्माण गर्दा सेवाग्राहीमैत्री, खुला र छरितो संरचना बनाउने। सरकारले कार्यालयको कार्यबोझ, कार्य प्रकृति तथा दरबन्दी संरचनालाई विश्लेषण गरी भौतिक संरचना र ले–आउट व्यवस्थापन गर्ने भएको छ।आयोजना टुक्र्याएर उपभोक्ता समितिबाट काम गराउन नपाइनेसरकारबाट सञ्चालन हुने, सरकारबाट वित्तीय हस्तान्तरण भएका प्रदेश वा स्थानीय तहबाट सञ्चालन हुने १० लाखभन्दा बढीका आयोजना उपभोक्ता समितिबाट कार्यान्वयन नगर्ने/नगराउने र आयोजना टुक्र्याएर उपभोक्ता समितिबाट काम गराउन नपाइने निर्णय गरिएको छ।निर्माणमा ‘कन्टिन्जेन्सी’ रकमको सीमा घटाई एक अर्बसम्म लागत अनुमान भएका आयोजनामा तीन प्रतिशतसम्म र सोभन्दा बढीका निर्माण आयोजनामा दुई प्रतिशतसम्म हुने गरी कार्यान्वयन गरिनेछ।चालु आर्थिक वर्ष २०८२/८३ मा मन्त्रालयगत बजेट सूचना प्रणालीमा प्रविष्ट भएका चालुतर्फका नयाँ क्रियाकलाप/कार्यक्रमको कार्यक्रम सञ्चालन ढाँचा स्पष्ट नभएको, कार्यकमको प्रतिफल सम्बन्धित नभएको वा अनुत्पादक क्रियाकलाप÷कार्यक्रममा विनियोजित रकम आर्थिक कार्यविधि तथा वित्तीय उत्तरदायित्व ऐन, २०७६ को दफा २१ बमोजिम रोक्का राखिने भएको छ।सरकारले सार्वजनिक निकायका पदाधिकारी र कर्मचारीलाई नियमित कामका लागि बैठक भत्ता उपलब्ध नगराउने, तर कानुनबमोजिम गठन भएको समितिको काममा कार्यालय समयबाहेकको बैठकको भत्ता उपलब्ध गराउन सकिने जनाएको छ।सरकारी, आफ्नो वा आफ्नो परिवारको स्वामित्वमा रहेको निजी आवास प्रयोग गर्ने पदाधिकारीले आवास सुविधाबापतको रकम लिन नपाउने भएको छ।त्यस्तै सरकारले विद्यमान जनशक्तिबाट सम्पादन हुने कामको लागि विनियोजित बजेटको उपयोग गरी बाह्यसेवा परामर्शबाट काम गर्न÷गराउन नपाउने तथा विधेयक, नियम, विनियम, कार्यविधि, दिग्दर्शन, मापदण्ड र निर्देशिका बनाउनेजस्ता कामका लागि सेवा परामर्श नलिने निर्णय गरेको छ।विद्यमान जनशक्तिबाट सम्पादन हुन नसक्ने अवस्था हो भनी सम्बन्धित लेखा उत्तरदायी अधिकृतबाट प्रमाणित गराएर मात्र पुँजीगत अनुसन्धान तथा परामर्शका लागि खर्च गर्न सकिने भएको छ। पानी, बिजुली र सञ्चार महसुललगायतका सेवा खर्चमा मितव्ययिता कायम गर्ने, पानी, बिजुली र सञ्चार महसुलबापत विनियोजित बजेटबाट खर्च धान्ने गरी मितव्ययी ढङ्गले खर्च गर्ने सरकरको निर्णय छ। कार्यालयमा आवश्यक नपरेको समयमा बत्ती, एअरकन्डिसन, पङ्खाजस्ता बिजुली खपत हुने यन्त्र उपकरण चलेको छ कि भनी सम्बन्धित कर्मचारी स्वयंले नियमित चेक गर्ने सरकारको निर्णय छ।सरकारी कार्यालयका लागि प्रमुख मार्गमा घर बहालमा लिन नपाइनेसरकारी कार्यालयको लागि न्यूनतम आवश्यकताभन्दा बढी कोठा र सुविधा भएको घर बहालमा नलिने, सरकारी कार्यालयहरूले सकेसम्म व्यापारिक क्षेत्र र प्रमुख मार्गमा घर बहालमा लिन नपाइने निर्णयमा उल्लेख छ। त्यसैगरी विदेशस्थित कूटनीतिक नियोगहरूमा कार्यरत कर्मचारीहरूको निवासको लागि घरभाडामा लिनुपर्दा वा अब आइन्दा घरभाडा नवीकरण गर्नुपर्दा व्यापारिक क्षेत्र र सहरका प्रमुख मार्गहरूमा लिन नपाइने भएको छ।सरकारको निर्णयानुसार सङ्घ, प्रदेश र स्थानीय तहका पदाधिकारी तथा कर्मचारीहरूमा सवारीसाधन, मोबाइल फोन, फर्निचर, ल्यापटप, डेस्कटप कम्प्युटर, मोटरसाइकलजस्ता सामान उपयोगमा पुरानो सामान प्रयोग गर्नुपर्नेछ।त्यस्तै जेनजी प्रदर्शनका क्रममा सिर्जना भएको असामान्य परिस्थितिबाट क्षति भएका कार्यालयहरूलाई आवश्यक पर्ने भवन, टेबल, कुर्सी, दराज, सोफालगायतका कार्यालय सामान, मेसिन उपकरण, फर्निचरजस्ता सामग्री नजिकको कार्यालयमा भएकोबाट हस्तान्तरण गराई उपयोग गर्ने र त्यसरी हस्तान्तरण भएको सामानको हस्तान्तरण कार्यालय प्रमुख तहको निर्णयबाट नै हुने निर्णयमा उल्लेख छ। आगामी दिनमा सरकारी भौतिक संरचनाको बीमा गर्ने कार्य सुरुआत गरिनेछ।अत्यावश्यक अवस्थामा प्राविधिक जनशक्तिबाहेक थप दरबन्दी सिर्जना नगर्ने, विशेषज्ञ सेवामा दीर्घकालीन दायित्व सिर्जना नहुने गरी स्थायी दरबन्दीको सट्टा सेवा परामर्श लिने सरकारको निर्णय छ।अर्थ, गृह र परराष्ट्र मन्त्रालयलगायत पछिल्लो समय सङ्गठन तथा व्यवस्थापन सर्वेक्षण स्वीकृत भई थप संरचना तथा दरबन्दी सिर्जना भएका मन्त्रालयहरूले सङ्क्षिप्त सङ्गठन तथा व्यवस्थापन सर्वेक्षण गरी चुस्त, छरितो र मितव्ययी बनाउन अनावश्यक संरचना र दरबन्दी शीघ्र घटाइने भएको छ।सङ्घ, प्रदेश र स्थानीय तहमा कार्य जिम्मेवारीमा दोहोरोपन/तेहोरोपन हुने गरी नयाँ संरचना सिर्जना नगर्ने र हाल दोहोरो परेका संरचना खारेज गर्ने सरकारको निर्णय छ। त्यसैगरी भूमि समस्या समाधान आयोग खारेजी गर्ने व्यवस्था मिलाइने भएको छ।राष्ट्रिय अनुसन्धान विभाग गृह मन्त्रालय मातहतसुरक्षा संवेदनशीलता, कार्यसम्पादन प्रभावकारिता, सुरक्षा निकायबीच समन्वय, विगतको अभ्यास र ‘इन्टिलिजेन्स एक्सीलेन्स’का लागि राष्ट्रिय अनुसन्धान विभागलाई गृह मन्त्रालय मातहत राख्ने व्यवस्था मिलाइने भएको छ।राजस्व चुहावटको प्रभावकारी नियन्त्रण तथा मुलुकलाई सम्पत्ति शुद्धीकरणको ‘इन्क्रिज्ड मोनिटरिङ लिष्ट’बाट बाहिर निकाल्न अन्तर्राष्ट्रिय अभ्यास, कार्यप्रकृति, कार्यसम्पादन प्रभावकारिताका दृष्टिकोणले राजस्व अनुसन्धान विभाग र सम्पत्ति शुद्धीकरण अनुसन्धान विभागलाई अर्थ मन्त्रालय मातहतमा ल्याई पुनःसंरचना गर्न व्यवस्था मिलाउने सरकारको निर्णय छ।‘कन्ट्राक्टिङ’ र ‘आउटसोर्सिङ’बाट हुने कामलाई स्थायी संरचना सिर्जना नगर्ने,  सरकार, प्रदेश तथा स्थानीय तहमा स्वीकृत दरबन्दी बाहेकमा अस्थायी तथा करारमा कर्मचारी राख्न नपाउने सरकारको निर्णय छ।चालु खर्च घटाउन सरकारकाले अत्यावश्यकबाहेकका तालिम, गोष्ठी तथा सेमिनार सञ्चालन नगर्ने, सञ्चालन गर्नैपर्ने अवस्थामा सरकारी हलहरूमा र सम्भव भएसम्म अनलाइन तालिम गोष्ठीजस्ता कार्यक्रम सञ्चालन गरिने भएको छ। सरकार, प्रदेश सरकार, स्थानीय तह, संस्थान, प्रतिष्ठान र नियामक निकायको खर्चमा अत्यावश्यक अवस्थामा बाहेक विदेश भ्रमणमा रोक लगाइएको छ। नेपाल सरकारको प्रतिनिधित्व सम्बन्धित नियोगबाट हुनसक्ने अवस्था भएमा सम्बन्धित नियोगलाई नै अख्तियारी दिइनेछ।सरकारको प्रतिनिधित्व अनिवार्य भएको अन्तर्राष्ट्रिय सभा सम्मेलनमा राष्ट्र प्रमुख वा सरकार प्रमुखको नेतृत्वमा हुने प्रतिनिधिमण्डल बढीमा १० जना र सरकारको स्रोतमा हुने अन्य प्रतिनिधिमण्डलमा बढीमा तीन जना मात्र सदस्य रहने निर्णयमा उल्लेख छ।त्यस्तै प्रतिफलयुक्त आयोजना, वैदेशिक सहायताबाट सञ्चालित आयोजना र नागरिकप्रतिको दायित्व बहन गर्नुपर्ने विषयका आयोजनाका लागि मात्र सार्वजनिक संस्थानमा शेयर तथा ऋण लगानी गर्ने, आर्थिक अवस्था कमजोर भएका तथा सावाँ/ब्याज तथा प्रतिफल दिन नसक्ने सार्वजनिक संस्थानमा नेपाल सरकारले थप लगानी नगर्ने भएको छ। यस्तो रोक्का अवधि भर नेपाल सरकारका लगानी भएका संस्थाहरुले हकप्रद तथा थप सार्वजनिक निष्कासन (एफपिओ) शेयर जारी गर्न रोका गरिएको छ।नेपाल सरकारले सार्वजनिक संस्थानबाट प्राप्त गर्नुपर्ने भाखा नाघेको साँवा तथा ब्याज असुलउपर गर्न सम्बन्धित मन्त्रालय जवाफदेही हुने भएको छ। सरकारले सवारीसाधनको उपयोगका लागि सवारी सुविधासम्बन्धी सम्बन्धित कानुनमा सङ्ख्या किटान भएकोमा बाहेक सवारी सुविधा पाउने राजनीतिक तया प्रशासनिक पदाधिकारीलाई एकभन्दा बढी सवारीसाधन उपलब्ध नगराउने/प्रयोग नगर्ने भएको छ।सवारीसाधन क्षति भएका मन्त्रालय एवं केन्द्रीय निकाय तथा कार्यालयले आफ्नो मातहतका विभाग, निकाय वा कार्यालयहरूमा भएका सवारीसाधनबाटै व्यवस्थापन गर्नुपर्नेछ। राजनीतिक तथा प्रशासनिक पदाधिकारीको सुविधाका लागि नयाँ सवारीसाधन खरिद नगरी उपलब्ध सवारीसाधनबाटै व्यवस्थापन गरिने भएको छ।सवारी सुविधा पाउने पदाधिकारी तथा कर्मचारीलाई सवारी सुविधा व्यवस्थापनसम्बन्धी छुट्टै मापदण्ड अर्थ मन्त्रालयले ४५ दिनभित्र तयार गरी सोहीबमोजिम व्यवस्थापन गर्ने भएको छ। यद्यपि समयमा निर्वाचन सम्पन्न गर्न तथा शान्ति सुरक्षा प्रयोजनको लागि उपलब्ध सवारीसाधनबाट अपुग भएमा खरिद गर्न सकिनेछ।स्वकीय सचिवालयका लागि मन्त्रालयमा कार्यकक्ष नराख्नेत्यसैगरी नेपाल सरकार र प्रदेश सरकारका मन्त्रीहरूलगायत राजनीतिक पदाधिकारीका स्वकीय सचिवालयका लागि मन्त्रालयमा कार्यकक्ष नराख्ने, यस्ता स्वकीय सचिवालयका कर्मचारीका लागि सवारीसाधन, वैदेशिक भ्रमण र अन्य भौतिक सुविधा उपलब्ध गराउन नपाइने भएको छ।प्रेस समन्वयका लागि अतिरिक्त नियुक्ति नगरी सम्बन्धित निकायकै प्रवक्ता तथा सूचना अधिकारीबाट कार्यसम्पादन गर्ने व्यवस्था मिलाइनेछ भने विभिन्न मुलुकका लागि खटिने नेपाल सरकारको प्रतिनिधि राजदूतको नियमानुसार बाहेक माथिल्लो तह तोकी दिइने गरिएका थप सुविधा खारेज गरिएको छ।सार्वजनिक संस्थानमा रिक्त रहेका कार्यकारी प्रमुखको पदमा तत्कालका लागि सरकारको स्थायी सेवामा रहेका कर्मचारीलाई काजमा खटाउने, महँगा इलेक्ट्रोनिक्स र विलासी सामग्रीहरू खरिद नगर्ने, ग्यास, साइकल, स्वास्थ्य बिमा शुल्क, विद्युत् महसुल भुक्तानी, ह्याण्डपम्प, साड़ी वितरणजस्ता वितरणमुखी कार्यक्रम सञ्चालन गर्न नपाइने सरकारको निर्णय छ।बक्यौता असुलीका लागि सरकारले अन्तर्गतका निकायले प्राप्त गर्नुपर्ने कर राजस्व वा गैरकर राजस्व असुलीलाई प्रभावकारी बनाउने सम्बन्धित मन्त्रालय जवाफदेही हुने, अन्तिम लेखा परीक्षणबाट असुलउपर गर्ने भनी तोकिएको बेरुजु तुरुन्त असुलउपर गर्ने निर्णय गरेको छ।निर्णयानुसार प्रचलित कानुनमा व्यवस्था भएको तर नियामक निकायहरूबाट नेपाल सरकारको कोषमा दाखिला हुन बाँकी मौज्दात रकम २०८२ असोज मसान्तभित्र नियमानुसार दाखिला गराउनुपर्नेछ।",
      "link": "https://gorkhapatraonline.com/news/173115",
      "image": "https://gorkhapatraonline.com/storage/media/305383/conversions/PM-office-original-thumb.jpg"
    },
    {
      "slug": "173116",
      "title": "मतदाता नामावली ऐन संशोधन अध्यादेश जारी",
      "timestamp": 1758672000000,
      "source": "gp",
      "content": "राष्ट्रपति रामचन्द्र पौडेलले मतदाता नामावली ऐन संशोधन गर्न बनेको अध्यादेश जारी गर्नुभएको छ ।",
      "longContent": "काठमाडौँ, असोज ८ गते । राष्ट्रपति रामचन्द्र पौडेलले मतदाता नामावली ऐन संशोधन गर्न बनेको अध्यादेश जारी गर्नुभएको छ । राष्ट्रपति कार्यालयका प्रवक्ता प्रदीपकुमार कोइरालाका अनुसार बुधबार राष्ट्रपति पौडेलले संविधानको धारा ११४ को उपधारा (१) बमोजिम मन्त्रिपरिषद्को सिफारिसमा अध्यादेश जारी गर्नुभएको हो । सरकारले फागुन २१ गते चुनावको घोषणा गरेसँगै नयाँ मतदाताको नाम सङ्कलनको बाटो खुला गर्न मतदाता नमावली ऐन, २०७३ लाई संशोधन गर्न बनेको अध्यादेश राष्ट्रपतिसमक्ष पेश गरेको थियो । निर्वाचन आयोगका सूचना अधिकारी सुमन घिमिरेका अनुसार आयोगले नयाँ मतदाता सङ्कलनका लागि कार्ययोजना बनाएर लागू गर्नेछ । सोही योजना अनुसार कुन मितिबाट सुरु गरेर कहिलेसम्म सङ्कलन गर्ने भन्ने मिति तय हुनेछ । २०८२ फागुन २० गते १८ वर्ष उमेर पुगेका मतदाताले फागुन २१ मा हुने निर्वाचनमा मतदान गर्न पाउनेछन् ।",
      "link": "https://gorkhapatraonline.com/news/173116",
      "image": "https://gorkhapatraonline.com/storage/media/305370/conversions/president-offic1-original-thumb.jpg"
    },
    {
      "slug": "173026",
      "title": "देशभर ४५ जिल्लामा सहुलियत पसल : यस्तो छ मूल्य",
      "timestamp": 1758672000000,
      "source": "gp",
      "content": "देशका ४५ जिल्लाका विभिन्न स्थानमा चाडवाड लक्षित सुपथ मुल्य पसल सञ्चालनमा छन् ।",
      "longContent": "काठमाडौँ, असोज ८  गते ।  देशभर ४५ जिल्लाका विभिन्न स्थानमा दसैँ, तिहार र छठ लक्षित सुपथ मूल्य पसल सञ्चालनमा छन् । खाद्य व्यवस्था तथा व्यापार कम्पनी लिमिटेडका सूचना अधिकारी माधव मिश्रका अनुसार काठमाडौँ उपत्यकाभित्र थापाथली, रामशाहपथ, दक्षिणकाली बिक्री केन्द्र तथा ललितपुरको नख्खु खाद्य गोदाम परिसरमा सहुलियत पसल सञ्चालनमा छन् । वार्षिक स्वीकृत कार्यक्रम बजेटको सीमाभित्र रही घटस्थपनाको एक साता अघि अर्थात् भदौ ३० गतेदेखि छठ पर्वसम्म खाद्य कम्पनीका वस्तुहरूको मूल्यमा केही छुट गरी बिक्री वितरण गरिएको उहाँको भनाइ छ । प्रतिकिलो पाँच रुपियाँ छुटउहाँका अनुसार सबै किसिमका चामल र गहुँ दानामा प्रतिकिलो पाँच रुपियाँ छुट दिइएको छ । यसैगरी, चिनी तथा सबै किसिमका दालहरू, चना, भटमास, केराउ तथा गेडागुडीमा प्रतिकिलो पाँच रुपियाँ छुट  दिइएको छ । प्रतिकिलो सात रुपियाँ छुटसबै किसिमका खाने तेल (तोरी, सनफ्लावर, भटमासको तेल) मा प्रतिलिटर सात रुपियाँ तथा चिउरा, आटा, पिठो, मैदामा पनि प्रतिकिलो सात रुपियाँ छुट दिइएको उहाँको भनाइ छ ।प्रतिकिलो दस रुपियाँ छुटयसैगरी, चियापत्ती, जिरा, धनियाँ, रैथाने खाद्य वस्तुहरू कर्णालीको सिमी, फापरको दाना, कागुनो, उवा, जुम्ली मार्सी, बासमतिमा प्रतिकिलाे दस रुपियाँ छुट छ ।  जिउँदो खसी, बोका, च्याङ्ग्रामा पनि प्रतिकिलो दस रुपियाँ छुट दिइएको छ ।उहाँका अनुसार देशका ४५ जिल्लाका एक सय ११ स्थानमा खाद्य व्यवस्था तथा व्यापार कम्पनी लिमिटेडले सहुलियत पसल सञ्चालन गरेको छ । ४५ जिल्लाहरूमा झापा, ताप्लेजुङ, मोरङ, भोजपुर, सङ्खुवासभा, सोलुखुम्बु, ओखलढुङ्गा, खोटाङ, सिराहा, जनकपुर, पर्सा, काठमाडौँ, ललितपुर, रसुवा, कास्की, तनहुँ, गोरखा, लमजुङ, मनाङ, जोमसोम, रूपन्देही, बाँके, दाङ, बर्दिया, रोल्पा, रुकुम पूर्व, गुल्मी, सुर्खेत, रुकुम पश्चिम, दैलेख, डोल्पा, कालिकोट, हुम्ला, जाजरकोट, जुम्ला, मुगु, कैलाली, डडेलधुरा, बाजुरा, बझाङ, डोटी, बैतडी, दार्चुला, कन्चनपुर, अछाम लगायतका जिल्लामा सहुलियत पसल सञ्चालनमा छन् ।  मिश्रले भन्नुभयो, “सुपथ मूल्य पसल ४५ जिल्लाको एक सय ११ स्थानमा सञ्चालनमा छन् । उपभोक्ताको उपस्थिती पनि एकदम राम्रो छ । दैनिक एक करोडभन्दा बढीको कारोबार भएको छ ।”साल्ट ट्रेडिङ्ग कर्पोरेसन लिमिटेडका सूचना अधिकारी कुमार राजभण्डारीका अनुसार साल्ट ट्रेडिङ्गले काठमाडौँ उपत्यकाभित्र १२ स्थानमा सहुलियत पसल सञ्चालन गरेको छ । यस्तै, देशभरमा आफ्ना कार्यालय रहेका स्थानमा साल्ट ट्रेडिङ्गले सहुलियत पसल सञ्चालन गरेको छ । राजभण्डारीले कालीमाटी, सतुङ्गल, कोटेश्वर, काँडाघारी, कौशलटार, जावलाखेल, सिफल, कपन, बालाजु, इमाडोल, महाराजगन्जलगायतका स्थानमा सहुलियत पसल सञ्चालन गरेको छ । उहाँले भन्नुभयो, “काठमाडौँ उपत्यकाको १२ स्थानमा छ । गएको भदौ ३० गतेदेखि नै सुपथ पसल सुरु भइसकेको छ । चिनीमा प्रतिकिलो पाँच रुपियाँ, नुनमा प्रतिकिलो दुई रुपियाँ, तेलमा प्रतिलिटर सात रुपियाँ छुट दिइएको छ ।”",
      "link": "https://gorkhapatraonline.com/news/173026",
      "image": "https://gorkhapatraonline.com/storage/media/305353/conversions/food-original-thumb.jpg"
    },
    {
      "slug": "173110",
      "title": "राष्ट्रपतिसँग प्रधानमन्त्रीको भेट : निर्वाचन तयारीबारे छलफल",
      "timestamp": 1758672000000,
      "source": "gp",
      "content": "राष्ट्रपति रामचन्द्र पौडेल र अन्तरिम सरकारका प्रधानमन्त्री सुशीला कार्कीबिच भेटवार्ता भएको छ ।",
      "longContent": "काठमाडौँ, असोज ८ गते । राष्ट्रपति रामचन्द्र पौडेल र अन्तरिम सरकारका प्रधानमन्त्री सुशीला कार्कीबिच भेटवार्ता भएको छ । राष्ट्रपति भवन शीतल निवासमा भएको भेटमा समसामयिक राजनीति, फागुन २१ मा तोकिएको प्रतिनिधिसभा निर्वाचनको तयारी तथा सुरक्षा अवस्थाका बारेमा छलफल भएको राष्ट्रपतिको सचिवालयले जनाएको छ ।",
      "link": "https://gorkhapatraonline.com/news/173110",
      "image": "https://gorkhapatraonline.com/storage/media/305418/conversions/Prez-photo--original-thumb.jpg"
    },
    {
      "slug": "173103",
      "title": "मुग्लिन-नारायणगढ सडकखण्ड खुल्ने अनिश्चित",
      "timestamp": 1758672000000,
      "source": "gp",
      "content": "सडकखण्डको तुइनखोलमा पहाडको एउटा ठुलै भाग सडकमा खसेपछि मङ्गलबार दिउँसो ३ बजेदेखि पूर्ण रुपमा अवरुद्ध भएको छ । डिभिजन सडक कार्यालय भरतपुरका सूचना अधिकारी कृष्ण आचार्यले १४ हजार घनमिटर भन्दा धेरै सामग्री थुपारेको कारण पन्छाउन कति समय लाग्ने अनुमान गर्न नसकिएको बताउनुभयो ।",
      "longContent": "शालिग्राम नेपाल चितवन, असोज ८ गते । मङ्गलबार दिउँसो ठुलो पहिरो गएपछि मुग्लिन-नारायणगढ सडकखण्ड कहिले सञ्चालनमा आउने भन्ने अनुमान गर्न सकिएको छैन । सडकखण्डको तुइनखोलमा पहाडको एउटा ठुलै भाग सडकमा खसेपछि मङ्गलबार दिउँसो ३ बजेदेखि पूर्ण रुपमा अवरुद्ध भएको छ । डिभिजन सडक कार्यालय भरतपुरका सूचना अधिकारी कृष्ण आचार्यले १४ हजार घनमिटरभन्दा धेरै सामग्री थुपारेको कारण पन्छाउन कति समय लाग्ने अनुमान गर्न नसकिएको बताउनुभयो । “यस सडकखण्डमा अहिलेसम्मकै ठुलो पहिरो आएको छ,” उहाँले भन्नुभयो, “पन्छाउने कामलाई निरन्तरता दिएका छौं तर कति समयमा सकिन्छ भन्न सकिँदैन ।” पहिरो आए लगतै प्रमुख जिल्ला अधिकारी गणेश अर्याल, प्रहरी प्रमुख गोविन्द पुरीसहितको टोलीले मुग्लिन जाँदै गरेका यात्रुलाई फर्काएर नारायणगढ ल्याउनुभएको थियो । प्रमुख जिल्ला अधिकारी अर्यालले भन्नुभयो, “पहिरोले यात्रु रोकिएपछि प्रहरीको बसबाट फर्काएर नारायणगढ ल्याएका छौं । छिटो यातायात सञ्चालनको लागि प्रयत्नमा छौं तर कहिले खुल्छ भन्न सकिने अवस्था छैन ।” दिउँसो ४ बजेदेखि पहिरो स्थलमा खटिनुभएका अर्यालसहितको सुरक्षा प्रमुखको टोली राति १ बजे फर्केको थियो । बुधबार बिहान फेरि घटनास्थल पुगेर राजमार्ग खुलाउने प्रयासमा लागेको अर्यालले जानकारी दिनुभयो । अझै पनि पहिरो गएको स्थलमा माथिबाट ससाना पहिरो आइरहेको सडक डिभिजन कार्यालय भरतपुरले जानकारी दिएको छ । माथिबाट थप ठुलो पहिरोको सम्भावना कम रहेपछि झर्न बाँकी रहेका ढुङ्गाहरू पूर्णरुपमा तल नझरिसकेको डिभिजन सडक कार्यालय भरतपुरका सूचना अधिकारी आचार्यले बताउनुभयो । अझै साना तथा मझौला स्तरका ढुङ्गाहरू झर्न सक्ने सम्भावना छ । कार्यालयका उपकरणहरु आफू सुरक्षित रहँदै निरन्तर रुपमा पहिरो सफा गर्ने कार्यमा लागि रहेको जानकारी दिनुभयो । पहिरो पन्छाउन समय लाग्ने हुँदा वैकल्पिक राजमार्ग प्रयोग गर्न कार्यालयले अनुरोध गरेको छ । जिल्ला प्रशासन कार्यालय चितवनले सूचना प्रकाशित गरी तत्काल मुग्लिनको बाटो सञ्चालन गर्न नसकिने भएकाले राजधानी आउन जान अन्य बाटो प्रयोग गर्न अनुरोध गरेको छ । राजधानी काठमाडाैंबाट तराई आएका सवारीसाधन मुग्लिनमा रोकिएका छन् । बाटो खुल्ने अनिश्चित भएपछि यात्रुको बिचल्ली भएको छ ।",
      "link": "https://gorkhapatraonline.com/news/173103",
      "image": "https://gorkhapatraonline.com/storage/media/305324/conversions/Untitled-1-original-thumb.jpg"
    }
  ]
}