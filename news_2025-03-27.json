{
  "date": "2025-03-27T01:32:22.715Z",
  "news": [
    {
      "slug": "148647",
      "title": "एसइईका परीक्षार्थीलाई टेलिकमको अफर",
      "timestamp": 1743033600000,
      "source": "gp",
      "content": "नेपाल टेलिकमले २०८१ सालको एसइई परीक्षामा सहभागी परीक्षार्थीका लागि एसइई अफर २०८१ उपलब्ध गराउने भएको छ ।",
      "longContent": "गोरखापत्र समाचारदाताकाठमाडौँ, चैत १४ गते । नेपाल टेलिकमले २०८१ सालको एसइई परीक्षामा सहभागी परीक्षार्थीका लागि एसइई अफर २०८१ उपलब्ध गराउने भएको छ । यस अन्तर्गत कम्पनीले एसइई परीक्षा दिएका परीक्षार्थीलाई २० रुपियाँमै सिमकार्ड उपलब्ध गराउने जनाएको छ । उक्त सिममा रिचार्जबापत बोनस पनि पाउने सुविधा उपलब्ध हुने कम्पनीले जानकारी दिएको छ । आगामी शुक्रबारदेखि २०८२ असारसम्म उपलब्ध हुने यस्तो अफर टेलिकमका देशभरका कार्यालयबाट उपलब्ध हुने छ । सिमकार्ड सक्रिय गरिसकेपछि ३० दिनसम्मका लागि विभिन्न अफर पनि हुने कम्पनीले जनाएको छ । पहिलेदेखि नै नेपाल टेलिकमको सिमकार्ड प्रयोग गर्ने परीक्षार्थीका लागि समेत सोही सिमकार्डमा अफर उपभोग गर्न सकिने व्यवस्था गरिएको कम्पनीले जानकारी दिएको छ । नयाँ सिम प्राप्त गरेका परीक्षार्थीले सिमकार्डमा मुख्य ब्यालेन्सका रूपमा उपलब्ध हुने रकमबाट जुनसुकै नेटवर्कमा कल गर्न, एसएमएस पठाउन वा डेटा प्रयोग गर्न सक्ने पनि कम्पनीले जनाएको छ । यसका अतिरिक्त ३० दिन सम्मका लागि प्रतिदिन नेपाल टेलिकमको नेटवर्कभित्र कुराकानी गर्न २० मिनेट भ्वाइस सेवा, १० वटा र पाँच सय एमी डेटा पनि परीक्षार्थीले प्राप्त गर्ने छन् । नयाँ सिम प्राप्त गर्नका लागि परीक्षार्थीले एसइईको प्रवेशपत्र कक्षा १० को लब्धाङ्कपत्रको फोटोकपी, एक प्रति फोटो र आफ्नो वा अभिभावकको नागरिकता, राष्ट्रिय परिचयपत्रलगायतका सरकारी परिचयपत्रको फोटोकपी संलग्न गरी फाराम भर्नुपर्ने टेलिकमले जानकारी दिएको छ ।",
      "link": "https://gorkhapatraonline.com/news/148647",
      "image": "https://gorkhapatraonline.com/storage/media/262027/conversions/nepal-telecom-buil-original-thumb.jpg"
    },
    {
      "slug": "148646",
      "title": "चार रुपियाँमै गोलभेँडा",
      "timestamp": 1743033600000,
      "source": "gp",
      "content": "सर्लाहीका किसानलाई आफूले उत्पादन गरेको गोलभेँडा बिक्री नभएर समस्या पर्न थालेको छ ।",
      "longContent": "सर्लाही समाचारदातासर्लाही, चैत १४ गते । सर्लाहीका किसानलाई आफूले उत्पादन गरेको गोलभेँडा बिक्री नभएर समस्या पर्न थालेको छ । यहाँका किसानले गोलभेँडा मुस्किलले प्रतिकेजी चारदेखि पाँच रुपियाँमा बिक्री गरिरहेका छन् । यो मूल्यमा गोलभेँडा बिक्री गर्दा टिप्ने मानिसको ज्याला र बजारसम्म ढुवानी गर्दा लाग्ने खर्चसमेत नउठ्ने किसानको गुनासो छ । अघिल्ला वर्ष सुरुमा र अन्तिममा फलाएको गोलभेँडाले राम्रो मूल्य पाउने गरेको भए पनि यस वर्ष सिजनको अन्तिममा गोलभेँडाको भाउ झनै खस्किएको किसानले बताएका छन् । लालबन्दी नगरपालिका–१०, हिरापुरका किसान रामदास रायले हाइब्रिड अर्थात् ठुलो गोलभेँडा प्रतिक्रेट एक सयदेखि १५० रुपियाँ र लोकल अर्थात् सानो गोलभेँडा प्रतिक्रेट १५० देखि २५० रुपियाँसम्ममा बिक्री भइरहेको बताउनुभयो । एक सय रुपियाँ क्रेटमै भए पनि व्यापारीले गोलभेँडा खरिद नगरिदिँदा किसान निराश भएर घर फर्किनुको विकल्प नरहेको रायले गुनासो गर्नुभयो । “अघिल्ला वर्ष त सिजनको अन्तिमतिर गोलभेँडाको राम्रो भाउ आउँथ्यो तर यस वर्ष चार रुपियाँ किलोमा बेच्न पनि हम्मे हम्मे परेको छ,” रायले भन्नुभयो, “किसानको यो अवस्था आउँदासमेत कसैले चासो दिएका छैनन् ।” किसानले गोलभेँडामा दिनहुँ महँगो कीटनाशक विषादी प्रयोग गर्नुपर्ने अवस्था रहेको गुनासो गरेका छन् । लालबन्दी थोक तरकारी बजारका व्यापारी मोहम्मद उस्मानले किसानबाट खरिद गरेको गोलभेँडा आफूहरूले ठुला सहर, बजारमा लगेर बिक्री गर्नै नसकेको बताउनुभयो । अहिले जताततै गोलभेँडा उत्पादन भइरहेकाले बिक्री नहुने समस्या रहेको उहाँले बताउनुभयो । “हामीले यहाँ किसानसँग किनेको गोलभेँडा अन्यत्र लगेर बेच्दा बिक्री नै भइरहेको छैन्,” उहाँले भन्नुभयो, “अत्यधिक गोलभेँडा उत्पादन भएकाले यस्तो समस्या आएको हो ।” तत्कालै बिक्री नभए नष्ट भएर जाने भएकाले यहाँका व्यापारी किसानसँग ठुलो परिमाणमा गोलभेँडा खरिद गर्न डराउने गरेका छन् । व्यापारीले गोलभेँडा खरिद नगर्दा कतिपय किसानको बारीमै गोलभेँडा नष्ट भएर गइरहेको छ । सर्लाहीको उत्तरी भेगका ईश्वरपुर, लालबन्दी, हरिवन र बागमती नगरपालिकाका किसानले व्यावसायिक रूपमा उत्पादन गरेको गोलभेँडा काठमाडौँका कालीमाटी र बल्खुसहित विभिन्न छिमेकी जिल्लाका बजारमा खपत हुने गरेको छ ।",
      "link": "https://gorkhapatraonline.com/news/148646",
      "image": "https://gorkhapatraonline.com/storage/media/262026/conversions/Golbheda(1)-original-thumb.jpg"
    },
    {
      "slug": "148645",
      "title": "भारतीय तरकारीले किसानलाई सङ्कट",
      "timestamp": 1743033600000,
      "source": "gp",
      "content": "जाजरकोटको शिवालय गाउँपालिकाका किसानले भारतबाट आयात भएका सस्तो दरका तरकारीका कारण आफ्नो उत्पादनले बजार नपाएको गुनासो गरेका छन् । गाउँपालिकाको वडा नं. १ र २ का किसानले आफूहरूले उत्पादन गरेको तरकारी भारतीय सस्तो तरकारीले बजार नपाएको गुनासो गरेका हुन् ।",
      "longContent": "शिवालय समाचारदाता शिवालय (जाजरकोट), चैत १४ गते । जाजरकोटको शिवालय गाउँपालिकाका किसानले भारतबाट आयात भएका सस्तो दरका तरकारीका कारण आफ्नो उत्पादनले बजार नपाएको गुनासो गरेका छन् । गाउँपालिकाको वडा नं. १ र २ का किसानले आफूहरूले उत्पादन गरेको तरकारी भारतीय सस्तो तरकारीले बजार नपाएको गुनासो गरेका हुन् । शिवालय गाउँपालिका–२, नेपाका किसान बलबहादुर घर्तीले स्थानीय तरकारी बजारमा तरकारी बेच्न निकै समस्या हुने गरेको बताउनुभयो । “हामीले महँगो तरकारी बेचेका बेला व्यापारीले भारतको सस्तो तरकारी रोज्छन्,” उहाँले भन्नुभयो, “जसले गर्दा हामीलाई समस्या भएको छ ।” भारतबाट आयात हुने तरकारीमा नियन्त्रण गरे उत्पादन र मूल्य दुवै बढ्ने उहाँको धारणा छ । यस्तै शिवालय–२ कै किसान नैनसरा घर्तीले पनि बजारीकरणमा निकै समस्या भएको बताउनुभयो । “हाम्रो उत्पादनको बजारीकरणमा समस्या छ,” उहाँले भन्नुभयो, “कहिलेकाहीँ बिक्री गर्न नसकेर निराश भएर फर्किनु पर्छ ।” नेपाली उत्पादन लागत नै महँगो हुने भएकाले महँगो पर्ने र भारतबाट आएको तरकारीको मूल्य सस्तो हुने हुँदा उपभोक्ताका लागि ठिक भए पनि किसान मारमा परेको उहाँको भनाइ छ ।किसानले बजारीकरण, सिँचाइ र ढुवानी जस्ता समस्यामा सुधारको माग गरेका छन् । पहिले बाँझो जग्गा छोड्दै गएको तर पछिल्लो केही समय विकास साझेदार निकायबाट सहयोग पाएपछि कृषि पेसामा आबद्ध भएको बताएका छन् । शिवालय गाउँपालिकाको कृषि विकास शाखाका प्राविधिक सहायक विश्वामित्र शर्माले शिवालयका नौ वडामध्ये २ नं. वडा तरकारीको पकेट क्षेत्र भएको जानकारी दिनुभयो । अन्य वडामा स्थानीयहरू कृषि पेसा गर्न छोड्दै गएको उहाँले बताउनुभयो । प्राविधिक सहायक शर्माले स्थानीय सरकारले ढुवानी, बिक्रीवितरणमा प्रचारप्रसारलगायतमा किसानलाई सहयोग गर्ने प्रतिबद्धता जनाउनुभयो । कर्णाली भूमि व्यवस्था, कृषि तथा सहकारी मन्त्रालय अन्तर्गत कृषि विकास महाशाखा प्रमुख धनबहादुर कठायतले किसानमा जोसजाँगर तथा मेहनत देख्दा उत्साहित भएको बताउनुभयो । उहाँले भारतको तरकारीको दबदबाले यहाँका किसानमा समस्या हुनु निकै दुःखद भएको धारणा राख्नुभयो । मन्त्रालयबाट यसलाई रोक्नभन्दा पनि विषादी परीक्षणमा ध्यान दिने र उक्त तरकारीलाई रोक्नमा केही सहयोग गर्ने उहाँले बताउनुभयो । उहाँले सिँचाइको समस्या समाधान गर्न लागि मन्त्रालय तयार रहेको प्रतिबद्धता व्यक्त गर्नुभयो ।",
      "link": "https://gorkhapatraonline.com/news/148645",
      "image": "https://gorkhapatraonline.com/storage/media/262025/conversions/tarkari-jajarkot-kul-bdr-original-thumb.jpg"
    },
    {
      "slug": "148644",
      "title": "प्रधानमन्त्री रोजगार कार्यक्रम : एक सय बिस जनालाई रोजगारी",
      "timestamp": 1743033600000,
      "source": "gp",
      "content": "प्रधानमन्त्री रोजगार कार्यक्रम अन्तर्गत कोहलपुर नगरपालिकामा श्रममा आधारित योजनाबाट चालु आर्थिक वर्षमा १२० जनाले रोजगारी पाएका छन् ।",
      "longContent": "नेपालगन्ज समाचारदातानेपालगन्ज, चैत १४ गते । प्रधानमन्त्री रोजगार कार्यक्रम अन्तर्गत कोहलपुर नगरपालिकामा श्रममा आधारित योजनाबाट चालु आर्थिक वर्षमा १२० जनाले रोजगारी पाएका छन् । चालु आवमा कोहलपुर नगरपालिकामा १७ वटा योजना सञ्चालनमा रहेको जनाउँदै नगरपालिकाको रोजगार सेवा केन्द्रका रोजगार संयोजक आशिष वर्माले ती योजनाबाट १२० जनाले रोजगारी पाएको बताउनुभयो । उहाँले नेपाल सरकार र युवा रोजगारीका लागि रूपान्तरण पहल (आइडिए) को स्रोतबाट योजना सञ्चालनमा रहेको जनाउँदै कोहलपुर नगरपालिका–१, २, ३, ४, ५, ८, १२, १३ र १५ मा गरी नौ वटा वडामा रोजगार योजना सञ्चालनमा रहेको बताउनुभयो । रोजगारी प्राप्तिका लागि वार्षिक रूपमा बेरोजगारको तथ्याङ्क सूचीकृत गर्ने गरिएको संयोजक वर्माले बताउनुभयो । उहाँले भन्नुभयो, “वडा कार्यालयबाटै बेरोजगार सूचीकृतका लागि आवेदन माग गरिएको हुन्छ, त्यसरी सूचीकृत भएकाबाट रोजगारी पाउने व्यक्तिको छनोट गरिन्छ ।” कोहलपुर नगरपालिकामा चालु आवका लागि ३७५ जना सूचीकृत भएका थिए । तीमध्ये १२० जना छनोट भएर रोजगारी पाएका हुन् । नेपाल सरकारको स्रोतबाट ८० जना र आइडिएबाट ४० जनाले रोजगारी प्राप्त गरेको रोजगार सेवा केन्द्रले जनाएको छ । रोजगारीका लागि विपन्न, महिला, एकल महिला, दलित, जनजातिलगायतलाई बढी प्राथमिकता दिने गरिएको छ । उनीहरूले रोजगार सेवा अवधिका आधारमा एक जनाले कम्तीमा ३० हजारदेखि ६४ हजारसम्म ज्याला पाउने रोजगार सेवा केन्द्रका प्राविधिक सहायक ललित रेग्मीले बताउनुभयो । कोहलपुर नगरपालिकाका प्रमुख पूर्णप्रसाद आचार्यले प्रधानमन्त्री रोजगार कार्यक्रम कोहलपुरमा अति नै प्रभावकारी देखिए पनि यसको बजेट वृद्धि गरेर यसलाई अझै व्यापक बनाउनुपर्ने बताउनुभयो । उहाँले भन्नुभयो, “एकै पटक सबै बेराजगारलाई रोजगारी दिने कुरा सम्भव नहोला तर प्राथमिकताको सूचीका आधारमा आवश्यक परेका बढीभन्दा बढीलाई समेट्दै लग्नु पर्छ ।” प्रधानमन्त्री रोजगार कार्यक्रमबाट रोजगारी पाउनुभएकी कोहलपुर–२ की माया शाहीले आफ्नै घरआँगनमा निश्चित समयका लागि प्राप्त भएको रोजगारीले पनि घरखर्च चलाउन निकै सहज भएको बताउनुभयो । सो कार्यक्रम अन्तर्गत कोहलुर नगरपालिकाले बेरोजगारलाई काम दिन थालेपछि शाही जस्तै रोजगारी पाएका अधिकांश खुसी छन् । कोहलपुर–१२ का देउरूप वलीले पनि एक सय दिन बराबरको रोजगारीमा छनोट भएर काम गर्दै आउनुभएको छ ।",
      "link": "https://gorkhapatraonline.com/news/148644",
      "image": "https://gorkhapatraonline.com/storage/media/262024/conversions/kohalpur-ma-kaam-gardai-rojgari-payekaharu-(2)-original-thumb.jpg"
    },
    {
      "slug": "148643",
      "title": "वस्तु बिक्रीमा ‘एमआरपी’ अनिवार्य, उल्लेख नभए विक्रेतालाई कारबाही",
      "timestamp": 1743033600000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले अधिकतम खुद्रा मूल्य (एमआरपी), परिणाम, तौल र गुणस्तरको उल्लेख नभएका वस्तु बजारमा नल्याउन सचेत गराएको छ ।",
      "longContent": "गोरखापत्र समाचारदाता काठमाडौँ, चैत १४ गते । वाणिज्य, आपूर्ति तथा उपभोक्ता संरक्षण विभागले अधिकतम खुद्रा मूल्य (एमआरपी), परिणाम, तौल र गुणस्तरको उल्लेख नभएका वस्तु बजारमा नल्याउन सचेत गराएको छ । विभागले बुधबार पत्रकार सम्मेलनमार्फत उपभोक्ता संरक्षण ऐनमा भएको व्यवस्थाबमोजिम उत्पादनले आफूले उत्पादन गरेका वस्तुको एमआरपी, गुणस्तर र परिमाणसहित उत्पादन एवं प्रयोग मिति स्पष्ट नभएका वस्तु बजारमा नल्याउन सचेत गराएको हो । कार्यक्रममा विभागका महानिर्देशक कुमारप्रसाद दाहालले प्रचलित कानुनविपरीत हुने गरी केही उत्पादक र पैठारीकर्ताले एमआरपी उल्लेख नभएका र बिनालेबलका उत्पादन बजारमा खुला बिक्रीवितरण गरेको अनुगमनमा पाइएको जानकारी दिनुभयो । एमआरपीबिनाका वस्तु बजारमा ल्याउनु गलत भएको थाहा हुँदाहुँदै पनि ठुला व्यापारीमै मिचाहा प्रवृत्ति पाइएकाले अब यो छुट कसैलाई नहुने उहाँले बताउनुभयो । असाध्यै ठुलो परिमाणमा कारोबार हुने सिमेन्ट र फलामे डन्डीका उत्पादक उद्योगले एमआरपी नै नतोकी बजारमा पठाउने गरेको पाइएको पनि उहाँले जानकारी दिनुभयो । “सिमेन्ट र डन्डी उत्पादक उद्योगीलाई छुट्टाछुट्टै बोलाएर एक साताभित्र एमआरपी तोकेर मात्रै सामान उद्योगको गेटबाट बाहिर निकाल्न भनेका छौँ,” उहाँले भन्नुभयो ।  महानिर्देशक दाहालले एमआरपी तोक्ने विषयमा उद्योगी सकारात्मक भएकाले एक सातापछि एमआरपी नतोकिएका सिमेन्ट र डन्डी बजारमा ल्याएमा जफत गरेर कारबाही गर्ने चेतावनी दिनुभयो । त्यस्तै उहाँले उत्पादक र व्यवसायीले वस्तुको एमआरपी तोक्दा औचित्य पुष्टि गर्नुपर्ने, अनुचित मूल्य तोकेको भेटिए कानुन अनुसार कारबाही हुने स्पष्ट पार्नुभयो ।   उहाँले उत्पादनमा अधिकतम खुद्रा मूल्य र वस्तुको गुणस्तर प्रस्ट रूपमा लेख्नुपर्ने कानुनी व्यवस्थाविपरीत उत्पादक र व्यवसायीले कानुनविपरीत बिनालेबलका सिमेन्ट र डन्डी बिक्री गर्ने पाँच डिलरलाई बिक्रीवितरणमा रोक लगाइएको जानकारी दिनुभयो । उहाँका अनुसार मङ्गलबार काठमाडौँमा रहेको कोटेश्वर डन्डी टे«ल्र्स, पञ्चकन्या हार्डवेयर, भवानी माँ हार्डवेयर, विक्की हार्डवेयर हाउस र राजेश हार्डवेयरको बिक्रीवितरण रोक्का गरी तीन दिनभित्र मूल्य बढ्नु परेको औचित्य पुष्टि हुने कागजातसहित विभागमा उपस्थित हुने निर्देशन दिइएको छ ।",
      "link": "https://gorkhapatraonline.com/news/148643",
      "image": "https://gorkhapatraonline.com/storage/media/262023/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "148642",
      "title": "सेजबाट तीन अर्बको निर्यात",
      "timestamp": 1743033600000,
      "source": "gp",
      "content": "विशेष आर्थिक क्षेत्र (सेज) मा स्थापना भएका उद्योगबाट तीन अर्ब रुपियाँ बराबरको सामान निर्यात भएको छ । विशेष आर्थिक क्षेत्र प्राधिकरणका अनुसार भैरहवा सेजबाट साढे पाँच वर्षको अवधिमा तीन अर्ब रुपियाँ बराबरको सामान निर्यात भएको हो ।",
      "longContent": "काठमाडौँ, चैत १४ गते  । विशेष आर्थिक क्षेत्र (सेज) मा स्थापना भएका उद्योगबाट तीन अर्ब रुपियाँ बराबरको सामान निर्यात भएको छ । विशेष आर्थिक क्षेत्र प्राधिकरणका अनुसार भैरहवा सेजबाट साढे पाँच वर्षको अवधिमा तीन अर्ब रुपियाँ बराबरको सामान निर्यात भएको हो । प्राधिकरणका अनुसार आर्थिक वर्ष २०७६/०७७ देखि आव २०८१/८२ को फागुनसम्म तीन अर्ब चार करोड रुपियाँ बराबरको सामान विदेश निर्यात भएको हो । सो अवधिमा एक अर्ब ६६ करोड रुपियाँ बराबरको सामान आन्तरिक बजारमा खपत भएको छ । यस्तै सिमरा सेजमा चार वटा उद्योग सञ्चालनमा रहेका छन् । ती उद्योगबाट उत्पादित सामान भारत निर्यात हुन थालेको प्राधिरणले जनाएको छ ।सरकारले निर्यातमूलक उद्योग स्थापना गरी बढ्दो व्यापार घाटा कम गर्ने उद्देश्य सहित सेज स्थापना गरेको थियो ।विशेष आर्थिक क्षेत्र प्राधिकरणका अनुसार भैरहवा सेजमा २७ वटा उद्योगले सञ्चालनका लागि अनुमति पाएका छन् । जसमा १० वटा उद्योग स्थापना भई सञ्चालनमा छन् । ती उद्योगबाट उत्पादित सामान निर्यात हुन थालेका हुन् । उद्योगमा डोलोमाइट उत्पादन, स्टिलका भाडा, स्टिल ट्याङ्की उत्पादन गर्ने, प्लास्टिकका सामग्री, ग्रेनाइट, फर्नेस आयललगायतका सामान उत्पादन गरी निर्यात हुन थालेका छन् । प्राधिकरणका कार्यकारी निर्देशक छत्रबहादुर कटुवालले सेजमा स्थापना भएका उद्योगबाट उत्पादित सामान निर्यात हुन थालेको बताउनुभयो । सेजमा उद्योगबाट उत्पादन भएको सामानको ३० प्रतिशत अनिवार्य रूपमा निर्यात गर्नुपर्ने व्यवस्था रहेकाले पनि सोही अनुसार सामान निर्यात हुन थालेको उहाँले बताउनुभयो । सञ्चालनमा आएका सेजभित्र आवश्यक पर्ने सबै पूर्वाधार सञ्चालनमा रहेको तिरुपती मेटल प्रालिका सञ्चालक पशुपति अग्रवालले लिड उत्पादन गरी भारत निर्यात गर्ने गरेको बताउनुुभयो । सिमरा सेजमा १० वटा उद्योग निर्माणाधीन अवस्थामा छन् । भैरहवा सेजमा ३५० जना र सिमरामा ७५२ जनाले रोजगारी पाएको प्राधिकरणले जनाएको छ । सेज कार्यविधि अनुसार पहिलो तीन वर्षसम्म निर्यात नगरे पनि हुन्छ । त्यसपछिको वर्ष १५ प्रतिशत र छैटौँ वर्षसम्म पुग्दा कम्तीमा ३० प्रतिशतसम्म निर्यात गर्नुपर्ने व्यवस्था गरिएको छ । यसअघि ६० प्रतिशत निर्यात भएकै हुनुपर्ने व्यवस्था थियो । सेजमा स्थापना भएका अधिकांश उद्योगीले छिमेकी मुलुक भारतमा सामान निर्यात गर्ने गरेका छन् । सरकारको सातै प्रदेशमा एक/एक वटा विशेष आर्थिक क्षेत्र स्थापना गर्ने योजना रहे पनि हालसम्म दुई वटा सेज स्थापना भई पूर्ण रूपमा सञ्चालनमा आएका पनि अन्य ठाउँमा भने स्थापना हुन सकेको छैन । काभ्रेको पाँचखाल सेज निर्माणाधीन अवस्थामा रहेको छ ।सरकारले निर्यातमूलक उद्योग स्थापना गरी बढ्दो व्यापार घाटा कम गर्ने उद्देश्यका साथ सात वटै प्रदेशमा सेज स्थापना गर्ने घोषणा गरे पनि हालसम्म सबै ठाउँले पूर्णता पाएका छैनन् । चालु आवको बजेटमार्फत सेजका लागि १७ करोड रुपियाँ बजेट विनियोजन गरिएको छ । सेजका लागि धेरै बजेट आवश्यक पर्ने भए पनि न्यून बजेट रहेको कटुवालको भनाइ छ । सरकारको प्राथमिकतामा नपर्दा र सेज स्थापनाका लागि पर्याप्त बजेट विनियोजन नहुँदा निर्माण अगाडि बढ्न सकेको छैन । भैरहवा र सिमरा सेज स्थापना भई उद्योग सञ्चालन भए पनि अन्य चार ठाउँमा विराटनगर, गोरखा, कैलाली र नुवाकोटमा निर्माण सुरुसमेत नभएको महालेखा कार्यालयको प्रतिवेदनमा उल्लेख छ ।यसैबिच काभ्रेको पाँचखालमा रहेको सेज र सिमराको सेजभित्र रहेको ‘बी’ र ‘सी’ ब्लकलाई सार्वजनिक निजी साझेदारी (पिपिपी) मोडलमा सञ्चालनका लागि मन्त्रीपरिषद्ले निर्णय गरेको प्राधिकरणले जनाएको छ । सेजलाई ३० वर्ष जग्गा लिजमा लिएर पिपिपी मोडलमा विकास र सञ्चालन गरी हस्तान्तरण गरिने छ ।",
      "link": "https://gorkhapatraonline.com/news/148642",
      "image": "https://gorkhapatraonline.com/storage/media/262022/conversions/sez-bhairahawa-original-thumb.jpg"
    },
    {
      "slug": "148641",
      "title": "लुम्बिनीमा लगानी गर्न अर्थमन्त्रीको आग्रह",
      "timestamp": 1743033600000,
      "source": "gp",
      "content": "उपप्रधानमन्त्री तथा अर्थमन्त्री विष्णुप्रसाद पौडेलले लुम्बिनी क्षेत्र लगानीका लागि महत्वपूर्ण गन्तव्य भएको बताउनुभएको छ । उहाँले लुम्बिनीमा लगानी गर्न उद्योगी व्यवसायीलाई आग्रहसमेत गर्नुभयो ।",
      "longContent": "भैरहवा समाचारदाताभैरहवा, चैत १४ गते । उपप्रधानमन्त्री तथा अर्थमन्त्री विष्णुप्रसाद पौडेलले लुम्बिनी क्षेत्र लगानीका लागि महत्वपूर्ण गन्तव्य भएको बताउनुभएको छ । उहाँले लुम्बिनीमा लगानी गर्न उद्योगी व्यवसायीलाई आग्रहसमेत गर्नुभयो ।रुपन्देहीको भैरहवामा बुधबार आयोजित ‘लुम्बिनीको सामथ्र्य’ विषयक विमर्श कार्यक्रममा अर्थमन्त्री पौडेलले यस्तो बताउनुभएको हो । “लुम्बिनीको सामथ्र्य धेरै फराकिलो छ, निजी क्षेत्रका लागि यो महत्वपूर्ण ठाउँ हो,” उहाँले भन्नुभयो, “यहाँका सम्भावनालाई व्यवसायसँग जोड्न म आग्रह गर्दछु ।”लुम्बिनीले नेपालको अर्थतन्त्रलाई उचाइमा पुर्‍याउन सक्ने उहाँले बताउनुभयो । “सहरी पूर्वाधार, शिक्षा, स्वास्थ्य, औद्योगिक क्षेत्रको हिसाबले लुम्बिनीले अग्रणी स्थान हासिल गर्न सक्छ,” उहाँले भन्नुभयो, “हामीले गरेका प्रयासमा साथ दिन अपिल गर्छौं ।”अर्थमन्त्री पौडेलले लुम्बिनी प्रतिफलका निम्ति अनुकूल ठाउँ रहेको दाबी गर्नुभयो । हरेक मानकमा लुम्बिनी अग्रसर भएको उहाँको भनाइ छ । “भगवान् गौतम बुद्धको जन्मस्थल लुम्बिनीसँगै यहाँ बुद्धको जीवनसँग जोडिएका महत्वपूर्ण सम्पदा छन्, यहाँ राम्रा र स्तरीय होटेल छन्, बर्दिया राष्ट्रिय निकुञ्ज पनि लुम्बिनी प्रदेशमै छ । यहाँ लगानी गर्नेले घाटा बेहोर्नु पर्दैन, नाफा राम्रो कमाइन्छ,” अर्थमन्त्री पौडेलले भन्नुभयो, “लुम्बिनीमा धेरै सम्भावना र स्रोत छन् । कोही लगानी गर्न छुट्नुभएको छ भने लगानी गर्नूस् ।” प्रधानमन्त्री केपी शर्मा ओली नेतृत्वको अहिलेको सरकारले निजी क्षेत्रको आत्मबल र आत्मविश्वास बढाउन कुनै कसर बाँकी नराखेको उहाँले दाबी गर्नुभयो । नेकपा (एमाले) का उपाध्यक्षसमेत रहनुभएका पौडेलले सरकारले लगानी अनुकूल वातावरण बनाउँदै जाने बताउनुभयो । “लुम्बिनीको समग्र अनुहार बदल्छौँ, लुम्बिनी गुरुयोजना पूरा गर्न बाँकी छ,” उहाँले भन्नुभयो, “लुम्बिनी विकास कोषको नेतृत्व क्षमताको सीमाका कारण जुन रूपमा काम अघि बढ्नुपर्ने हो, त्यो हुन सकेको छैन,” उहाँले भन्नुभयो । आर्थिक सामाजिक क्षेत्रका समस्या समाधानका लागि सरकार अघि बढेको उहाँको भनाइ छ ।अर्थमन्त्री पौडेलले गौतम बुद्ध अन्तर्राष्ट्रिय विमानस्थल छिट्टै पूर्ण क्षमतामा सञ्चालन हुने पनि बताउनुभयो । उहाँले निकट भविष्यमै विमानस्थल पूर्ण रूपमा सञ्चालन गर्नका लागि महत्वपूर्ण निर्णय भएको पनि जानकारी दिनुभयो ।विमानस्थलको अहिलेको टर्मिनल सानो रहेकाले त्यसलाई आन्तरिक टर्मिनलका रूपमा परिणत गर्ने र अन्तर्राष्ट्रिय उडानका लागि अर्को टर्मिनल बनाउने जानकारी दिँदै उहाँले त्यसो भएमा यो विमानस्थल अन्तर्राष्ट्रिय उडानका लागि नेपालकै सबैभन्दा ठुलो, पर्याप्त पूर्वाधारसहितको एक मात्र अन्तर्राष्ट्रिय विमानस्थल हुने दाबीसमेत गर्नुभयो ।",
      "link": "https://gorkhapatraonline.com/news/148641",
      "image": "https://gorkhapatraonline.com/storage/media/262021/conversions/ARGHA-Artha-mantri-bishnu-paudel-original-thumb.jpg"
    },
    {
      "slug": "148607",
      "title": "सुदूरपश्चिमको बजेट छ अर्ब ६२ करोड खर्च",
      "timestamp": 1742947200000,
      "source": "gp",
      "content": "सुदूरपश्चिम प्रदेश सरकारले चालु आर्थिक वर्षको दोेस्रो चौमासिकसम्म छ अर्ब ६२ करोड १३ लाख रुपियाँ बजेट खर्च गरेको छ ।",
      "longContent": "अविनाश चौधरीधनगढी, चैत १३ गते । सुदूरपश्चिम प्रदेश सरकारले चालु आर्थिक वर्षको दोेस्रो चौमासिकसम्म छ अर्ब ६२ करोड १३ लाख रुपियाँ बजेट खर्च गरेको छ । प्रदेश सरकारले फागुन मसान्तसम्म त्यत्ति बजेट खर्च गरेको हो । चालु आर्थिक वर्षका लागि ३१ अर्ब ५३ करोड ६६ लाख रुपियाँ बजेट ल्याएको प्रदेश सरकारको हालसम्मको बजेट खर्च प्रगति २१ प्रतिशत पुगेको प्रदेश लेखा नियन्त्रक कार्यालयले जानकारी दिएको छ । सो कार्यालयका अनुसार प्रदेश सरकारले अझै २४ अर्ब ९१ करोड ५२ लाखभन्दा बढी बजेट खर्च गर्न बाँकी रहेको छ । तर, चालु आर्थिक वर्षमा काम गर्ने समय चार महिनामात्रै बाँकी रहेको छ । विकास बजेट खर्च प्रगति सन्तोषजनक देखिएको छैन । सरकारले दोस्रो चौमासिकसम्म दुई अर्ब ७४ करोड ५९ लाख रुपियाँमात्रै पुँजीगत बजेट खर्च गरेको छ । जुन खर्च प्रगति १४.६४ प्रतिशत हुन आउँछ । सरकारले पुँजीगततर्फ यस आर्थिक वर्षमा १८ अर्ब ७५ करोड ७९ लाख रुपियाँ बजेट विनियोजन गरेको छ । चालुतर्फको बजेट खर्च प्रगति भने पुँजीगतको तुलनामा केही बढी रहेको छ । सरकारले चालुतर्फको बजेट हालसम्म तीन अर्ब ८७ करोड ५४ लाख रुपियाँ खर्च गरिसकेको छ । चालुतर्फ जम्मा १२ अर्ब ७७ करोड ६ लाख रुपियाँ बजेट विनियोजन गरिएको छ । हालसम्म चालु बजेट खर्च प्रगति ३०.३५ प्रतिशत पुगेको प्रदेश लेखा नियन्त्रक कार्यालयका सूचना अधिकारी यज्ञराज पाण्डेयले जानकारी दिनुभयो ।",
      "link": "https://gorkhapatraonline.com/news/148607",
      "image": "https://gorkhapatraonline.com/storage/media/261970/conversions/oo-original-thumb.jpg"
    },
    {
      "slug": "148601",
      "title": "आशा र विश्वास जगाउँदै ‘पोखरा–छेन्दु’ अन्तर्राष्ट्रिय उडान",
      "timestamp": 1742947200000,
      "source": "gp",
      "content": "पोखरा अन्तरराष्ट्रिय विमानस्थलबाट यही चैत ५ गते चीनको सिचुवान प्रान्त छेन्दुमा गरिएको पहिलो व्यावसायिक चार्टर्ड उडानसँगै चीनका सहरमा विभिन्न प्रवर्द्धनात्मक कार्यक्रम सम्पन्न भएको छ।",
      "longContent": "वासुदेव पौडेल/राससगण्डकी, चैत  १३ गते। पोखरा अन्तरराष्ट्रिय विमानस्थलबाट यही चैत ५ गते चीनको सिचुवान प्रान्त छेन्दुमा गरिएको पहिलो व्यावसायिक चार्टर्ड उडानसँगै चीनका सहरमा विभिन्न प्रवर्द्धनात्मक कार्यक्रम सम्पन्न भएको छ।\tलामो समयदेखि पोखरेली जनसमुदायको माग तथा सरकारी र निजी क्षेत्रको संयुक्त प्रयासबाट सञ्चालनमा आएको पोखरा अन्तरराष्ट्रिय विमानस्थल उद्घाटन भएको दुई वर्षसम्म पनि नियमित अन्तरराष्ट्रिय उडान हुन सकेको थिएन। पहिलो उडानको साक्षी बन्दै छेन्दु पुगेका १२६ सदस्यीय टोलीले विभिन्न प्रवर्द्धनात्मक कार्यकम गरी मङ्गलबार फर्किएको छ।\tपोखरा पर्यटन परिषद्को आयोजना एवं पोखरा महानगरपालिका, नेपाल पर्यटन बोर्ड, सिचुवान एयरलाइन्स र नेपालस्थित चाइनीज एसोसिएसनसँगको सहकार्यमा गरिएको ऐतिहासिक उडानका साथै नेपाल पर्यटन बोर्डको आयोजनामा छेन्दु र छोङछिङमा गरिएका विटुबी, सेल्समिसनलगायतका प्रवर्द्धनात्मक कार्यक्रमले ठूलो आशा एवं विश्वास जगाएको पोखरा पर्यटन परिषद्का अध्यक्ष तारानाथ पहारीले बताउनुभयो।\tपोखरा–छेन्दु उडानलाई नियमित गर्ने उद्देश्यका साथ सिचुवान एयरलायन्सले चार्टर्ड उडान सुरु गरेको छ। पहिलो उडानका क्रममा त्यहाँका सरकारी निकायका प्रतिनिधि, चिनियाँ पर्यटन व्यवसायीसँग गरिएका छलफल एवं बिटुबी, सेल्स मिसन आदिले आगामी दिनमा अन्तरराष्ट्रिय उडानले निरन्तरता पाउने विश्वाससँगै उत्साह जगाएको अध्यक्ष पहारीले उल्लेख गर्नुभयो।\t“उडानलाई निरन्तरता दिनुपर्छ भन्ने कुरामा चिनियाँ प्रतिनिधिमण्डल सक्रियताका साथ लागेको पायौँ”, उहाँले भन्नुभयो, “दुई देशबीचको पर्यटकीय साझेदारी बढाउने कुरामा दुवै पक्षबीच महत्त्वपूर्ण छलफल एवं अन्तरक्रिया भएका छन्।”चीनको सिचुवान प्रान्तमा मात्रै नौ करोड जनसङ्ख्या रहेकामा छेन्दु र छोङछिङबाट अधिकतम पर्यटकहरू घुम्न निस्कने गरेको उहाँले जानकारी गराउनुुभयो। कार्यक्रममा नेपाल पर्यटन बोर्डको आयोजनामा छेन्दु र छोङछिङमा गरिएको बिटुबी र सेल्समिसन भव्यताका साथ सम्पन्न भएकोे बोर्डका गण्डकी प्रदेश कार्यालय प्रमुख मणिराज लामिछानेले जानकारी दिनुभयो।“यो कार्यक्रमसँगै चीन केबल काठमाडौँबाट मात्र नभई पोखराबाट पनि जोडिएको छ”, उहाँले भन्नुुभयो, “काठमाडौँबाहेकका गन्तव्यबाट चीन जोडिएको छ भन्ने सन्देशसँगै पोखरा धेरै चीनका सहरसँग मैत्रीपूर्ण सम्बन्ध भएको सहर भएको र यहाँबाट सिधै उडान सुरु भएको सन्देश मितेरी सहरहरूमा पुगेको छ।”काठमाडौँमा मात्र नभई पोखरा र भैरहवा अन्तरराष्ट्रिय विमानस्थल समेत रहेको जानकारी दिँदै उहाँले पोखरामा विमानस्थलबाट गरिएको छेन्दुको सीधा उडानले काठमाडौँबाहेकका विमानस्थलको अन्तरराष्ट्रिय बजारमा जानकारी गराएको बताउनुभयो।उहाँका अनुसार पहिलो व्यावसायिक उडानका क्रममा बोर्डको आयोजनामा गरिएका छेन्दु र छोङछिङका कार्यक्रम पोखराको पर्यटन प्रवर्द्धनका लागि महत्त्वपूर्ण बनेका छन्। बोर्डले यस अघि छेन्दुमा प्रवर्द्धनात्मक कार्यक्रम गरिएको भए पनि छोङछिङमा पहिलोपटक कार्यक्रम गरेको हो। यी दुवै कार्यक्रमको त्यहाँस्थित चिनियाँ सञ्चारमाध्यमले प्राथमिकताका साथ समाचार सम्प्रेषण गरेका थिए।नेपालमा सन् २०१९ मा एक लाख ६९ हजार ५४३ जना चिनियाँ पर्यटक आएकामा त्यसपछि कोभिड–१९ का कारण सो सङ्ख्या घटेर सन् २०२० मा १९ हजार २५७ पुगेको थियो। त्यसपछि सन् २०२१ मा छ हजार १९८, सन् २०२२ मा नौ हजार ५९९ जना चिनियाँ पर्यटक नेपाल आएका थिए। कोभिड १९सँगै आफ्ना नागरिकलाई बाहिरी राष्ट्रमा घुमफिरका लागि रोक लगाएकोमा सन् २०२३ मार्चबाट नेपाल भ्रमण गर्न खुला गरेको थियो। त्यस वर्ष ६० हजार ८७८ जना चिनियाँ पर्यटक नेपाल भित्रिएका थिए। सन् २०२४ मा नेपालमा चिनियाँ पर्यटकको सङ्ख्या एक लाख एक हजार ८७९ जना पुगेको कार्यालय प्रमुख लामिछानेले जानकारी दिनुभयो।त्यहाँस्थित चिनियाँ पर्यटन व्यवसायीका अनुसार चीनमा अङ्ग्रेजी महिनाको जुन र जुलाईमा विद्यालय बन्द हुन्छन्। सो समयमा अभिभावक आफ्ना बालबच्चा लिएर भ्रमणमा निस्कन्छन्। उनीहरू छोटो दूरीका रुपमा विशेषत हङकङ वा थाइल्यान्ड जाने गर्दछन्। थाइल्याण्डको दूरीमा रहेको पोखरा उनीहरूका लागि अर्को महत्त्वपूर्ण गन्तव्य बन्न सक्ने उनीहरूको भनाइ छ।आगामी तीन महिनामा करिब एक हजार २५० जना चिनियाँ पर्यटक चीनको सिचुवान प्रदेशबाट हवाई मार्गहुँदै सीधा पोखरा अन्तरराष्ट्रिय विमानस्थलमा अवतरण गराउन प्रयासरत रहेको चिनियाँ दूतावास, सिचुवान एयरलाइन्स र चाइना ट्राभल इन्टरनेशनल छेन्दुले जनाएको छ।कार्यक्रमकै क्रममा पोखरासँग मितेरी सम्बन्ध अघि बढेको लुझेउ सहरका नगर प्रमुख यु छिन्हीसँग पोखरा महानगरपालिकाका प्रमुख धनराज आचार्यको औपचारिक भेटवार्ता भएको थियो। महानगर प्रमुख आचार्य र उहाँसँग सहभागी प्रतिनिधिमण्डललाई लुझाउ नगर प्रमुख छिन्हीले स्वागत गर्नुभएको थियो।प्रतिनिधिमण्डलमा पोखरा महानगरपालिकाका प्रमुख प्रशासकीय अधिकृत शिवराज चौलागाइँ, पोखरा महानगरपालिकाका–२१ का वडाध्यक्ष दीपक सुवेदी, नेपाल पर्यटन बोर्ड गण्डकी प्रदेश प्रमुख मणिराज लामिछाने, पोखरा पर्यटन परिषद्का अध्यक्ष तारानाथ पहारी, पोखरा भ्रमण वर्ष २०२५ कार्यसम्पादन समितिका संयोजक गोपीबहादुर भट्टराईलगायत सहभागी हुनुहुन्थ्यो। त्यस्तै लुझाउ नगरका तर्फबाट साउथ वेष्ट मेडिकल युनिभर्सिटीका अध्यक्ष हि ताओ, नगरका उपप्रमुख लुओ सुपिङलगायतको सहभागिता थियो। उक्त भेटमा पोखरा–छेन्दु नियमित उडानसँगै पोखरा र लुझाउसँगको सम्बन्धलाई अझ प्रगाढ बनाउने कुरामा दुवै पक्ष सहमत भएका थिए। शिक्षा, स्वास्थ्य, पर्यटन, खेलकुदलगायतका क्षेत्रमा साझेदारी बढाउने, लुुझाउमा रहेको परम्परागत चिकित्सा प्रणालीका लागि सहकार्य गर्ने आदि विषयमा महत्वपूर्ण छलफल गरिएको थियो। पोखरा प्रकृति, संस्कृति र साहसिक पर्यटनको गन्तव्य भएका कारण चिनियाँ पर्यटकको रोजाइमा यो पर्ने गरेको पोखरा भ्रमण वर्ष २०२५ कार्यसम्पादन समितिका संयोजक गोपीबहादुर भट्टराई बताउनुहुन्छ। पछिल्लो समयमा पोखरामा चिनियाँ पर्यटक लक्षित पूर्वाधारहरू बनिरहेको उहाँको भनाइ छ।",
      "link": "https://gorkhapatraonline.com/news/148601",
      "image": "https://gorkhapatraonline.com/storage/media/261989/conversions/pkr-chendu-original-thumb.jpg"
    },
    {
      "slug": "148564",
      "title": "क्रिप्टोकरेन्सीको जोखिम",
      "timestamp": 1742947200000,
      "source": "gp",
      "content": "प्रविधिको विकाससँगै भुक्तानीका साथै धनसम्पत्ति सञ्चय गर्ने नवीन साधन विकास भइरहेका छन् । यी साधनमध्ये अहिले विश्वको अर्थतन्त्रमा ठूलो प्रभाव पारेको र पार्न सक्ने साधनमध्ये एक क्रिप्टोकरेन्सी पनि हो ।",
      "longContent": "प्रविधिको विकाससँगै भुक्तानीका साथै धनसम्पत्ति सञ्चय गर्ने नवीन साधन विकास भइरहेका छन् । यी साधनमध्ये अहिले विश्वको अर्थतन्त्रमा ठूलो प्रभाव पारेको र पार्न सक्ने साधनमध्ये एक क्रिप्टोकरेन्सी पनि हो । क्रिप्टोकरेन्सी निजी क्षेत्रबाट जारी गरिएको र मुद्राको रूपमा समेत कारोबार गर्न सकिने डिजिटल वस्तु हो । क्रिप्टोकरेन्सीका माध्यमबाट बैङ्क तथा वित्तीय संस्थाबिनै भुक्तानीसम्बन्धी कार्य गर्न सकिन्छ । क्रिप्टोकरेन्सी राज्यको स्वामित्व एवं दायित्व नभएको निजी क्षेत्रबाट निष्कासित वस्तु हो र यसको किनबेच अन्तर्राष्ट्रिय बजारमा मुद्राका रूपमा हुने गरेको छ । क्रिप्टोकरेन्सीको औपचारिक कारोबारको सुरुवात सन् २००९ मा Bitcoin बाट भएको मानिन्छ । शून्यबाट सुरु भएको Bitcoin को मूल्य सबैभन्दा उच्च सन् २०२१ अप्रिल १२ मा अमेरिकी डलर ६८ हजार ७८९ रहेकोमा हाल क्रमशः घटदै गएको छ । पुँजीबजारमा सेयर किनबेच भए जस्तै क्रिप्टोकरेन्सी किनबेच हुने गरेको छ । विश्वको कुनै पनि मुलुकमा राज्यको आधिकारिक मुद्रा जारी गर्ने निकाय एउटा मात्र हुन्छ । सामान्यतया सम्बन्धित मुलुकको केन्द्रीय बैङ्कलाई यसको जिम्मेवारी दिइएको हुन्छ । आधिकारिक मुद्रालाई राज्यले ग्यारेन्टी प्रदान गरेको हुन्छ । जस्तै नेपाली नोटमा नेपाल सरकारको जमानतप्राप्त यसको भुक्तानी माग्न आएमा तुरुन्त भुक्तानी पाइने छ भनी लेखिएको हुन्छ । यसको अर्थ नेपाली मुद्रालाई राज्यले सुरक्षा प्रदान गरेको छ । राज्यले स्वामित्व लिएका कारणले कागजबाट बनेको मुद्रालाई हामी स्वीकार गर्दछौँ । निजी क्षेत्रले जारी गरेको भए पनि कानुनी ग्राह्य मुद्रा जस्तै कारोबारमा प्रयोग हुने भएकाले क्रिप्टोकरेन्सीले मुद्राको काम त गर्दछ तर राज्यको नियमन तथा सुपरिवेक्षण यसमा हुँदैन । यो अन्तर्राष्ट्रिय रूपमा किनबेच हुने भएकाले खरिद गर्न त सजिलै होला तर बिक्री गर्नु परेमा क्रिप्टोकरेन्सीको कुनै ठेगान हुँदैन ।  कसलाई सोधपुछ गर्ने र उजुरी गर्ने भन्ने कुनै ग्यारेन्टी यसमा छैन । यसको जिम्मेवारी कसैले नलिने भएकाले यसको बिक्री गर्नुपर्दा अन्योल हुन्छ । यसैले क्रिप्टोकरेन्सी कारोबारमा पैसा हराउने तथा ठगीमा पर्ने सम्भावना प्रबल रहन्छ । नेपालमा क्रिप्टोकरेन्सी किन प्रतिबन्ध ? फरक फरक देशमा क्रिप्टोकरेन्सीसम्बन्धी नियमनसमेत फरक फरक रहेको पाइन्छ । विभिन्न मुलुकले अवलम्बन गरेको मुद्रालगायत पुँजीको आप्रवाहसम्बन्धी नीतिगत व्यवस्था अनुरूपसमेत क्रिप्टोकरेन्सीको नियमन फरक फरक हुने गरेको छ । कानुनी रूपमा मान्यता दिइएका मुलुकमा पनि क्रिप्टोकरेन्सीलाई सबै क्षेत्र, वस्तु, सेवा वा स्थानमा कानुनी मान्यता नदिइएको र केही तोकिएका सेवा, वस्तु खरिद तथा प्रयोगका लागि तोकिएबमोजिम तोकिएको स्थानमा क्रिप्टोकरेन्सी प्रयोग गर्न इजाजत दिइएको हुनाले चलनचल्तीमा रहेको मुद्रा जस्तो सबै क्षेत्र, स्थान र सेवाको प्रयोगमा खुला देखिँदैन ।नेपालमा क्रिप्टोकरेन्सीको कारोबार गैरकानुनी रहेको छ । किन त ? क्रिप्टोकरेन्सी कानुनी ग्राह्य नभएको, विदेशी विनिमय वा मुद्राका रूपमा क्रिप्टोकरेन्सीले कानुनी मान्यता नपाएको, नेपाल सरकारको जमानतप्राप्त नभएको र नेपाल राष्ट्र बैङ्कले निष्कासन नगरेको तथा कुनै पनि किसिमको सुरक्षण नभएको हुँदा Virtual Currency/Cryptocurrency  को कारोबार गैरकानुनी रहेको छ । यसका साथै क्रिप्टोकरेन्सी पिरामिडमा आधारित Network Marketing प्रकृतिको, सम्पत्ति शुद्धीकरण तथा आतङ्ककारी क्रियाकलापमा लगानी हुन सक्ने, ठगी तथा कर छली, लगानीको असुरक्षा, पुँजी पलायन, मूल्यमा अस्थिरता एवं उतारचढाव, सट्टेबाजी आदिसम्बन्धी जोखिम अन्तरनिहित रहन्छन् । मुद्राका अतिरिक्त क्रिप्टोकरेन्सीलाई Intangible/Virtual/Digital सम्पत्तिका रूपमा समेत प्रयोग गर्ने गरिएको छ । क्रिप्टोकरेन्सीको मूल्यमा हुने उतारचढावले सोको प्रतिफल निर्धारण हुने गर्दछ । क्रिप्टोकरेन्सीको खरिद बिक्रीसम्बन्धी कार्यका लागि विनिमय बजारसमेत प्रचलनमा रहेको पाइन्छ । नेपालले अन्य मुलुकसँग हुने पुँजीगत कारोबारमा नियन्त्रित व्यवस्था गरेको र नेपालबाट विदेशमा लगानी गर्न प्रतिबन्ध रहेको हुँदा क्रिप्टोकरेन्सीको कारोबारबाट उक्त व्यवस्थाको बर्खिलाप हुन जाने हुँदा नेपाल राष्ट्र बैङ्कले क्रिप्टोकरेन्सीमाथि प्रतिबन्ध लगाउँदै आएको छ । क्रिप्टोकरेन्सी कारोबारबाट देशलाई मात्र नभई सोमा संलग्न व्यक्ति/लगानीकर्तालाई समेत विभिन्न जोखिम रहन्छ । क्रिप्टोकरेन्सीमा कुनै देश/सरकारको प्रत्याभूति/जमानत नहुने, कुनै पनि सुरक्षण नहुने, वित्तीय मध्यस्थकर्ता नहुने तथा सट्टेबाजी प्रयोजनबाहेक अन्य कुनै पनि उपयोगिता नहुने र उक्त अदृश्य वस्तु सर्वस्वीकार्य नभई केही निश्चित समूह मिली आफ्नै निहित स्वार्थका लागि मात्र जारी/प्रयोग हुने गर्दछ । यस प्रकार क्रिप्टोकरेन्सीबाट समग्र आर्थिक सन्तुलन कायम नहुने जोखिम, वित्तीय स्थायित्व नहुनेसम्बन्धी जोखिम, मौद्रिक नीति कार्यान्वयन नहुनेसम्बन्धी जोखिम, विदेशी विनिमय सञ्चितिमा नकारात्मक असर पुर्‍याउन सक्नेसम्बन्धी जोखिम, सम्पत्ति शुद्धीकरण तथा आतङ्कवादी कार्यमा वित्तीय लगानीसम्बन्धी जोखिम, वित्तीय ग्राहक संरक्षणसम्बन्धी जोखिम, लगानीको असुरक्षा हुनेसम्बन्धी जोखिम, ठगी तथा कर छलीसम्बन्धी जोखिम, अन्तर्राष्ट्रिय सङ्घ–संस्थासँगको सहकार्यविरुद्ध हुनेसम्बन्धी जोखिम, वित्तीय मध्यस्थता नहुनेसम्बन्धी जोखिम, Seigniorage Loss  सम्बन्धी जोखिम विद्यमान रहेका छन् । अर्थ व्यवस्थामा चुनौती नेपालमा पुँजी खाता अपरिवत्र्य रहेकाले यहाँको घरजग्गा बेचेको अथवा यहाँ कमाएको रकम मुलुकबाहिर लैजान कानुनबमोजिमका माध्यमबाहेक प्रतिबन्धित छ । सीमित पुँजी भएको मुलुकमा स्वदेशी पुँजी विदेश लैजान खुला गरिएमा देशको पुँजी बिदेसिन गई पुँजी पलायन हुने, लगानीका लागि पुँजीको अभाव हुने, पुँजी निर्माण हतोत्साहित हुने हुन्छ । यसैले नेपाल जस्तो स्वदेशी पुँजी विदेश लैजान बन्देज लगाइएको मुलुकमा क्रिप्टोकरेन्सीमार्फत पुँजी पलायन हुन सक्छ । यसै गरी क्रिप्टोकरेन्सी निजी क्षेत्रबाट सञ्चालित मुद्रा भएको र केन्द्रीय बैङ्कको नियन्त्रणबाहिर भएकाले यसको व्यापक प्रयोग भएमा अर्थतन्त्रमा मुद्रा प्रदायमा गणना हुन सक्तैन । जसले मौद्रिक नीतिको कार्यान्वयन प्रभावकारी हुन नसकी मूल्य नियन्त्रण कार्य प्रभावकारी हुँदैन । जसबाट मूल्य स्थायित्वमा असर पर्न गई समष्टिगत आर्थिक स्थायित्वमा नै नकारात्मक असर पर्दछ । Cyptocurrency को कारोबारबाट सम्पत्ति शुद्धीकरण तथा आतङ्ककारी क्रियाकलापमा लगानीसम्बन्धी जोखिम उच्च हुन सक्छ । क्रसबोर्डर पुँजी आगमन निर्बाध हुने भएकाले वित्तीय स्थायित्वमा Cryptocurrency ले नकारात्मक असर गर्ने निश्चित छ । नेपाल अहिले आयातमा आधारिक अर्थतन्त्र भएको मुलुक हुन पुगेको छ । हामीले आयातबापत धेरै विदेशी मुद्रा विदेशमा भुक्तानी गर्नु पर्दछ । क्रिप्टोको खरिदमा विदेशी मुद्रा लगानी हुने भएकाले नेपालबाट पुँजी पलायन हुन सक्ने र विदेशमा रहेका नेपालीबाट नेपाल आउनुपर्ने विप्रेषण विदेशमै लगानी हुन सक्ने हुँदा विदेशी मुद्राको सञ्चितिमा समेत नकारात्मक प्रभाव पर्न सक्ने देखिन्छ ।  –युवामञ्च",
      "link": "https://gorkhapatraonline.com/news/148564",
      "image": "https://gorkhapatraonline.com/storage/media/261874/conversions/999-original-thumb.jpg"
    },
    {
      "slug": "148541",
      "title": "यस्तो छ आजको तरकारी र फलफूलको थोक मूल्य",
      "timestamp": 1742947200000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ,  चैत १३ गते ।   कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २०, गोलभेँडा सानो (तराई) प्रतिकिलो रु २५, आलु रातो प्रतिकिलो रु ३५, आलु रातो (मुढे) प्रतिकिलो रु ३५, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ५०, गाजर (तराई) प्रतिकिलो रु ४०, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ५०, मूला रातो प्रतिकिलो रु ५०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ४० तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १२० कायम गरिएको छ ।यसैगरी, मटरकोसा प्रतिकिलो रु ६०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ७०, तितो करेला प्रतिकिलो रु १२०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौला प्रतिकिलो रु ८०, झिगुनी प्रतिकिलो रु ८०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ३०, सलगम प्रतिकिलो रु ६० तथा भिण्डी प्रतिकिलो रु १२० कायम गरिएको छ । यस्तै, सखरखण्ड प्रतिकिलो ८०, बरेला प्रतिकिलो रु ४०, पिँडालु प्रतिकिलो रु ९०, स्कूस प्रतिकिलो रु ४०, रायो साग प्रतिकिलो रु ८०, पालुङ्गो साग प्रतिकिलो ७०, चमसुरको साग रु ७०, तोरीको साग प्रतिकिलो रु ५०, मेथीको साग प्रतिकिलो रु ७०, प्याज हरियो प्रतिकिलो रु ५०, बकुला प्रतिकिलो रु ५०, तरुल प्रतिकिलो रु ९०, च्याउ (कन्य) प्रतिकिलो रु १५०, च्याउ (डल्ले) प्रतिकिलो रु ३५० तथा कुरिलो प्रतिकिलो रु ७०० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १८०, रातो बन्दा प्रतिकिलो रु ५०, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ७०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १८०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ३५, रुख कटहर प्रतिकिलो रु १००, निबुवा प्रतिकिलो रु ५०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १३०, उखु प्रतिगोटा रु १००, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु १००, सुर्खानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १८०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/148541",
      "image": "https://gorkhapatraonline.com/storage/media/261846/conversions/tarkari-original-thumb.jpg"
    },
    {
      "slug": "148516",
      "title": "यस्तो छ आजका लागि विदेशी मुद्राको सटहीदर",
      "timestamp": 1742947200000,
      "source": "gp",
      "content": "नेपाल राष्ट्र बैङ्कले बुधबारका लागि विदेशी मुद्राको सटहीदर तोकेको छ । राष्ट्र बैङ्कका अनुसार आज अमेरिकी डलर एकको खरिददर १३६ रूपियाँ ९२ पैसा र बिक्रीदर १३७ रूपियाँ ५२ पैसा कायम भएको छ । युरोपियन युरो आज एकको खरिददर १४८ रूपियाँ १६ पैसा र बिक्रीदर १४८ रूपियाँ ८१ पैसा रहनेछ ।",
      "longContent": "काठमाडौं, चैत १३ गते । नेपाल राष्ट्र बैङ्कले बुधबारका लागि विदेशी मुद्राको सटहीदर तोकेको छ । राष्ट्र बैङ्कका अनुसार आज अमेरिकी डलर एकको खरिददर १३६ रूपियाँ ९२ पैसा र बिक्रीदर १३७ रूपियाँ ५२ पैसा कायम भएको छ । युरोपियन युरो आज एकको खरिददर १४८ रूपियाँ १६ पैसा र बिक्रीदर १४८ रूपियाँ ८१ पैसा रहनेछ ।त्यस्तै, युके पाउन्ड स्टर्लिङ एकको खरिददर १७७ रूपियाँ ३६ पैसा र बिक्रीदर १७८ रूपियाँ १४ पैसा, स्वीस फ्र्याङ्क एकको खरिददर १५५ रूपियाँ २७ पैसा र बिक्रीदर १५५ रूपियाँ ९५ पैसा कायम गरिएको छ ।अस्ट्रेलियन डलर एकको खरिददर ८६ रूपियाँ ५३ पैसा र बिक्रीदर ८६ रूपियाँ ९१ पैसा, क्यानेडियन डलर एकको खरिददर ९५ रूपियाँ ८५ पैसा र बिक्रीदर ९६ रूपियाँ २७ पैसा, सिङ्गापुर डलर एकको खरिददर १०२ रूपियाँ ५२ पैसा र बिक्रीदर १०२ रूपियाँ ९६ पैसा निर्धारण गरिएको छ ।यस्तै, जापानी येन १० को खरिददर नौ रूपियाँ १२ पैसा र बिक्रीदर नौ रूपियाँ १६ पैसा तोकिएको छ । चिनियाँ युआन एकको खरिददर १८ रूपियाँ ८६ पैसा र बिक्रीदर १८ रूपियाँ ९४ पैसा, साउदी अरेबियन रियाल एकको खरिददर ३६ रूपियाँ ५० पैसा र बिक्रीदर ३६ रूपियाँ ६६ पैसा, कतारी रियाल एकको खरिददर ३७ रूपियाँ ५६ पैसा र बिक्रीदर ३७ रूपियाँ ७३ पैसा कायम भएको छ ।केन्द्रीय बैङ्कका अनुसार थाई भाट एकको खरिददर चार रूपियाँ ०४ पैसा र बिक्रीदर चार रूपियाँ ०६ पैसा, युएई दिराम एकको खरिददर ३७ रूपियाँ २८ पैसा र बिक्रीदर ३७ रूपियाँ ४४ पैसा, मलेसियन रिङ्गेट एकको खरिददर ३० रूपियाँ ८७ पैसा र बिक्रीदर ३१ रूपियाँ कायम भएको छ ।साउथ कोरियन वन १०० को खरिददर नौ रूपियाँ ३४ पैसा र बिक्रीदर नौ रूपियाँ ३८ पैसा, स्विडिस क्रोनर एकको खरिददर १३ रूपियाँ ६७ पैसा र बिक्रीदर १३ रूपियाँ ७३ पैसा र डेनिस क्रोनर एकको खरिददर १९ रूपियाँ ८६ पैसा र बिक्रीदर १९ रूपियाँ ९५ पैसा तोकिएको छ ।त्यस्तै, हङकङ डलर एकको खरिददर १७ रूपियाँ ६१ पैसा र बिक्रीदर १७ रूपियाँ ६९ पैसा, कुवेती दिनार एकको खरिददर ४४४ रूपियाँ ०६ पैसा र बिक्रीदर ४४६ रूपियाँ , बहराइन दिनार एकको खरिददर ३६३ रूपियाँ १७ पैसा र बिक्रीदर ३६४ रूपियाँ ७६ पैसा, ओमनी रियाल एकको खरिददर ३५५ रूपियाँ ७१ पैसा र बिक्रीदर ३५७ रूपियाँ २६ पैसा रहेको छ । भारतीय रूपियाँ १०० को खरिददर १६० रूपियाँ र बिक्रीदर १६० रूपियाँ १५ पैसा तोकिएको छ । रासस",
      "link": "https://gorkhapatraonline.com/news/148516",
      "image": "https://gorkhapatraonline.com/storage/media/261816/conversions/money-exchange-original-thumb.jpg"
    },
    {
      "slug": "148515",
      "title": "काठमाडौँ टेक्निकल स्कुल सञ्चालनमा",
      "timestamp": 1742947200000,
      "source": "gp",
      "content": "वार्षिक १० हजार दक्ष जनशक्ति उत्पादन गर्ने लक्ष्यसहित राजधानीको धुम्बाराहीमा काठमाडौँ टेक्निकल स्कुल सञ्चालनमा आएको छ ।",
      "longContent": "गोरखापत्र समाचारदाताकाठमाडौँ, चैत १३ गते । वार्षिक १० हजार दक्ष जनशक्ति उत्पादन गर्ने लक्ष्यसहित राजधानीको धुम्बाराहीमा काठमाडौँ टेक्निकल स्कुल सञ्चालनमा आएको छ । मङ्गलबार स्कुलको उद्घाटन गर्दै श्रम, रोजगार तथा सामाजिक सुरक्षामन्त्री शरतसिंह भण्डारीले प्राविधिक जनशक्ति उत्पादन सरकारको प्राथमिकतामा रहेको बताउनुभयो । सिप, रोजगारी, उद्यमशीलता र पुँजीको संयोजनले मात्र बेरोजगारी र गरिबीका समस्या समाधान हुने भएकाले निजी क्षेत्रसँग साझेदारी गर्न सरकार तयार रहेको धारणा उहाँले व्यक्त गर्नुभयो । उहाँले सिप विकास तथा प्राविधिक जनशक्ति उत्पादनमा निजी क्षेत्रलाई सहयोग गर्न सरकार तयार रहेको बताउँदै स्वेदशमै रोजगारी, स्वरोजगारी र वैदेशिक रोजगारमा पनि सिप आवश्यक पर्ने हुँदा दक्ष जनशक्ति उत्पादनमा निजी क्षेत्रसँग सहकार्य गरेर सरकार अगाडि बढ्ने प्रतिबद्धता गर्नुभयो । आइएमई ग्रुप र आइएक्सआई कर्पको संयुक्त लगानीमा सञ्चालनमा आएको स्कुलले हस्पिटालिटी, कुलिनरी आर्ट्स, केयर गिभिङ, बारिस्ता, बार टेन्डिङलगायत तीन दर्जनभन्दा बढी रोजगारमूलक तथा स्वरोजगारमूलक विधामा तालिम सञ्चालन गर्ने छ । स्कुलले आगामी एक दशकमा एक लाखभन्दा बढी दक्ष जनशक्ति तथा प्रोफेसनल उत्पादन गर्ने लक्ष्य लिएको छ । नेपाल उद्योग वाणिज्य महासङ्घ तथा आइएमई ग्रुपका अध्यक्ष चन्द्रप्रसाद ढकालले हजारौँ युवालाई रोजगार वा स्वरोजगार बनाउन स्कुलले महत्वपूर्ण भूमिका निर्वाह गर्ने बताउनुभयो । मुलुकमा रोजगारी, शिक्षा, समाज र समग्र अर्थतन्त्रमा स्कुलले सकारात्मक योगदान दिने अपेक्षा रहेको उहाँको भनाइ थियो । सरकारले पनि प्राविधिक स्कुल तथा तालिम केन्द्रको स्थापना र सञ्चालनलाई प्रोत्साहन तथा सहयोग गर्नुपर्ने उहाँले बताउनुभयो । काठमाडौँ टेक्निकल स्कुलका अध्यक्ष मनोज पौडेलले आगामी १० वर्षमा एक लाख दक्ष जनशक्ति उत्पादन गर्ने सरकारको लक्ष्यप्राप्तिमा स्कुलले सहयोग पु¥याउने बताउनुभयो ।",
      "link": "https://gorkhapatraonline.com/news/148515",
      "image": "https://gorkhapatraonline.com/storage/media/261815/conversions/444-original-thumb.jpg"
    },
    {
      "slug": "148514",
      "title": "दस हजारभन्दा बढीलाई वित्तीय साक्षरता",
      "timestamp": 1742947200000,
      "source": "gp",
      "content": "राष्ट्रिय वाणिज्य बैङ्क लिमिटेडले देशव्यापी रूपमा सञ्चालन गरेको वित्तीय साक्षरता कार्यक्रमबाट १० हजार ३९२ जना लाभान्वित भएका छन् ।",
      "longContent": "गोरखापत्र समाचारदाताकाठमाडौँ, चैत १३ गते । राष्ट्रिय वाणिज्य बैङ्क लिमिटेडले देशव्यापी रूपमा सञ्चालन गरेको वित्तीय साक्षरता कार्यक्रमबाट १० हजार ३९२ जना लाभान्वित भएका छन् । ग्लोबल मनी विक २०२५ का अवसरमा उक्त बैङ्कले सातै प्रादेशिक कार्यालय र सबै शाखा कार्यालयमार्फत वित्तीय साक्षरता कार्यक्रम सञ्चालन गरेको हो ।अन्तर्राष्ट्रिय रूपमा हरेक वर्ष मार्च महिनामा तेस्रो हप्ता मनाइने ग्लोबल मनी विक बैङ्कले चैत ४ देखि १० गतेसम्म साताव्यापी सञ्चालन गरेको थियो । बैङ्कले विभिन्न स्कुल तथा कलेजका विद्यार्थीको सहभागितामा वित्तीय चेतना अभिवृद्धि गरेको जनाएको छ ।अभियान अन्तर्गत बैङ्किङसँग कारोबार गर्दा हुने फाइदा, डिजिटल बैङ्किङ, क्युआर, पोस सेवा, आरबिबी स्मार्ट बैङ्किङ, इन्टरनेट बैङ्किङ, पिन तथा पासवर्ड सुरक्षा, ओटिपी, रेमिट्यान्स कारोबार, बचत तथा कर्जाको सदुपयोगसम्बन्धी सचेतना कार्यक्रम सञ्चालन गरेको थियो ।",
      "link": "https://gorkhapatraonline.com/news/148514",
      "image": "https://gorkhapatraonline.com/storage/media/261814/conversions/776-original-thumb.jpg"
    },
    {
      "slug": "148512",
      "title": "चियाको पहिलो टिपाइ सुरु",
      "timestamp": 1742947200000,
      "source": "gp",
      "content": "इलाममा यस वर्षको उत्पादन सुरु हुन थालेको छ । चिया उत्पादनको मुख्य क्षेत्र रहेको इलाममा केही उद्योगका लागि पहिलो टिपाइ वा ‘फस्ट फ्लस’ को काम सुरु भएको छ ।  बर्सैभरिको उत्पादनमध्ये गुणस्तरीय मानिने पहिलो चरणको टिपाइको चियालाई किसान र उद्योगीले विशेष महत्वसाथ लिने गरेका छन् ।",
      "longContent": "कोकिला ढकालइलाम, चैत १३ गते । इलाममा यस वर्षको उत्पादन सुरु हुन थालेको छ । चिया उत्पादनको मुख्य क्षेत्र रहेको इलाममा केही उद्योगका लागि पहिलो टिपाइ वा ‘फस्ट फ्लस’ को काम सुरु भएको छ ।बर्सैभरिको उत्पादनमध्ये गुणस्तरीय मानिने पहिलो चरणको टिपाइको चियालाई किसान र उद्योगीले विशेष महत्वसाथ लिने गरेका छन् । यस पटक अन्तुको श्रीअन्तु फार्मस् टी प्रालि, कन्याम चिया सहकारी र इलाम नगरपालिका–४ स्थित फार्मर टी प्रोसेसिङ इन्डस्ट्रिजले पहिलो टिपाइको चिया प्रशोधन नै गर्न थालेका छन् । साँखेजुङस्थित ग्रिनहिल टी इन्ड्रस्टिजले पनि यही चैत १४ देखि यस वर्षको चिया प्रशोधन सुरु गर्ने जनाएको छ । “पहिलो टिपाइको चिया निकै महत्वपूर्ण हुन्छ तर गत वर्षहरूमा जस्तो उत्पादन छैन । भर्खर मुना पलाउन सुरु गर्दै छ,” ग्रिनहिल टी इन्ड्रस्टिजका सञ्चालक टङ्क दाहालले भन्नुभयो । दाहालले जर्मनी, अमेरिकासहित युरोपका देशहरू र चीन तथा भारतमा समेत गरी गत वर्ष ५५ हजार किलो तयारी चिया विदेश निर्यात गरेको बताउनुभयो । उहाँले यस वर्ष पनि तेस्रो मुलुकमा चियाको व्यापार राम्रै हुन्छ भन्ने अपेक्षा गरेको बताउनुभयो । यस वर्ष हिउँदमा वर्षा नहुँदा त्यसको असर चिया उत्पादनमा परेको बताइएको छ । प्रायः फागुन अन्तिम सातादेखि चैतको पहिलो सातासम्म चियाको पहिलो टिपाइ सुरु हुने गरेको थियो । तर मौसम सुक्खा भएको र पहाडी क्षेत्रमा सिँचाइको वैकल्पिक व्यवस्था नभएकाले त्यसको असर चियामा परेको किसान बताउँछन् । अर्गानिक प्रमाणीकरण भएको पहिलो टिपाइको चिया अधिकांश व्यवसायीले तेस्रो मुलुक निर्यात हुने गरेको बताउँछन् । इलाममा गोल्डेन, गोल्डेन रिङ, गोल्डेन पल, सिल्भर, गोल्डेन ब्ल्याक, ग्रिनलगायतका फरक फरक नाम र स्वादका चिया उत्पादन हुने गरेको छ ।",
      "link": "https://gorkhapatraonline.com/news/148512",
      "image": "https://gorkhapatraonline.com/storage/media/261812/conversions/ilam-tea-(1)-original-thumb.jpg"
    },
    {
      "slug": "148511",
      "title": "अब निजी लगानीमा पनि औद्योगिक ग्राम",
      "timestamp": 1742947200000,
      "source": "gp",
      "content": "निजी क्षेत्रको लगानीमा पनि औद्योगिक ग्राम स्थापना गर्न सकिने व्यवस्था गरिएको छ । उद्योग, वाणिज्य तथा आपूर्ति मन्त्रालयले औद्योगिक ग्राम घोषणा तथा सञ्चालन कार्यविधि २०८१ कार्यान्वयनमा ल्याई सो व्यवस्था गरेको हो ।",
      "longContent": "गोरखापत्र समाचारदाताकाठमाडौँ, चैत १३ गते । निजी क्षेत्रको लगानीमा पनि औद्योगिक ग्राम स्थापना गर्न सकिने व्यवस्था गरिएको छ । उद्योग, वाणिज्य तथा आपूर्ति मन्त्रालयले औद्योगिक ग्राम घोषणा तथा सञ्चालन कार्यविधि २०८१ कार्यान्वयनमा ल्याई सो व्यवस्था गरेको हो । निजी क्षेत्रको लगानीकर्ता आफैँले जग्गाको व्यवस्था गरी विकास निर्माण, सञ्चालन तथा व्यवस्थापनसमेत आफैँ गर्न सकिने कार्यविधिमा व्यवस्था गरिएको छ । यसका लागि पूर्वसम्भाव्यता अध्ययन प्रतिवेदन, औद्योगिक ग्रामको चार किल्ला खुलेको पत्रसहित नापी कार्यालयबाट प्रमाणित नक्सा, जग्गाको स्वामित्व तथा प्रकृति खुलेको सम्बन्धित मालपोत कार्यालयबाट प्रमाणित कागजातको आवश्यक हुनुपर्ने छ । कम्तीमा २० वर्षको सञ्चालन निरन्तरताको सुनिश्चितासहितको प्रतिबद्धतापत्र आवश्यक पर्ने कार्यविधिमा उल्लेख छ । यसअघिको कार्यविधिलाई संशोधन गरी नयाँ व्यवस्था गरेको हो । सरकारले स्थानीय स्रोत, साधन, कच्चा पदार्थ, प्रविधि र सिपको परिचालन गरी लघु, घरेलु तथा साना उद्योगको स्थापना, विकास र प्रवर्धन गर्दै रोजगारी सिर्जनाको माध्यमबाट स्थानीय अर्थतन्त्रमा योगदान पु¥याउन छरिएर रहेका उद्योगलाई एकीकृत गरी औद्योगिक उत्पादन र उत्पादकत्व अभिवृद्धि गर्ने उद्देश्यसहित २०७५ सालमा औद्योगिक ग्राम घोषणा गरे पनि अझै प्रभावकारी रूपमा कार्यान्वयनमा आउन सकेको छैन । हालसम्म विभिन्न १२० स्थानमा ग्राम घोषणा भए पनि केही ठाउँमा ग्राम स्थापना भई सञ्चालन भए पनि पूर्ण रूपमा सञ्चालनमा आउन नसकेको मन्त्रालयले जनाएको छ । नयाँ कार्यविधि अनुसार औद्योगिक ग्राम स्थापनाका लागि हिमाली तथा दुर्गम पहाडी क्षेत्रमा २५ रोपनी जग्गा आवश्यक पर्ने छ । यस्तै पहाडी क्षेत्रमा ३५ रोपनी, तराई क्षेत्रमा सात बिघा जमिन आवश्यक पर्ने मापदण्ड निर्धारण गरिएको छ । घना मानव बस्तीदेखि न्यूनतम पाँच सय मिटर दुरी जग्गा कायम भएको हुनुपर्ने मापदण्ड व्यवस्था गरिएको छ । उद्योग स्थापनाका लागि कुल जग्गाको ६० देखि ७० प्रतिशत जग्गा भएको, प्रशासनिक तथा अन्य सेवा क्षेत्रका लागि सातदेखि १० प्रतिशत जग्गा भएको हुनुपर्ने व्यवस्था गरिएको छ । औद्योगिक ग्राम सञ्चालन गर्न चाहने स्थानीय तहले आफ्नो भौगोलिक क्षेत्रभित्रको भूउपयोग योजनामा आद्यौगिक क्षेत्रका लागि तोकिएको स्थानबमोजिमको लगत तयार गर्नुपर्ने छ । ग्राम घोषणा भएको सम्बन्धित स्थानीय तहले कार्यपालिकाको निर्णयसहित औद्योगिक ग्राम स्थानान्तरण गर्न आवश्यक रहेको भनी आधार र कारणसहित प्रक्रिया पूरा गरी मन्त्रालयसमक्ष सिफारिस गर्न सक्ने छ ।औद्योगिक ग्राम स्थापनाका लागि स्थान छनोट गर्नुअघि औद्योगिक ग्राम सञ्चालन गर्न चाहने स्थानीय तहले स्थानीय उद्योगी तथा व्यवसायी, उत्पादनसँग जोडिएको सहकारी, लघुवित्त र लक्षित समूहबाट औद्योगिक ग्राममा उद्योग स्थापनाको प्रतिबद्धता वा मागसमेतलाई ध्यानमा राखी सम्भावित औद्योगिक ग्रामको पूर्वसम्भाव्यता अध्ययन गराउनुपर्ने कार्यविधिमा उल्लेख छ । ग्रामका लागि आवश्यक निर्माण तथा विकाससम्बन्धी कार्य गर्दा विस्तृत परियोजना प्रतिवेदन तयारी गरी वातावरणीय अध्ययन गर्नुपर्ने छ । औद्योगिक ग्राममा लघु उद्यम, घरेलु उद्योग तथा साना उद्योग मात्र स्थापना तथा सञ्चालन गर्न पाइने छ । सरकारबाट घोषणा भएको औद्योगिक ग्रामको निर्माण तथा विकास कार्य औद्योगिक ग्राम सञ्चालन गर्न चाहने सम्बन्धित स्थानीय तहले गर्नुपर्ने छ ।",
      "link": "https://gorkhapatraonline.com/news/148511",
      "image": "https://gorkhapatraonline.com/storage/media/261811/conversions/industrial-factory-original-thumb.jpg"
    },
    {
      "slug": "148510",
      "title": "‘कृषि अनुदानमा हुने बदमासी अन्त्य भयो’",
      "timestamp": 1742947200000,
      "source": "gp",
      "content": "कृषि तथा पशुपन्छी विकासमन्त्री रामनाथ अधिकारीले विगतमा कृषि अनुदानमा बदमासी भए पनि अब त्यस्तो बदमासीको अन्त्य भएको बताउनुभएको छ ।",
      "longContent": "गोरखापत्र समाचारदाताकाठमाडौँ, चैत १३ गते । कृषि तथा पशुपन्छी विकासमन्त्री रामनाथ अधिकारीले विगतमा कृषि अनुदानमा बदमासी भए पनि अब त्यस्तो बदमासीको अन्त्य भएको बताउनुभएको छ । नेपाल उद्योग वाणिज्य महासङ्घको कृषि उद्यम केन्द्रले मङ्गलबार आयोजना गरेको कृषिमा लगानीसम्बन्धी सम्मेलनलाई सम्बोधन गर्दे कृषिमन्त्री अधिकारीले कृषि अनुदानमा हुने बदमासी अन्त्य भएको बताउनुभएको हो । हालसम्मको अनुदान विवरण सार्वजनिक गर्ने कार्यको सुरुवात भएकाले अब सबै अनुदान पारदर्शी हुने र कसले केका लागि कति रकम लिएको हो सबैले थाहा पाउन सक्ने अवस्था बनेको मन्त्री अधिकारीले जानकारी दिनुभयो ।विगत पाँच वर्षमा एक खर्ब पाँच अर्ब रुपियाँ कृषि अनुदानमा गएको उल्लेख गर्दै मन्त्री अधिकारीले विगतमा जस्तो सिधै मन्त्रालयबाट जाने अनुदान भने अहिले रोकिएको बताउनुभयो । कृषिमा आत्मनिर्भरताका लागि सबै क्षेत्रको प्रयास जरुरी रहेको र निजी क्षेत्रको प्रयासले मात्र कृषि क्षेत्रमा राज्यले लिएको लक्ष्य पूरा हुन सक्ने बताउनुभयो ।",
      "link": "https://gorkhapatraonline.com/news/148510",
      "image": "https://gorkhapatraonline.com/storage/media/261810/conversions/777-original-thumb.jpg"
    },
    {
      "slug": "148509",
      "title": "पुँजीगत खर्च बढाउन अर्थको सक्रियता",
      "timestamp": 1742947200000,
      "source": "gp",
      "content": "अर्थ मन्त्रालयले चालु आर्थिक वर्षको पुँजीगत खर्च बढाउन सक्रियता देखाएको छ ।  विशेष गरी विकास निर्माणमा हुने यस्तो खर्च बढाउने अर्थले विषयगत मन्त्रालयसँग मङ्गलबार छलफल पनि गरेको छ ।",
      "longContent": "गोरखापत्र समाचारदाताकाठमाडौँ, चैत १३ गते । अर्थ मन्त्रालयले चालु आर्थिक वर्षको पुँजीगत खर्च बढाउन सक्रियता देखाएको छ ।  विशेष गरी विकास निर्माणमा हुने यस्तो खर्च बढाउने अर्थले विषयगत मन्त्रालयसँग मङ्गलबार छलफल पनि गरेको छ । अर्थ मन्त्रालयका अनुसार २०८१ साल चैत ११ गतेसम्म पुँजीगततर्फ ८७ अर्ब ३३ करोड ४२ लाख रुपियाँ खर्च भएको छ । छलफलमा उपप्रधानमन्त्री एवं अर्थमन्त्री विष्णुप्रसाद पौडेलले पुँजीगत खर्च वृद्धिका लागि सक्रिय भएर लाग्न सम्बन्धित मन्त्रालयलाई निर्देशन दिनुभयो ।  “अर्थ मन्त्रालयले चालु आवको सुरुदेखि नै गर्नुपर्ने काम र सहजीकरण गरेको छ । विषयगत मन्त्रालयहरू पनि प्रो एक्टिभ रूपमा प्रस्तुत हुनुहोस्,” उहाँले भन्नुभयो, “स्रोतको व्यवस्थापन र सहजीकरण अर्थले गर्ने हो । आउनुपर्ने परिणाम र गर्नुपर्ने काम सम्बन्धित मन्त्रालयको हो । बजेट निर्माण, बजेटको विनियोजन र कार्यान्वयनमा कुशलता प्रदर्शन गर्न जरुरी रहेको उहाँको धारणा थियो ।अर्थ सचिव घनश्याम उपाध्यायले खर्च गर्ने क्षमता अनुसार आगामी वर्षको बजेटका लागि कार्यक्रम तथा योजना पेस गर्न आग्रह गर्नुभयो । राजस्व सचिव दिनेशकुमार घिमिरेले बजेटको सिलिङ बाँड्दा पुगेन भन्ने र खर्च नगर्ने शैलीमा सुधार हुनुपर्ने बताउनुभयो । अर्थ मन्त्रालयले चालु आवको बजेट खर्च गर्न नसक्ने भए समयमै सरेन्डर गर्न पनि विषयगत मन्त्रालयलाई  निर्देशन दिएको छ ।छलफलमा सहभागी विषयगत मन्त्रालयका सचिवहरूले बजेटमा समावेश कार्यक्रम कार्यान्वयनको चरणमा रहेको जानकारी गराउनुभयो । पुँजीगत खर्च वृद्धिका लागि अन्तरमन्त्रालयबिच समन्वय, रकमान्तर, भुक्तानी प्रक्रिया, नीतिगत स्पष्टता गर्दै अघि बढिरहेको र चालु आवको अन्त्यसम्ममा गत वर्षको भन्दा बढी पुँजीगत खर्च हुने उहाँहरूले बताउनुभयो ।",
      "link": "https://gorkhapatraonline.com/news/148509",
      "image": "https://gorkhapatraonline.com/storage/media/261809/conversions/New-Photo-original-thumb.jpg"
    },
    {
      "slug": "148508",
      "title": "सिमेन्टको बोरामै अधिकतम खुद्रा मूल्य तोक्न निर्देशन",
      "timestamp": 1742947200000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले सिमेन्टको अधिकतम खुद्रा मूल्य (एमआरपी) तोक्न सिमेन्ट उद्योगीलाई निर्देशन दिएको छ ।",
      "longContent": "गोरखापत्र समाचारदाताकाठमाडौँ, चैत १३ गते । वाणिज्य, आपूर्ति तथा उपभोक्ता संरक्षण विभागले सिमेन्टको अधिकतम खुद्रा मूल्य (एमआरपी) तोक्न सिमेन्ट उद्योगीलाई निर्देशन दिएको छ । विभागका महानिर्देशक कुमार दाहालले मङ्गलबार सिमेन्ट उद्योगीसँगको औपचारिक छलफलमा सिमेन्टको एमआरपी तोकेर मात्रै बजारमा ल्याउन निर्देशन दिनुभएको हो ।सडकदेखि सदनसम्म सिमेन्टको मूल्य बढेको गुनासो र आक्रोश चुलिएपछि विभागले सिमेन्ट उद्योगलाई बोलाएर एमआरपी तोक्न निर्देशन दिएको हो । अहिलेसम्म सिमेन्टको एमआरपी नतोकिँदा उपभोक्ता एक महिनाका बिचमा प्रतिबोरा दुई सय रूपियाँसम्म बढेको मूल्य तिर्नु बाध्य भएका छन् ।मूल्य बढ्नुका कारण खोज्दा उद्योगीले डिलरलाई दोष लगाउने डिलरले उद्योगीलाई दोष लगाउने उपभोक्ता महँगीको मारमा परेपछि विभागका महानिर्देशक दाहालले सिमेन्ट उद्योगीलाई विभागमा बोलाएर एमआरपी तोकेर मात्रै सिमेन्ट बजारमा ल्याउन दिर्नेशन दिनुभयो ।उद्योगीसँगको छलफलमा उहाँले एमआरपी नतोकी सिमेन्ट बजारमा पठाएको खण्डमा सिमेन्ट सिल गर्नेसम्मको चेतावनी दिनुभयो । विभागका अनुसार छलफलमा सहभागी सिमेन्ट उद्योगीले भने एक साताको समय माग्दै देशभरका सबै उद्योगीसँगको सल्लाहपछि मात्रै आफूहरूले यसबारे जवाफ दिन सक्ने बताएका छन् । छलफलमा सहभागी उद्योगीले सिमेन्टको कच्चा पदार्थ ‘क्लिङ्कर’ अभावले एक पटक मात्रै मूल्य बढेको दाबी गरे तर पछिल्लो मङ्सिरयता चार/पाँच पटक सिमेन्टको मूल्य बढेको छ । यता डिलरवालाहरूले भने हप्ताको दुई पटकसम्म उद्योगबाट सिमेन्टको मूल्य बढेर आएकाले आफूहरूलाई व्यवसाय गर्न समस्या भएको बताउँदै आएका छन् । विभागका महानिर्देशक दाहालले एमआरपी तोकेपछि कहाँबाट मूल्य बढेको भन्ने स्पष्ट हुने भएकाले सक्दो छिटो एमआरपी तोक्नु पर्छ भनेर मङ्गलबार विभागको अनुगमन टोली चार/पाँच वटा डिलरलाई बन्दसमेत गराएको जानकारी दिनुभयो ।  एमआरपी नतोकी वस्तु बजारमा पठाउनु कानुनविपरीतको कार्य भन्दै उहाँले थप्नुभयो, “अबको एक सातामा सिमेन्टका हरेक बोरामा एमआरपी तोकिएको हुनु पर्छ । एमआरपी तोक्दा उद्योगी, डिलर र उपभोक्ता सबैलाई सहज हुन्छ ।”",
      "link": "https://gorkhapatraonline.com/news/148508",
      "image": "https://gorkhapatraonline.com/storage/media/261808/conversions/cement-original-thumb.jpg"
    },
    {
      "slug": "148463",
      "title": "सन् २०२५ मा एसियाको जिडिपी ४.५ प्रतिशतले बढ्ने अनुमान",
      "timestamp": 1742860800000,
      "source": "gp",
      "content": "बोआओ फोरमले मङ्लबार जारी गरेको गरेको प्रतिवेदनमा सन् २०२५ मा एसियाको वास्तविक कुल गार्हस्थ्य उत्पादन जिडिपी वृद्धि दर चार दशमलव पाँच प्रतिशत पुग्ने अनुमान गरिएको छ ।",
      "longContent": "हाइनान (चीन), चैत १२ गते । बोआओ फोरमले मङ्गलबार जारी गरेको गरेको प्रतिवेदनमा सन् २०२५ मा एसियाको वास्तविक कुल गार्हस्थ्य उत्पादन जिडिपी वृद्धिदर चार दशमलव पाँच प्रतिशत पुग्ने अनुमान गरिएको छ । प्रतिवेदनअनुसार सन् २०२४ मा यस क्षेत्रको जिडिपी चार दशमलव पाँच प्रतिशतले वृद्धि भएको थियो । बढ्दो विश्वव्यापी आर्थिक अनिश्चितताका बावजुद, एसिया विश्व अर्थतन्त्रका लागि प्रमुख वृद्धिको इन्जिनका रूपमा रहेको प्रतिवेदनले उल्लेख गरेको छ ।\t‘एसियन इकोनमिक आउटलुक एन्ड इन्टिग्रेसन प्रोग्रेस’ प्रतिवेदनमा सन् २०२४ मा जिडिपीको अनुपात र क्रय शक्ति समानतामा विश्वको कुल जिडिपीमा एसियाको जिडिपी ४८ दशमलव एक प्रतिशतबाट बढेर सन् २०२५ मा ४८ दशमलव छ प्रतिशत पुग्ने अनुमान गरिएको छ । यसैगरी एसियामा सन् २०२५ मा बेरोजगारी दर चार दशमलव ३९ प्रतिशत हुने अनुमान गरिएको छ । यो विश्वव्यापी बेरोजगार दर चार दशमलव ९६ प्रतिशतभन्दा कम हो । रासस/सिन्ह्वा",
      "link": "https://gorkhapatraonline.com/news/148463",
      "image": "https://gorkhapatraonline.com/storage/media/261739/conversions/gdp-original-thumb.jpg"
    },
    {
      "slug": "148411",
      "title": "लौका बेचर मासिक ४० हजार आम्दानी",
      "timestamp": 1742860800000,
      "source": "gp",
      "content": "मङ्गलबारे (इलाम),  चैत १२ गते ।  जिल्लाको चुलाचुली गाउँपालिका–२ की हिमादेवी भण्डारीले लौका बेचर मासिक रु ४० हजार आम्दानी गर्दै आउनुभएको छ । कृषि पेसाबाट केही हुँदैन भन्नेका लागि उहाँ परिवार र समाज समृद्ध बन्नसक्ने उदाहरणीय पात्र बन्नुभएको छ । भण्डारी बिहान सबेरैदेखि तरकारी बारीमा भेटिनुहुन्छ । दिउँसो उत्पादित वस्तु बजार लैजाने, बेच्ने र बेलुका पुनः करेसाबारीमा खटिने उहाँको दैनिकी हो । सिजनमा मात्रै तरकारी र फलफूल उत्पादन हुने बताउँदै उहाँले बेमौसमी तरकारीखेती गर्नसके मनग्ये आम्दानी गर्न सकिने धारणा राख्नुभयो ।भण्डारीले १० बिघा जमिनमा विभिन्न कृषिउपजको खेती गरेको बताउनुभयो । “अहिले हरियो मकै खानेबेला भएको छ, विभिन्न तरकारी पनि छन् । आफ्नो छ कट्ठा मात्र जमिन छ ।बाँकी भाडामा लिएर खेती गरिरहेका छौँ”, उहाँले भन्नुभयो ।बारीमा अधिकांश समय लौका हुने उहाँको भनाइ छ । गत असोजदेखि उत्पादन सुरु भएको लौका अहिलेसम्म बिक्री भइरहेको छ । सुरुमा प्रतिलौका रु १७० बिक्री जनाउँदै उहाँले अहिले भने रु ५० मा बिक्री हुने बताउनुभयो ।उहाँले उत्पादित कृषिउपज झापाको दमकमा लगेर बिक्री गर्नुहुन्छ । करिब सात किलोमिटरमा पर्ने यो बजारमा उहाँ दैनिकजसो जाने गर्नुहुन्छ ।   भण्डारीले मासिक रु ४० हजार बढी लौकाबाट आम्दानी हुने गरेको बताउनुभयो । उहाँले भन्नुभयो, “लौका बेचेर छोरा बुहारीलाई जापान पठाएँ । दैनिक घरव्यवहार चलाउन समस्या छैन ।” छोरा बुहारीलाई जापान पठाउन लिएको ऋण रु १५ लाख तिरिसक्न लागेको उहाँले उल्लेख गर्नुभयो ।लौकाबाहेक स्थानीय कुरिलो, बोडी, मुन्टा, अन्य तरकारी र मेवा उत्पादन भइरहेको भण्डारीले बताउनुभयो । घरमा दही जमाएर मोही र नौनी घिउ पनि बिक्री गर्ने गरेको बताउँदै उहाँले आफ्नो उत्पादनसँगै गाउँमा उत्पादित वस्तु पनि उहाँले बजार लगेर बिक्री गर्नुहुन्छ ।“दही, मोही बेचेको देखेर कतिपयले दहीवाली दिदी पनि भन्छन् । कर्मले दहीवाली दिदीसमेत बनाएको छ । यो नामले बोउँदा झन खुसी लाग्छ”, भण्डारीले भन्नुभयो ।उहाँका श्रीमान् भुपूप्रहरी हुनुहुन्छ । श्रीमान्ले उत्पादित वस्तु चुलाचुलीको गाउँमा लैजाने गर्नुभएको भण्डारीको भनाइ छ । “बस्ती बाक्लो भएका ठाउँमा डुलाउन पर्दैन । डुलाएर बेच्दा भने मूल्य महँगो पर्दछ”, उहाँले भन्नुभयो ।भण्डारीले १७ वर्षअघिदेखि यो पेसालाई निरन्तर दिँदै अहिले व्यावसायिक तरकारीखेतीमा संलग्न भएको बताउनुभयो । हालै स्थानीय निकायबाट अनुदानका कार्यक्रममा सहभागी भएको उहाँले जानकारी दिनुभयो ।दीपज्योति कृषि फार्म सञ्चालन गर्नुभएकी भण्डारीले मौसमीभन्दा बेमौसमी तरकारीखेतीले प्रशस्त आम्दानी हुने अनुभव सुनाउनुभयो । कृषिमा अग्र्यानिक उत्पादनमा गर्नुपर्नेमा जोड दिँदै उहाँले घर भएका गाई र बाख्राको मल प्रयोग गर्ने गरेको जानकारी दिनुभयो ।   आफूले १० जनालाई रोजगारी दिएको जनाउँदै भण्डारीले कतिपयलाई घण्टाका आधारमा र कतिपयलाई दैनिक ज्यालादारीमा कामदार राखेको बताउनुभयो । प्रेसर, सुगर भएकाहरूले लौका खोज्दै घरसम्म आउने उहाँको भनाइ छ । एउटै लौकाको पाँच हजारभण्डारीले एउटै लौकाबाट रु पाँचदेखि रु सात हजारसम्म आम्दानी गरेको जानकारी दिनुभयो । लौका तरकारीका रूपमा बेच्दा रु दुई सयसम्म परे पनि यसको बीउबाट बढी फाइदा लिन सकिने उहाँले बताउनुभयो । रु ५० को तीन वटा बीउ घरबाट बिक्री हुने उहाँले जानकारी दिनुभयो । “ध्वाँसे र घिउ लौका बजारमा बढी माग हुन्छ । यसको बजारीकरणमा समस्या छैन । ठूलो दाना भएको लौकामा बढी बीउ हुने भएकाले मूल्य साट्ने पनि गर्छौँ । सानो दानामा कम बीउ हुँदा कम मूल्य पर्दछ । लौकाको बीउका साथै बोडी, काँक्रा, सिमीलगायत तरकारीको बीउ पनि उत्तिकै बिक्री हुन्छ”, भण्डारीले भन्नुभयो । रासस",
      "longContent": "मङ्गलबारे (इलाम),  चैत १२ गते ।  जिल्लाको चुलाचुली गाउँपालिका–२ की हिमादेवी भण्डारीले लौका बेचर मासिक रु ४० हजार आम्दानी गर्दै आउनुभएको छ । कृषि पेसाबाट केही हुँदैन भन्नेका लागि उहाँ परिवार र समाज समृद्ध बन्नसक्ने उदाहरणीय पात्र बन्नुभएको छ । भण्डारी बिहान सबेरैदेखि तरकारी बारीमा भेटिनुहुन्छ । दिउँसो उत्पादित वस्तु बजार लैजाने, बेच्ने र बेलुका पुनः करेसाबारीमा खटिने उहाँको दैनिकी हो । सिजनमा मात्रै तरकारी र फलफूल उत्पादन हुने बताउँदै उहाँले बेमौसमी तरकारीखेती गर्नसके मनग्ये आम्दानी गर्न सकिने धारणा राख्नुभयो ।भण्डारीले १० बिघा जमिनमा विभिन्न कृषिउपजको खेती गरेको बताउनुभयो । “अहिले हरियो मकै खानेबेला भएको छ, विभिन्न तरकारी पनि छन् । आफ्नो छ कट्ठा मात्र जमिन छ ।बाँकी भाडामा लिएर खेती गरिरहेका छौँ”, उहाँले भन्नुभयो ।बारीमा अधिकांश समय लौका हुने उहाँको भनाइ छ । गत असोजदेखि उत्पादन सुरु भएको लौका अहिलेसम्म बिक्री भइरहेको छ । सुरुमा प्रतिलौका रु १७० बिक्री जनाउँदै उहाँले अहिले भने रु ५० मा बिक्री हुने बताउनुभयो ।उहाँले उत्पादित कृषिउपज झापाको दमकमा लगेर बिक्री गर्नुहुन्छ । करिब सात किलोमिटरमा पर्ने यो बजारमा उहाँ दैनिकजसो जाने गर्नुहुन्छ ।   भण्डारीले मासिक रु ४० हजार बढी लौकाबाट आम्दानी हुने गरेको बताउनुभयो । उहाँले भन्नुभयो, “लौका बेचेर छोरा बुहारीलाई जापान पठाएँ । दैनिक घरव्यवहार चलाउन समस्या छैन ।” छोरा बुहारीलाई जापान पठाउन लिएको ऋण रु १५ लाख तिरिसक्न लागेको उहाँले उल्लेख गर्नुभयो ।लौकाबाहेक स्थानीय कुरिलो, बोडी, मुन्टा, अन्य तरकारी र मेवा उत्पादन भइरहेको भण्डारीले बताउनुभयो । घरमा दही जमाएर मोही र नौनी घिउ पनि बिक्री गर्ने गरेको बताउँदै उहाँले आफ्नो उत्पादनसँगै गाउँमा उत्पादित वस्तु पनि उहाँले बजार लगेर बिक्री गर्नुहुन्छ ।“दही, मोही बेचेको देखेर कतिपयले दहीवाली दिदी पनि भन्छन् । कर्मले दहीवाली दिदीसमेत बनाएको छ । यो नामले बोउँदा झन खुसी लाग्छ”, भण्डारीले भन्नुभयो ।उहाँका श्रीमान् भुपूप्रहरी हुनुहुन्छ । श्रीमान्ले उत्पादित वस्तु चुलाचुलीको गाउँमा लैजाने गर्नुभएको भण्डारीको भनाइ छ । “बस्ती बाक्लो भएका ठाउँमा डुलाउन पर्दैन । डुलाएर बेच्दा भने मूल्य महँगो पर्दछ”, उहाँले भन्नुभयो ।भण्डारीले १७ वर्षअघिदेखि यो पेसालाई निरन्तर दिँदै अहिले व्यावसायिक तरकारीखेतीमा संलग्न भएको बताउनुभयो । हालै स्थानीय निकायबाट अनुदानका कार्यक्रममा सहभागी भएको उहाँले जानकारी दिनुभयो ।दीपज्योति कृषि फार्म सञ्चालन गर्नुभएकी भण्डारीले मौसमीभन्दा बेमौसमी तरकारीखेतीले प्रशस्त आम्दानी हुने अनुभव सुनाउनुभयो । कृषिमा अग्र्यानिक उत्पादनमा गर्नुपर्नेमा जोड दिँदै उहाँले घर भएका गाई र बाख्राको मल प्रयोग गर्ने गरेको जानकारी दिनुभयो ।   आफूले १० जनालाई रोजगारी दिएको जनाउँदै भण्डारीले कतिपयलाई घण्टाका आधारमा र कतिपयलाई दैनिक ज्यालादारीमा कामदार राखेको बताउनुभयो । प्रेसर, सुगर भएकाहरूले लौका खोज्दै घरसम्म आउने उहाँको भनाइ छ । एउटै लौकाको पाँच हजारभण्डारीले एउटै लौकाबाट रु पाँचदेखि रु सात हजारसम्म आम्दानी गरेको जानकारी दिनुभयो । लौका तरकारीका रूपमा बेच्दा रु दुई सयसम्म परे पनि यसको बीउबाट बढी फाइदा लिन सकिने उहाँले बताउनुभयो । रु ५० को तीन वटा बीउ घरबाट बिक्री हुने उहाँले जानकारी दिनुभयो । “ध्वाँसे र घिउ लौका बजारमा बढी माग हुन्छ । यसको बजारीकरणमा समस्या छैन । ठूलो दाना भएको लौकामा बढी बीउ हुने भएकाले मूल्य साट्ने पनि गर्छौँ । सानो दानामा कम बीउ हुँदा कम मूल्य पर्दछ । लौकाको बीउका साथै बोडी, काँक्रा, सिमीलगायत तरकारीको बीउ पनि उत्तिकै बिक्री हुन्छ”, भण्डारीले भन्नुभयो । रासस",
      "link": "https://gorkhapatraonline.com/news/148411",
      "image": "https://gorkhapatraonline.com/storage/media/261643/conversions/Untitled-4-original-thumb.jpg"
    },
    {
      "slug": "148402",
      "title": "यस्तो छ आजको तरकारी र फलफूलको थोक मूल्य",
      "timestamp": 1742860800000,
      "source": "gp",
      "content": "कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, चैत १२ गते । कालिमाटी फलफूल तथा तरकारी बजार विकास समितिले आजका लागि कृषि उपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ४०, गोलभेँडा ठूलो (भारतीय) प्रतिकिलो रु ५०, गोलभेँडा सानो (लोकल) प्रतिकिलो रु २५, गोलभेँडा सानो (तराई) प्रतिकिलो रु ३०, आलु रातो प्रतिकिलो रु ३५, आलु रातो (मुढे) प्रतिकिलो रु ३४, प्याज सुकेको (भारतीय) प्रतिकिलो रु ५५, गाजर (लोकल) प्रतिकिलो रु ५०, गाजर (तराई) प्रतिकिलो रु ३५, बन्दा (लोकल) प्रतिकिलो रु १५, बन्दा (तराई) प्रतिकिलो रु १५, बन्दा (नरिवल) प्रतिकिलो रु २०, काउली (स्थानीय) प्रतिकिलो रु ४०, स्थानीय काउली (ज्यापु) प्रतिकिलो रु ४०, मूला रातो प्रतिकिलो रु ५०, मूला सेतो (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५ तथा भन्टा डल्लो प्रतिकिलो रु ५०, तने बोडीको मूल्य प्रतिकिलो रु १२० कायम गरिएको छ ।यसैगरी, मटरकोसा प्रतिकिलो रु ५०, घिउ सिमी (लोकल) प्रतिकिलो रु ७०, घिउ सिमी (हाइब्रिड) प्रतिकिलो रु ७०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ७०, तितो करेला प्रतिकिलो रु १२०, लौका प्रतिकिलो रु ६०, परबर (लोकल) प्रतिकिलो रु ८०, परबर (तराई) प्रतिकिलो रु ८०, घिरौला प्रतिकिलो रु ६०, झिगुनी प्रतिकिलो रु ७०, फर्सी पाकेको प्रतिकिलो रु ५०, फर्सी हरियो (लाम्चो) प्रतिकिलो रु ३५, हरियो फर्सी (डल्लो) प्रतिकिलो रु ३५, सलगम प्रतिकिलो रु ६० तथा भिण्डी प्रतिकिलो रु १२० कायम गरिएको छ । यस्तै, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ८०, स्कूस प्रतिकिलो रु ४०, रायो साग प्रतिकिलो रु ६०, पालुङ्गो साग प्रतिकिलो ७०, चमसुरको साग रु ७०, तोरीको साग प्रतिकिलो रु ४०, मेथीको साग प्रतिकिलो रु ७०, प्याज हरियो प्रतिकिलो रु ५०, बकुला प्रतिकिलो रु ६०, तरुल प्रतिकिलो रु ९०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३५० तथा कुरिलो प्रतिकिलो रु ७०० निर्धारण गरिएको छ ।निगुरो प्रतिकेजी रु १२०, ब्रोकाउली प्रतिकिलो रु ५०, चुकुन्दर प्रतिकिलो रु ६०, सजीवन प्रतिकिलो रु २००, कोइरालो प्रतिकिलो रु १७०, रातो बन्दा प्रतिकिलो रु ६०, जिरीको साग प्रतिकिलो रु ६०, ग्याठकोभी प्रतिकिलो रु ६०, सेलरी प्रतिकिलो रु १५०, पार्सले प्रतिकिलो रु ३००, सौफको साग प्रतिकिलो रु ६०, पुदिना प्रतिकिलो रु ३००, गान्टे मूला प्रतिकिलो रु ६०, इमली प्रतिकिलो रु १६०, तामा प्रतिकिलो रु १००, तोफु प्रतिकिलो रु १२० र गुन्द्रुकको मूल्य प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फूजी) प्रतिकिलो रु ३५०, केरा (दर्जन) रु १६०, कागती प्रतिकिलो रु २७०, अनार प्रतिकिलो रु ३५०, अङ्गुर (हरियो) प्रतिकिलो रु २००, अङ्गुर (कालो) प्रतिकिलो रु २५०, सुन्तला (भारतीय) प्रतिकिलो रु १३०, तरबुजा हरियो प्रतिकिलो रु ८०, मौसम प्रतिकिलो रु २००, जुनार प्रतिकिलो रु १८०, भुइँकटहर प्रतिगोटा रु २००, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १००, निबुवा प्रतिकिलो रु ६०, नासपाती (चाइनिज) प्रतिकिलो रु २६०, मेवा (नेपाली) प्रतिकिलो रु ५०, मेवा (भारतीय) प्रतिकिलो रु १२०, अम्बा प्रतिकिलो रु १२०, लप्सी प्रतिकिलो रु १३०, स्ट्रबेरी (भुइँऐसेलु) रु २५०, किबी प्रतिकिलो रु ४५० तथा आभोकाडो प्रतिकिलो रु ६५०, अमलाको मूल्य प्रतिकिलो रु ९० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४००, खुर्सानी हरियो प्रतिकिलो रु ८०, खुर्सानी हरियो (बुलेट) प्रतिकिलो रु ८०, खुर्सानी हरियो (माछे) प्रतिकिलो रु ७०, सुर्खानी हरियो (अकबरे) प्रतिकिलो २५०, भेडे खुर्सानी प्रतिकिलो रु १००, लसुन हरियो प्रतिकिलो रु ६०, हरियो धनिया प्रतिकिलो रु १००, लसुन सुकेको चाइनिज प्रतिकिलो रु ३२०, लसुन सुकेको नेपाली प्रतिकिलो रु ३००, छ्यापी सुकेको प्रतिकिलो रु १६०, छ्यापी हरियो प्रतिकिलो रु ६०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु २६०, ताजा माछा (छडी) प्रतिकिलो रु २४०, रुख टमाटर प्रतिकिलो रु १७०, राजा च्याउ प्रतिकिलो रु ३०० र सिताके च्याउको मूल्य प्रतिकिलो रु ८०० तोकेको छ । रासस",
      "link": "https://gorkhapatraonline.com/news/148402",
      "image": "https://gorkhapatraonline.com/storage/media/261633/conversions/tarkari-original-thumb.jpg"
    },
    {
      "slug": "148382",
      "title": "सान्भी इनर्जीलाई आइपिओ जारी गर्न अनुमति",
      "timestamp": 1742860800000,
      "source": "gp",
      "content": "सान्भी इनर्जी लिमिटेडले आयोजना प्रभावित स्थानीय र सर्वसाधारणलाई आइपिओ बिक्री गर्ने अनुमति पाएको छ । कम्पनीले प्रतिकित्ता १०० रुपियाँका दरले ३७ लाख ९० हजार कित्ता आइपिओ बिक्री गर्न नेपाल धितोपत्र बोर्डबाट अनुमति पाएको हो ।",
      "longContent": "गोरखापत्र समाचारदाताकाठमाडौँ, चैत १२ गते । सान्भी इनर्जी लिमिटेडले आयोजना प्रभावित स्थानीय र सर्वसाधारणलाई आइपिओ बिक्री गर्ने अनुमति पाएको छ । कम्पनीले प्रतिकित्ता १०० रुपियाँका दरले ३७ लाख ९० हजार कित्ता आइपिओ बिक्री गर्न नेपाल धितोपत्र बोर्डबाट अनुमति पाएको हो । अनुमतिका आधारमा कुल ३७ करोड ९० लाख रुपियाँ बराबरको आइपिओ जारी गर्ने भएको छ । आइपिओ जारी गर्न नेपाल एसबिआई मर्चेन्ट बैङ्किङ बिक्री प्रबन्धक रहेको छ ।",
      "link": "https://gorkhapatraonline.com/news/148382",
      "image": "https://gorkhapatraonline.com/storage/media/261610/conversions/ipo-1-(1)-original-thumb.jpg"
    },
    {
      "slug": "148381",
      "title": "आजका लागि यस्तो छ विदेशी मुद्राको विनिमयदर",
      "timestamp": 1742860800000,
      "source": "gp",
      "content": "नेपाल राष्ट्र बैंकले मङ्गलबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलरको भाउ आज घटेको छ । केन्द्रीय बैंकका अनुसार अमेरिकी डलर एकको खरिददर १३६ रूपियाँ ७२ पैसा र बिक्रीदर १३७ रूपियाँ ३२ पैसा कायम भएको छ ।",
      "longContent": "काठमाडौं, चैत १२ गते । नेपाल राष्ट्र बैंकले मङ्गलबारका लागि विदेशी मुद्राको विनिमयदर निर्धारण गरेको छ । राष्ट्र बैंकका अनुसार आज अमेरिकी डलरको भाउ आज घटेको छ । केन्द्रीय बैंकका अनुसार अमेरिकी डलर एकको खरिददर १३६ रूपियाँ ७२ पैसा र बिक्रीदर १३७ रूपियाँ ३२ पैसा कायम भएको छ ।यस्तै, युरोपियन युरो एकको खरिददर १४८ रूपियाँ २८ पैसा र बिक्रीदर १४८ रूपियाँ ९३ पैसा, युके पाउन्ड स्टर्लिङ एकको खरिददर १७७ रूपियाँ १६ पैसा र बिक्रीदर १७७ रूपियाँ ९४ पैसा, स्विस फ्र्याङ्क एकको खरिददर १५५ रूपियाँ १८ पैसा र बिक्रीदर १५५ रूपियाँ ८६ पैसा कायम गरिएको छ ।अस्ट्रेलियन डलर एकको खरिददर ८६ रूपियाँ ११ पैसा र बिक्रीदर ८६ रूपियाँ ४९, क्यानेडियन डलर एकको खरिददर ९५ रूपियाँ ४९ पैसा र बिक्रीदर ९५ रूपियाँ ९१ पैसा, सिङ्गापुर डलर एकको खरिददर १०२ रूपियाँ २७ पैसा र बिक्रीदर १०२ रूपियाँ ७२ पैसा निर्धारण गरिएको छ ।यस्तै, जापानी येन १० को खरिददर नौ रूपियाँ १३ पैसा र बिक्रीदर नौ रूपियाँ १७ पैसा, चिनियाँ युआन एकको खरिददर १८ रूपियाँ ८५ पैसा र बिक्रीदर १८ रूपियाँ ९३ पैसा, साउदी अरेबियन रियाल एकको खरिददर ३६ रूपियाँ ४५ पैसा र बिक्रीदर ३६ रूपियाँ ६१ पैसा, कतारी रियाल एकको खरिददर ३७ रूपियाँ ५१ पैसा र बिक्रीदर ३७ रूपियाँ ६७ पैसा कायम भएको छ ।केन्द्रीय बैंकका अनुसार थाई भाट एकको खरिददर चार रूपियाँ ०४ पैसा र बिक्रीदर चार रूपियाँ ०६ पैसा, युएई दिराम एकको खरिददर ३७ रूपियाँ २२ पैसा र बिक्रीदर ३७ रूपियाँ ३९ पैसा, मलेसियन रिङ्गेट एकको खरिददर ३० रूपियाँ ८३ पैसा र बिक्रीदर ३० रूपियाँ ९७ पैसा निर्धारण भएको छ ।त्यस्तै, साउथ कोरियन वन १०० को खरिददर नौ रूपियाँ ३२ पैसा र बिक्रीदर नौ रूपियाँ ३६ पैसा, स्वीडिस क्रोनर एकको खरिददर १३ रूपियाँ ५३ पैसा र बिक्रीदर १३ रूपियाँ ५९ पैसा र डेनिस क्रोनर एकको खरिददर १९ रूपियाँ ८८ पैसा र बिक्रीदर १९ रूपियाँ ९७ पैसा तोकिएको छ ।राष्ट्र बैंकले हङ्कङ डलर एकको खरिददर १७ रूपियाँ ५९ पैसा र बिक्रीदर १७ रूपियाँ ६७ पैसा, कुवेती दिनार एकको खरिददर ४४३ रूपियाँ ५५ पैसा र बिक्रीदर ४४५ रूपियाँ ५० पैसा, बहराइन दिनार एकको खरिददर ३६२ रूपियाँ ६९ पैसा र बिक्रीदर ३६४ रूपियाँ २८ पैसा, ओमनी रियाल एकको खरिददर ३५५ रूपियाँ १८ पैसा र बिक्रीदर ३५६ रूपियाँ ७४ पैसा निर्धारण गरिएको छ । भारतीय रूपियाँ १०० को खरिददर १६० रूपियाँ र बिक्रीदर १६० रूपियाँ १५ पैसा तोकेको छ ।राष्ट्र बैंकले यो विनिमयदरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमयदर भने खुला बजारका आधारमा फरक हुनसक्ने र अद्यावधिक विनिमयदर केन्द्रीय बैंकको ‘वेबसाइट’मा उपलब्ध हुने जनाइएको छ । रासस",
      "link": "https://gorkhapatraonline.com/news/148381",
      "image": "https://gorkhapatraonline.com/storage/media/261609/conversions/American-Dollar-original-thumb.jpg"
    },
    {
      "slug": "148642",
      "title": "सेजबाट तीन अर्बको निर्यात",
      "timestamp": 1743033600000,
      "source": "gp",
      "content": "विशेष आर्थिक क्षेत्र (सेज) मा स्थापना भएका उद्योगबाट तीन अर्ब रुपियाँ बराबरको सामान निर्यात भएको छ । विशेष आर्थिक क्षेत्र प्राधिकरणका अनुसार भैरहवा सेजबाट साढे पाँच वर्षको अवधिमा तीन अर्ब रुपियाँ बराबरको सामान निर्यात भएको हो ।",
      "longContent": "काठमाडौँ, चैत १४ गते  । विशेष आर्थिक क्षेत्र (सेज) मा स्थापना भएका उद्योगबाट तीन अर्ब रुपियाँ बराबरको सामान निर्यात भएको छ । विशेष आर्थिक क्षेत्र प्राधिकरणका अनुसार भैरहवा सेजबाट साढे पाँच वर्षको अवधिमा तीन अर्ब रुपियाँ बराबरको सामान निर्यात भएको हो । प्राधिकरणका अनुसार आर्थिक वर्ष २०७६/०७७ देखि आव २०८१/८२ को फागुनसम्म तीन अर्ब चार करोड रुपियाँ बराबरको सामान विदेश निर्यात भएको हो । सो अवधिमा एक अर्ब ६६ करोड रुपियाँ बराबरको सामान आन्तरिक बजारमा खपत भएको छ । यस्तै सिमरा सेजमा चार वटा उद्योग सञ्चालनमा रहेका छन् । ती उद्योगबाट उत्पादित सामान भारत निर्यात हुन थालेको प्राधिरणले जनाएको छ ।सरकारले निर्यातमूलक उद्योग स्थापना गरी बढ्दो व्यापार घाटा कम गर्ने उद्देश्य सहित सेज स्थापना गरेको थियो ।विशेष आर्थिक क्षेत्र प्राधिकरणका अनुसार भैरहवा सेजमा २७ वटा उद्योगले सञ्चालनका लागि अनुमति पाएका छन् । जसमा १० वटा उद्योग स्थापना भई सञ्चालनमा छन् । ती उद्योगबाट उत्पादित सामान निर्यात हुन थालेका हुन् । उद्योगमा डोलोमाइट उत्पादन, स्टिलका भाडा, स्टिल ट्याङ्की उत्पादन गर्ने, प्लास्टिकका सामग्री, ग्रेनाइट, फर्नेस आयललगायतका सामान उत्पादन गरी निर्यात हुन थालेका छन् । प्राधिकरणका कार्यकारी निर्देशक छत्रबहादुर कटुवालले सेजमा स्थापना भएका उद्योगबाट उत्पादित सामान निर्यात हुन थालेको बताउनुभयो । सेजमा उद्योगबाट उत्पादन भएको सामानको ३० प्रतिशत अनिवार्य रूपमा निर्यात गर्नुपर्ने व्यवस्था रहेकाले पनि सोही अनुसार सामान निर्यात हुन थालेको उहाँले बताउनुभयो । सञ्चालनमा आएका सेजभित्र आवश्यक पर्ने सबै पूर्वाधार सञ्चालनमा रहेको तिरुपती मेटल प्रालिका सञ्चालक पशुपति अग्रवालले लिड उत्पादन गरी भारत निर्यात गर्ने गरेको बताउनुुभयो । सिमरा सेजमा १० वटा उद्योग निर्माणाधीन अवस्थामा छन् । भैरहवा सेजमा ३५० जना र सिमरामा ७५२ जनाले रोजगारी पाएको प्राधिकरणले जनाएको छ । सेज कार्यविधि अनुसार पहिलो तीन वर्षसम्म निर्यात नगरे पनि हुन्छ । त्यसपछिको वर्ष १५ प्रतिशत र छैटौँ वर्षसम्म पुग्दा कम्तीमा ३० प्रतिशतसम्म निर्यात गर्नुपर्ने व्यवस्था गरिएको छ । यसअघि ६० प्रतिशत निर्यात भएकै हुनुपर्ने व्यवस्था थियो । सेजमा स्थापना भएका अधिकांश उद्योगीले छिमेकी मुलुक भारतमा सामान निर्यात गर्ने गरेका छन् । सरकारको सातै प्रदेशमा एक/एक वटा विशेष आर्थिक क्षेत्र स्थापना गर्ने योजना रहे पनि हालसम्म दुई वटा सेज स्थापना भई पूर्ण रूपमा सञ्चालनमा आएका पनि अन्य ठाउँमा भने स्थापना हुन सकेको छैन । काभ्रेको पाँचखाल सेज निर्माणाधीन अवस्थामा रहेको छ ।सरकारले निर्यातमूलक उद्योग स्थापना गरी बढ्दो व्यापार घाटा कम गर्ने उद्देश्यका साथ सात वटै प्रदेशमा सेज स्थापना गर्ने घोषणा गरे पनि हालसम्म सबै ठाउँले पूर्णता पाएका छैनन् । चालु आवको बजेटमार्फत सेजका लागि १७ करोड रुपियाँ बजेट विनियोजन गरिएको छ । सेजका लागि धेरै बजेट आवश्यक पर्ने भए पनि न्यून बजेट रहेको कटुवालको भनाइ छ । सरकारको प्राथमिकतामा नपर्दा र सेज स्थापनाका लागि पर्याप्त बजेट विनियोजन नहुँदा निर्माण अगाडि बढ्न सकेको छैन । भैरहवा र सिमरा सेज स्थापना भई उद्योग सञ्चालन भए पनि अन्य चार ठाउँमा विराटनगर, गोरखा, कैलाली र नुवाकोटमा निर्माण सुरुसमेत नभएको महालेखा कार्यालयको प्रतिवेदनमा उल्लेख छ ।यसैबिच काभ्रेको पाँचखालमा रहेको सेज र सिमराको सेजभित्र रहेको ‘बी’ र ‘सी’ ब्लकलाई सार्वजनिक निजी साझेदारी (पिपिपी) मोडलमा सञ्चालनका लागि मन्त्रीपरिषद्ले निर्णय गरेको प्राधिकरणले जनाएको छ । सेजलाई ३० वर्ष जग्गा लिजमा लिएर पिपिपी मोडलमा विकास र सञ्चालन गरी हस्तान्तरण गरिने छ ।",
      "link": "https://gorkhapatraonline.com/news/148642",
      "image": "https://gorkhapatraonline.com/storage/media/262022/conversions/sez-bhairahawa-original-thumb.jpg"
    },
    {
      "slug": "148640",
      "title": "महासङ्घले सत्तरीऔँ स्थापना दिवस मनाउँदै",
      "timestamp": 1743033600000,
      "source": "gp",
      "content": "नेपाली पत्रकारहरूको छाता सङ्गठन नेपाल पत्रकार महासङ्घ यही चैत १६ गते ७० औँ वर्षमा प्रवेश गर्दै छ । आफ्नो स्थापना दिवसका अवसरमा महासङ्घले केन्द्र, प्रदेश र शाखा समितिमा विभिन्न कार्यक्रम गर्ने भएको छ ।",
      "longContent": "गोरखापत्र समाचारदाता काठमाडौँ, चैत १४ गते । नेपाली पत्रकारहरूको छाता सङ्गठन नेपाल पत्रकार महासङ्घ यही चैत १६ गते ७० औँ वर्षमा प्रवेश गर्दै छ । आफ्नो स्थापना दिवसका अवसरमा महासङ्घले केन्द्र, प्रदेश र शाखा समितिमा विभिन्न कार्यक्रम गर्ने भएको छ ।महासङ्घ अध्यक्ष निर्मला शर्माको अध्यक्षतामा मङ्गलबार बसेको पदाधिकारी बैठकले स्थापना दिवसका अवसरमा स्वास्थ्य तथा जनसङ्ख्या मन्त्रालयसँगको सहकार्यमा केन्द्र र उपत्यकाबाहिरका जिल्ला शाखामा नसर्ने रोग तथा महिलाको पाठेघरको मुखको स्क्रिनिङ सञ्चालन गर्ने निर्णय गरेको छ ।स्वास्थ्य परीक्षणका लागि स्वास्थ्य तथा जनसङ्ख्यामन्त्री प्रदीप पौडेलबाट प्रतिबद्धता प्राप्त भएबमोजिम केन्द्रीय कार्यालयमा मन्त्रालयसँग र उपत्यकाबाहिरका जिल्ला शाखामा सम्बन्धित जिल्ला जनस्वास्थ्य कार्यालयसँगको सहकार्यमा आवश्यक प्रबन्ध मिलाइएको महासङ्घका महासचिव रामप्रसाद दाहालले जानकारी दिनुभयो ।",
      "link": "https://gorkhapatraonline.com/news/148640",
      "image": "https://gorkhapatraonline.com/storage/media/262020/conversions/60a0beb55ed16_nepal_patrakar_mahasang-original-thumb.jpg"
    },
    {
      "slug": "148639",
      "title": "भूमि विधेयक संसदमा पेस गरिने",
      "timestamp": 1743033600000,
      "source": "gp",
      "content": "सत्ता साझेदार सात राजनीतिक दलको बैठकले सरकारले ल्याएको भूमिसम्बन्धी अध्यादेशलाई नियमित विधेयककै रूपमा अघि बढाउने निर्णय गरेको छ ।",
      "longContent": "गोरखापत्र समाचारदाता काठमाडौँ, चैत १४ गते । सत्ता साझेदार सात राजनीतिक दलको बैठकले सरकारले ल्याएको भूमिसम्बन्धी अध्यादेशलाई नियमित विधेयककै रूपमा अघि बढाउने निर्णय गरेको छ । प्रधानमन्त्री निवास बालुवाटारमा बुधबार सम्पन्न सत्तारूढ दलको बैठकमा सरकारलाई समर्थन गरेका सबै दलको चासो सम्बोधन गरेर नियमित रूपमै भूमि विधेयक अघि बढाउने समझदारी भएको हो । नेपाली कांग्रेसका प्रमुख सचेतक श्यामकुमार घिमिरेले बैठकपछि भन्नुभयो, “भूमिसम्बन्धी अध्यादेशलाई अध्यादेशकै रूपमा अघि बढाउन सक्ने अवस्था रहेन । चैत १८ गतेभित्र प्रमाणीकरण गरिसक्नुपर्ने छ । त्यस कारण अध्यादेशलाई अब नियमित विधेयककै रूपमा अघि बढाइने छ ।” उहाँका अनुसार भूमिसम्बन्धी नियमित विधेयक अघि बढाउने तयारीमा सरकार लाग्ने छ । उहाँले भन्नुभयो, “सत्ता साझेदार दलबाटै भूमिसम्बन्धी अध्यादेशका सन्दर्भमा फरक मत थिए । फरक मतलाई पनि सम्बोधन गर्ने गरी अघि बढ्ने समझदारी भएको छ ।”सचेतक घिमिरेका अनुसार संसद्मा विचाराधीन विधेयक, अध्यादेश र अन्य विषयमा प्रधानमन्त्री केपी शर्मा ओलीले सत्ता साझेदार दलको बैठकमा प्रस्ट पार्नुभयो । सरकारले सुशासन प्रवर्धनसम्बन्धी, आर्थिक कार्यविधिसम्बन्धी, सहकारीसम्बन्धी, निजीकरणसँग सम्बन्धित र लगानी सहजीकरणसम्बन्धी अध्यादेशलाई प्रतिस्थापन विधेयकमार्फत अघि बढाइएको छ । ती पाँचै वटा विधेयक प्रतिनिधि सभाबाट पारित भएर राष्ट्रिय सभामा विचाराधीन छन् । उहाँले भन्नुभयो, “भूमिसम्बन्धी अध्यादेशका विषयवस्तुमा सत्ता साझेदार दलकै आशङ्का थिए । त्यो कुरालाई प्रधानमन्त्रीले प्रस्ट पार्नुभयो । त्यही प्रस्टताका साथ ऐनमा व्यवस्था गर्ने भन्ने कुरा भएको छ । अब सबै दलको सहमतिमै विधेयक आउँछ ।”यसअघि मङ्गलबार पनि सत्तापक्षीय दलका शीर्ष नेताको बैठकमा सङ्घीय संसद्मा विचाराधीन विधेयकलाई संसदीय प्रक्रियाबाट यथाशीघ्र टुङ्गोमा पु¥याउन पहल गर्ने विषयमा छलफल भयो । बुधबारको बैठकमा प्रधानमन्त्री ओलीसँगै नेपाली कांग्रेसका सभापति शेरबहादुर देउवा, लोकतान्त्रिक समाजवादी पार्टी नेपालका अध्यक्ष महन्थ ठाकुर, जनता समाजवादी पार्टी नेपालका अध्यक्ष उपेन्द्र यादव, जनमत पार्टीका अध्यक्ष डा. चन्द्रकान्त (सिके) राउत, जनता समाजवादी पार्टीका अध्यक्ष अशोककुमार राई, नागरिक उन्मुक्ति पार्टीका अध्यक्ष रञ्जिता श्रेष्ठसहित शीर्ष नेता सहभागी हुनुहुन्थ्यो ।",
      "link": "https://gorkhapatraonline.com/news/148639",
      "image": "https://gorkhapatraonline.com/storage/media/262031/conversions/samsad12-original-thumb.jpg"
    },
    {
      "slug": "148638",
      "title": "शिक्षा विधेयक पास गर्न सुझाव",
      "timestamp": 1743033600000,
      "source": "gp",
      "content": "नेपाली कांग्रेसको शिक्षा विभागद्वारा आयोजित ‘विद्यालय शिक्षा विधेयक र जनप्रतिनिधि सरोकार’ विषयक विमर्श कार्यक्रमका सहभागीले विधेयक यही हिउँदे अधिवेशनबाट पारित गर्नुपर्नेमा जोड दिएका छन् ।",
      "longContent": "गोरखापत्र समाचारदाताकाठमाडौँ, चैत १४ गते । नेपाली कांग्रेसको शिक्षा विभागद्वारा आयोजित ‘विद्यालय शिक्षा विधेयक र जनप्रतिनिधि सरोकार’ विषयक विमर्श कार्यक्रमका सहभागीले विधेयक यही हिउँदे अधिवेशनबाट पारित गर्नुपर्नेमा जोड दिएका छन् । कांग्रेसबाट देशभरका पालिकामा जितेका पालिका अध्यक्ष तथा उपाध्यक्षसँग केन्द्रीय सदस्य नैनसिंह महर नेतृत्वको शिक्षा विभागले विधेयकका विषयमा विमर्श गरेको हो ।छलफललाई सम्बोधन गर्दै उपप्रधानमन्त्री एवं सहरी विकासमन्त्री प्रकाशमान सिंहले नेपाली समाजलाई असल बाटोमा डो¥याउन गुणस्तरीय शिक्षामा जोड दिनुपर्ने बताउनुभयो । राम्रो शिक्षा दिन सके समाजमा जिम्मेवार, असल नागरिक उत्पादन हुने उहाँको भनाइ छ । शिक्षाले नै समाजलाई परिवर्तनको बाटो लैजाने सिंहले बतानुभयो । त्यस्तै उहाँले नेपालमा शिक्षाको लहर २००७ सालको क्रान्तिपछि आएको भन्दै अब समयानुकूलको शिक्षा दिन सक्नुपर्ने धारणा राख्नुभयो । अहिले शिक्षाको धेरै अधिकार स्थानीय तहमा रहेको भन्दै शिक्षा विधेयकलाई थप प्रभावकारी बनाउन सरोकारवालाको सुझाव महत्वपूर्ण हुने उहाँले बताउनुभयो । विभागले स्थानीय तहका प्रमुख, उपप्रमुखले शिक्षा विधेयकमा दिएको सुझाव पार्टीलाई दिँदै महरले शिक्षा विधेयकमा उनीहरूको सुझाव समेट्नका लागि विमर्श गरिएको बताउनुभयो । “स्थानीय प्रतिनिधिहरूको धारणा के छ, विद्यालय शिक्षा विधेयकमा के सुधार गर्नुपर्ने छ र कांग्रेसबाट विधेयकका विषयमा बोक्नुपर्ने एजेन्डा के के हुन् भन्ने विषयमा छलफल गर्दै सुझाव सङ्कलन गरेका छौँ । उहाँहरू सबैले शिक्षा क्षेत्रलाई व्यवस्थित बनाउन जसरी पनि शिक्षा विधेयक ल्याउनुपर्नेमा जोड दिनु भएको छ,” महरले भन्नुभयो  । शिक्षा प्रणाली र यसका आयाममा विश्वव्यापी परिवर्तन भइरहेका बेला आफूहरूको नीति र प्राथमिकतामा पनि रूपान्तरण आवश्यक रहेको उहाँले बताउनुभयो । “राष्ट्रिय आवश्यकतामुखी एवं अन्तर्राष्ट्रिय परिवेश सुहाउँदो शिक्षाका लागि नीतिमा सामयिक सुधार जरुरी छ,” महरले भन्नुभयो ।",
      "link": "https://gorkhapatraonline.com/news/148638",
      "image": "https://gorkhapatraonline.com/storage/media/262018/conversions/education-original-thumb.jpg"
    },
    {
      "slug": "148637",
      "title": "विपन्न बालबालिकाको मुटु उपचार निःशुल्क",
      "timestamp": 1743033600000,
      "source": "gp",
      "content": "बाँसबारीस्थित सहिद गङ्गालाल राष्ट्रिय हृदयरोग केन्द्रमा १५ वर्षमुनिका विपन्न परिवारका बालबालिकाको मुटु उपचार निःशुल्क हुने भएको छ ।",
      "longContent": "गोरखापत्र समाचारदाताकाठमाडौँ, चैत १४ गते । बाँसबारीस्थित सहिद गङ्गालाल राष्ट्रिय हृदयरोग केन्द्रमा १५ वर्षमुनिका विपन्न परिवारका बालबालिकाको मुटु उपचार निःशुल्क हुने भएको छ । स्वास्थ्य तथा जनसङ्ख्यामन्त्री प्रदीप पौडेलले बुधबार १५ वर्षमुनिका विपन्न बालबालिकाको उपचार निःशुल्क गर्ने निर्णय गर्नुभएको छ । अस्पतालको सञ्चालक समिति अध्यक्षसमेत रहनुभएका मन्त्री पौडेलले आर्थिक अभावमा कुनै पनि बालबालिकाको उपचार नरोकिने गरी व्यवस्था गर्ने निर्णय गर्नुभएको हो । अस्पतालका कार्यकारी निर्देशक रवि मल्लले आर्थिक अभावमा कोही बालबालिकाको उपचार नरोकियोस् भन्ने उद्देश्यले अस्पतालको आन्तरिक र अन्य स्रोतबाट उपचार गराउने निर्णय गरिएको बताउनुभयो । कार्यकारी निर्देशक मल्लले हाल स्वास्थ्य तथा जनसङ्ख्या मन्त्रालयले केन्द्रलाई पाँच सय बालबालिकाको शल्यक्रियासहितको मुटु उपचारका लागि प्रतिबालबालिका दुई लाख ५० हजार सहायता दिंदै आइरहेको जानकारी दिनुभयो । उहाँले उपचार लिनेको सङ्ख्या दैनिक बढेको भन्दै केन्द्रले आन्तरिक स्रोतसमेत थप गरेर आर्थिक अभावको समस्या भोगेका बालबालिकाको शल्यक्रियासहितका सेवा उपलब्ध गराउने निर्णय गरेको बताउनुभयो । यो वर्ष पुस महिनासम्म ४८० बालबालिकाले गङ्गालाल हृदय केन्द्रबाट शल्यव्रिmयासहितको उपचार सेवा निःशुल्क प्राप्त गरेका छन् ।  “आर्थिक अभावमा कोही पनि बालबालिका मुटु उपचारबाट वञ्चित नहोऊन् भन्ने हाम्रो हाम्रो चाहना हो,” मन्त्री पौडेलले भन्नुभयो, “यसका लागि थप स्रोतको खोजीसमेत गरिने छ ।” सञ्चालक समिति बैठकले बाल मुटु उपचारका लागि थप स्रोतको खोजी गर्न स्थानीय तहसँग समेत सम्झौता गर्ने निर्णय गरेको छ । नेपालमा एक हजार बालबालिकामध्ये आठदेखि १० जनामा मुटुसम्बन्धी समस्या देखिने गरेको छ ।",
      "link": "https://gorkhapatraonline.com/news/148637",
      "image": "https://gorkhapatraonline.com/storage/media/262017/conversions/Heart-original-thumb.jpg"
    },
    {
      "slug": "148636",
      "title": "चाडपर्वले चलेको विद्यालय",
      "timestamp": 1743033600000,
      "source": "gp",
      "content": "ऋतु अनुसारका चाडपर्वले गाउँघरमा रमाइलो मात्रै ल्याउँदैनन्, शैक्षिक उन्नयनका लागि वरदानसमेत बन्न थालेका छन् ।",
      "longContent": "गोकर्ण दयालबैतडी, चैत १४ गते । ऋतु अनुसारका चाडपर्वले गाउँघरमा रमाइलो मात्रै ल्याउँदैनन्, शैक्षिक उन्नयनका लागि वरदानसमेत बन्न थालेका छन् । यहाँको एक विद्यालयले होली र देउसीभैलो खेलेर विद्यालयमा बालउद्यान स्थापना, अतिरिक्त शैक्षिक क्रियाकलाप र निजी स्रोतका शिक्षकलाई तलब खुवाउने स्रोत जुटाउँदै आइरहेको छ ।पाटन नगरपालिका–९, हुक्केडाँडास्थित सिद्धेश्वर माविले शैक्षिक उन्नयनका लागि मौलिक चाडपर्वको उपयोग गर्दै प्रत्येक वर्ष आर्थिक सहयोग जुटाउँदै आएको छ । यो वर्ष शिक्षक, विद्यार्थी र अभिभावकले चार दिन होली खेलेर विद्यालयको खातामा तीन लाख १८ हजार ८५० रुपियाँ जम्मा गरेका छन् । चाडबाडका अवसरमा विद्यालयले २०७१ सालदेखि २०८१ सम्म होली र देउसीभैलोबाट १७ लाख ३४ हजार ६१४ रुपियाँ आर्थिक स्रोत जुटाएको छ । सङ्कलन भएको रकम गणित, विज्ञान, सामाजिक पढाउने छ जना निजी स्रोतका विषयगत शिक्षकको तलब भत्तामा खर्च हुने गरेको विद्यालय व्यवस्थापन समितिका अध्यक्ष प्रेम भाटले बताउनुभयो । नयाँ पुस्ताले मौलिक होरी (होली) बिर्सदै गएका बेला सिद्धेश्वर माविका शिक्षक, विद्यार्थी र व्यवस्थापन समितिका सदस्यले सन्देशमूलक होली खेलेर स्रोत जुटाउने गरेको उहाँले बताउनुभयो । उहाँले अतिरिक्त शैक्षिक क्रियाकलाप र निजी स्रोतका शिक्षकका लागि वार्षिक लाखौँ रुपियाँ खर्च हुने गरेकामा मौलिक चाडपर्व नै आर्थिक सहयोग जुटाउने माध्यम रहेको बताउनुभयो । छ जना निजी स्रोतका शिक्षकमध्ये पाँच जनालाई नगरपालिकाले मासिक १६ हजार रुपियाँ दिने भए पनि सो रकम अपुग भएकाले विद्यालयले थप रकम बेहोरेर मासिक २७ हजार रुपियाँ तलब दिने गरेको प्रधानाध्यापक गणेशप्रसाद भट्टले बताउनुभयो । विद्यालयको स्रोत जुटाउन होली र देउसीभैलो मुख्य चाड बनेको विद्यालयले जनाएको छ । नयाँ पुराना पुस्ताले सँगसँगै चाडबाड मनाउँदा मौलिक संस्कृति पुस्तान्तरण हुनुका साथै लोकसंस्कृतिको जगेर्ना भएको व्यवस्थापन समितिका अध्यक्ष प्रेम भाटले अनुभव सुनाउनुभयो । शिशुदेखि कक्षा १० सम्म पढाइ हुने विद्यालयमा सरकारी स्तरबाट प्राविमा तीन जना मात्रै स्थायी शिक्षक छन् । योबाहेक प्राविमा एक जना राहत शिक्षक, निमाविमा सङ्घीय अनुदान एक र माविमा दुई गरी जम्मा तीन जना अनुदान शिक्षक रहेका छन् । योबाहेक छ जना शिक्षकको तलब मौलिक चाडपर्व देउसीभैलो र होलीबाट सङ्कलन हुने गरेको बताइएको छ । सिद्धेश्वर मावि हुक्केडाँडा शैक्षिक गुणस्तरका दृष्टिले मात्रै नभई सरसफाइ स्वच्छताका हिसाबले तीनतारे घोषणा भएको विद्यालय हो । पढाइसँगै यहाँका विद्यार्थी अतिरिक्त क्रियाकलाप अन्तर्गत विद्यालयमै मैनबत्ती बनाएर सिपमूलक शिक्षासमेत आर्जन गर्दै आइरहेको विद्यालयका प्रधानाध्यापक भट्टले बताउनुभयो । विद्यालयले अतिरिक्त शैक्षिक क्रियाकलाप अन्तर्गत प्राङ्गणमै अन्तरपुस्ता संवाद, मातातीर्थ औँसीका दिन आमाहरूलाई सम्मान र कुसेऔँसीका दिन बुवाहरूलाई सम्मान, स्थानीय कला संस्कृति देउडा, फाग, सगुना र धुमारीसमेत खेल्दै आइरहेको छ । ज्येष्ठ नागरिकसँग भएको ज्ञान, सिप र अनुभवबाट पनि मौलिक शिक्षा आर्जन गर्न सकिने भएकाले यस्ता विषयलाई अतिरिक्त शैक्षिक क्रियाकलापमा समावेश गरिएको विद्यालयले जनाएको छ ।",
      "link": "https://gorkhapatraonline.com/news/148636",
      "image": "https://gorkhapatraonline.com/storage/media/262016/conversions/444-original-thumb.jpg"
    },
    {
      "slug": "148631",
      "title": "गुल्मीमा ७९ जनाको आँखाको शल्यक्रिया",
      "timestamp": 1742947200000,
      "source": "gp",
      "content": "शल्यक्रियापछि आँखा देख्नु भएकी छत्रदेव गाउँपालिका –८ अर्घाखाँचीकी ५० बर्षीया जालपा नेपाली गाउँमै सेवा पाएकोका खुसी देखिनुभयो ।",
      "longContent": "टोपलाल अर्यालरेसुंगा, चैत १३ गते । शल्यक्रियापछि आँखा देख्नु भएकी छत्रदेव गाउँपालिका –८ अर्घाखाँचीकी ५० बर्षीया जालपा नेपाली गाउँमै सेवा पाएकोका खुसी देखिनुभयो ।उहाँका दुवै आँखा कम देख्ने समस्या थियो । दुई पटक दुबै आँखाको शल्यक्रिया गरेर पुरानै अवस्थामा फर्किएपछि नेपाली खुसी नहुने कुरै भएन । अर्घाखाँचीको छत्रदेव र मालारानीका धेरै नागरिक बजार र उपचारका लागि नजिक भएकाले तम्घास आउँछन् । त्यस्तै, धुर्कोट गाउँपालिका –३ का ९२ बर्षीय धनिश्वर भलामीदाई बुढ्यौलीमाथि आँखाको समस्याले जीवन झन कष्टकर थियो । भर्खरै सदरमुकाम आएर आँखाको शल्यक्रिया गरेपछि अवस्था सामान्य बन्यो । नेपाल नेत्रज्योति संघ, आँखा उपचार केन्द्र गुल्मीले ४७ औं नेत्र दिवस तिनै बिरामीलाई फलफूल वितरण गरेर सम्पन्न गरेको छ । नेपाल नेत्रज्योति संघ, आँखा उपचार केन्दले मासिक रुपमा ११ र १२ गते शल्यक्रिया गर्नेगरेको छ । लुम्बिनी नेत्र बिज्ञान अध्ययन संस्थानको नेत्र रोग बिशेषज्ञ डा. लक्ष्मी मानन्धरले मोतियाबिन्दुको बिरामीहरुको शल्यक्रिया गर्नुभयो । मानन्धरले शल्यक्रियापछि आँखा झन बढी संवेदनशील हुने भएकाले बिशेष हेरचाह गर्न बिरामीलाई सुझाव दिनुभयो । नेपाल नेत्रज्योति संघ, आँखा उपचार केन्द्रले सदरमुकाममा नियमित सेवा दिएको छ भने दुर्गम गाउँहरुमा समेत मोतियाबिन्दुको निःशुल्क शल्यक्रिया शिविरहरु गर्ने तथा प्राविधिक सहयोग गर्ने गरिरहेको छ । मालिका, मदाने, कालिगण्डकी, सत्यवति र चन्द्रकोटलगायतका स्थानीय तहमा शिबिर सञ्चालन गरेर दुर्गममा बर्षौ आँखाको समस्या झेलेर बसेकाहरु पनि उपचारको पहुँचमा आउन थालेका छन् । नेपाल नेत्रज्योति संघ, आँखा उपचार केन्द्रका सूचना अधिकारी बीरबहादुर कार्कीका अनुसार बार्षिक ३३ हजारको आँखा परीक्षण तथा पाँचसय १५ जनाको मोतियाबिन्दुको शल्यक्रिया गर्ने गरिएको छ । यो आर्थिक बर्षमा नेपाल नेत्रज्योति संघ, आँखा उपचार केन्द्रले नौ हजार ९१५ को आँखा परीक्षण तथा दुईसय ५५ जना शल्यक्रिया गरेको कार्कीले जानकारी दिनुभयो । वामी र खैरेनीमा सञ्चालन भएको शिविरमा ७९ जनाको निःशुल्क आँखाको शल्यक्रिया गरिएको छ । जिल्लाका ४६ हजार ५२० सय बिद्यार्थीको दृष्टि परीक्षण पनि केन्द्रमार्फत भएका छन् । जिल्लाभरका चारसय ५९ बिद्यालयका चारसय ८२ शिक्षकलाई तालिम दिएर बिद्यार्थीको दृष्टि परीक्षण गरिएको नेपाल नेत्रज्योति संघका सचिव पदमप्रसाद पाण्डेयले जानकारी दिनुभयो । अभियानबाट दुई हजार ६६७ जनालाईको आँखाको समस्या पहिचान भएको छ । यो कार्यक्रमले घर घरमा बिद्यार्थीमार्फत आँखा हेरचाह र उपचारको सचेतना फैलिएको पाण्डेयले बताउनुभयो । उहाँका अनुसार पाँच स्थानीय तहले केन्द्रसँग सम्झौता गरेर मोतियाबिन्दुका समस्या भएका नागरिकको निःशुल्क शल्यक्रिया गर्नेगरेका छन् । सुगमदेखि दुर्गमसम्म सेवा दिन सकेकोमा आफुहरु निकै खुसी भएको नेपाल नेत्रज्योति संघ गुल्मीका पूर्व अध्यक्ष शेर बहादुर थापाले बताउनुभयो ।",
      "link": "https://gorkhapatraonline.com/news/148631",
      "image": "https://gorkhapatraonline.com/storage/media/262011/conversions/Eye-passent-original-thumb.jpg"
    },
    {
      "slug": "148627",
      "title": "अर्घाखाँची बस दुर्घटना अपडेट : मृतकको संख्या चार पुग्यो",
      "timestamp": 1742947200000,
      "source": "gp",
      "content": "अर्घाखाँचीको शितगंगामा भएको बस दुर्घटनामा मृत्यु भएकाहरुको संख्या चार पुगेको छ । मृतक सबैको पहिचान भएको प्रहरीले जनाएको छ । शितगंगा नगरपालिका –२, भुवनपाटामा बस दुर्घटना हुँदा चार जनाको मृत्यु भएको हो । २७ जना घाइते भएका छन् ।",
      "longContent": "गणेश खनालअर्घाखाँची, चैत १३ गते । अर्घाखाँचीको शितगंगामा भएको बस दुर्घटनामा मृत्यु भएकाहरुको संख्या चार पुगेको छ । मृतक सबैको पहिचान भएको प्रहरीले जनाएको छ । शितगंगा नगरपालिका –२, भुवनपाटामा बस दुर्घटना हुँदा चार जनाको मृत्यु भएको हो । २७ जना घाइते भएका छन् । मृत्यु हुनेमा बुटवल उपमहानगरपालिका –८ निवासी ५५ वर्षीय जमुना वस्याल, नवलपरासी पश्चिम भुमही बस्ने ४५ वर्षीया उमा न्यौपाने, न्यौपानेकी ६५ वर्षीय सासु आमा (नाम नखुलेको) र पश्चिम बर्दघाट बस्ने ५० वर्षीय चालक मदनकुमार विक रहेको प्रहरीले जनाएको छ ।घाइतेहरुमा नवलपरासी पश्चिम बर्दघाट वडा –१२ बस्ने वर्ष ३६ को सन्तोष कँडेंल, सोही ठाउँका वर्ष ४ को अमर कडेंल, वर्ष १९ को अरुण भट्टराई, वर्ष ३१ को आशिष अधिकारी, वर्ष २७ की लक्ष्मी अधिकारी, वर्ष ४ की आन्दा अधिकारी, वर्ष १४ को आयान्स अधिकारीलाई लुम्बिनी प्रादेशिक अस्पताल बुटवल रिफर गरिएको छ ।यस्तै वर्ष ४० की चन्द्रकला भट्टराई, रुपन्देहीको देवदह बस्ने वर्ष १७ को सक्षम चापागाई, बर्दघाट–१५ बस्ने वर्ष ४५ को मित्रबन्दु अधिकारी, बर्दघाट–१४ बस्ने वर्ष ५५ को कलम सापकोटा, वर्ष ४८ को लक्ष्मण पंगेनी, वर्ष ४० मनकुमारी घिमिरे, वर्ष २९ को दिपक अधिकारी, बुटवल बस्ने वर्ष ५० का दण्डपानी बस्याल, बर्दघाट –१४ वर्ष ३६ की झविकला पाण्डे, बुटवल बस्ने वर्ष २५ को गणेश बस्याल, बुटवल उमनपा –१३ बस्ने वर्ष ३२ को रामु अधिकारीको प्राथमिक उपचार केन्द्र ठाडामा उपचार भइरहेको छ ।अन्य केही घाइतेको परिचय खुल्न बाँकी रहेको प्रहरीको भनाइ छ । उद्धार पछि घाइतेहरुलाई उपचारका लागि प्राथमिक उपचार केन्द्र ठाडा र ७ जनालाई लुम्बिनी प्रादेशिक अस्पताल बुटवल पठाइएको जिल्ला प्रहरी कार्यालय अर्घाखाँचीका प्रहरी निरीक्षक विष्णुप्रसाद पौडेलले जानकारी दिनुभयो । बस नवलपरासीको बर्दघाटबाट अर्घाखाँची भ्रमणमा आएको थियो । लु २ ख ३०३ नम्बरको पश्चिम नेपालको बस फर्किने क्रममा दुर्घटनामा परेको थियो ।",
      "link": "https://gorkhapatraonline.com/news/148627",
      "image": "https://gorkhapatraonline.com/storage/media/262014/conversions/accident-original-thumb.jpg"
    },
    {
      "slug": "148615",
      "title": "गाउँपालिका अध्यक्षसहित सात जनाविरुद्ध भ्रष्टाचारको मुद्दा",
      "timestamp": 1742947200000,
      "source": "gp",
      "content": "बझाङ्गको खप्तडछान्ना गाउँपालिका तत्कालीन अध्यक्ष र वडा नम्बर ४ का  वडाध्यक्षसहित सात जनाविरुद्ध भ्रष्टाचार मुद्दा दायर भएको छ।",
      "longContent": "काठमाडौँ, चैत १३ गते। बझाङ्गको खप्तडछान्ना गाउँपालिका तत्कालीन अध्यक्ष र वडा नम्बर ४ का  वडाध्यक्षसहित सात जनाविरुद्ध भ्रष्टाचार मुद्दा दायर भएको छ।सिम्लका घट्ट सिंचाई कुलो निर्माणमा आर्थिक वर्ष २०७६/७७ मा रकम विनियोजन गरी आर्थिक वर्ष २०७७/७८ मा कुनै पनि काम नगरी १४ लाख आठ हजार ८१७ रुपियाँ भुक्तानी लिइ अनियमितता गरेको उजुरीमा अख्तियार दुरुपयोग अनुसन्धान आयोगले विशेष अदालतमा भ्रष्टाचार मुद्दा दायर गरेको हो।अख्तियारले गाउँपालिकाका तत्कालीन अध्यक्ष वर्कबहादुर रोकाया, वडा नम्बर ४ का तत्कालीन वडा अध्यक्ष भीमबहादुर रोकायासहित सात जनाविरुद्ध मुद्दा दायर भएको हो। उक्त मुद्दामा  गाउँ कार्यपालिकाका तत्कालीन निमित्त प्रमुख प्रशासकीय अधिकृत दिपककुमार रावल,   इन्जिनियर सुरेन्द्रबहादुर खाती, तत्कालीन प्राविधिक असिष्टेण्ट इन्जिनियर लेखापाल मदनराज जोशी, सिंचाई कुलो योजनाको उपभोक्ता समितिको तत्कालीन अध्यक्ष शमशेर रोकायालाई विपक्षी बनाइएका छ ।अख्तियारले उनीहरुलाई  भ्रष्टाचार निवारण ऐन, २०५९ को दफा ९ र दफा १२ बमोजिमको कसुरमा कैद र जरिवाना सजाय माग गरेको छ।",
      "link": "https://gorkhapatraonline.com/news/148615",
      "image": "https://gorkhapatraonline.com/storage/media/261985/conversions/CIAA-original-thumb.jpg"
    },
    {
      "slug": "148598",
      "title": "‘विश्वको तापमान वृद्धि रोक्न थप योजना आवश्यक’",
      "timestamp": 1742947200000,
      "source": "gp",
      "content": "वन तथा वातावरणमन्त्री ऐनबहादुर शाही ठकुरीले विश्वको तापमान वृद्धि रोक्न थप योजना बनाउनुपर्नेमा जोड दिनुभएको छ।",
      "longContent": "काठमाडौँ, चैत १३ गते। वन तथा वातावरणमन्त्री ऐनबहादुर शाही ठकुरीले विश्वको तापमान वृद्धि रोक्न थप योजना बनाउनुपर्नेमा जोड दिनुभएको छ।जर्मनीको बर्लिनमा जारी ‘पिटर्सबर्ग जलवायु संवाद’लाई मङ्गलबार सम्बोधन गर्दै उहाँले ब्राजिलमा यही वर्ष हुने जलवायुसम्बन्धी अन्तरराष्ट्रिय सम्मेलन (कोप–३०) मा त्यस्तो योजना अघि बढाउनुपर्ने बताउनुभएको उहाँको सचिवालयले जनाएको छ।विश्व मौसम सङ्गठनको पछिल्लो प्रतिवेदनले सन् २०२४ सबैभन्दा तातो वर्ष भएको पुष्टि गरेको थियो। मन्त्री शाहीले यसले गर्दा विश्व तापमानलाई १.५ डिग्री सेल्सियसमा सीमित राख्न थप पहल गर्नुपर्ने आवश्यकता औँल्याउनुभयो।उहाँले भन्नुभयो, “यो संवाद सबै पक्षलाई एकताबद्ध गर्ने मञ्च हो। जलवायु जोखिममा रहेका हिमाली राष्ट्रहरू र अतिकम विकसित देशहरूका लागि, यस्ता मञ्चहरूले पर्याप्त सहयोग र राजनीतिक गति पाउनुपर्छ।”“नेपाल आफ्नो तेस्रो एनडिसी प्रतिवेदन तयार गर्ने अन्तिम चरणमा छ, जुन हामी चाँडै पेस गर्ने योजनामा छौँ। हामी अन्य सबै देशहरूलाई आफ्नो एनडिसी प्रतिवेदन साथ अगाडि आउन आग्रह गर्दछौँ”, मन्त्री शाहीले भन्नुभयो, “हामी कोप–३० ले वार्षिक रूपमा ३०० बिलियन अमेरिकी डलर उपलब्ध गराउने विषयलाई वृद्धि गरी १।३ ट्रिलियन पु¥याउने अपेक्षा गर्दछौँ, जसले जोखिममा रहेका देशहरूका लागि एनडिसी र न्याप कार्यान्वयन गर्नका लागि अनुदानमा पहुँच र हानि तथा नोक्सानी सम्बोधन गर्न सरल पहुँच हुनुपर्छ।”सो अवसरमा मन्त्री शाहीले नेपालले आगामी जेठ २ देखि ४ गतेसम्म काठमाडौँमा आयोजना गर्न लागेको ‘सगरमाथा संवाद’ बारेमा जानकारी गराउनुभएको थियो। जलवायु जोखिममा रहेका पहाडी राष्ट्रहरू र अतिकम विकसित देशहरूका लागि, न्यायपूर्ण सङ्क्रमण मार्गहरू विकसित अर्थतन्त्रहरूको भन्दा फरक रहेको उल्लेख गर्नुभयो। उहाँले सीमित स्रोत र पूर्वाधारका कारण, जोखिममा रहेका देशहरूले जलवायु जोखिमको असमान अनुपात सामना गर्नुपरेको बारेमा विश्व समुदायको ध्यानाकर्षण गराउनुभयो।पिटर्सवर्ग संवादमा सहभागी हुन मन्त्री शाही यही चैत १० गते त्यसतर्फ प्रस्थान गर्नुभएको थियो। विगत १४ वर्षदेखि जर्मन सरकारले जलवायु परिवर्तनमा बहुपक्षीय भूमिका र अन्तरराष्ट्रिय सहकार्यको महत्वलाई प्रवर्द्धन गर्न ‘पिटर्सवर्ग जलवायु संवाद’ आयोजना गर्दै आएको छ।उक्त संवादमा विशेष गरी जलवायु परिवर्तनको अन्तरराष्ट्रिय परिप्रेक्ष्य, जलवायु कूटनीति, सबैको सहकार्यबाट पृथ्वीको बढ्दो तापक्रमलाई कसरी नियन्त्रण गर्ने, र जलवायु जोखिममा परेका देशहरूलाई कसरी सहयोग गर्ने भन्ने विषयमा छलफल भइरहेको छ।जलवायु वार्ताहरूमा विशेष भूमिका रहेका देशहरूलाई आमन्त्रित गरिने यस संवादको १५औँ संस्करणमा पहिलोपटक नेपाल सरकारका तर्फबाट वनमन्त्री शाही सहभागी हुनुभएको हो। कार्यक्रममा मन्त्री शाहीसँगै जर्मनीका लागि नेपाली राजदूत शैल रुपाखेती, जलवायुविज्ञ मञ्जित ढकाललगायत सहभागी हुनुहुन्छ।",
      "link": "https://gorkhapatraonline.com/news/148598",
      "image": "https://gorkhapatraonline.com/storage/media/261961/conversions/ain-bahadur-shahi-original-thumb.jpg"
    },
    {
      "slug": "148576",
      "title": "सिमेन्ट उद्योगले ढुङ्गा ओसार्दा स्थानीयलाई समस्या",
      "timestamp": 1742947200000,
      "source": "gp",
      "content": "दन्तकाली क्वेरिजले धनकुटाको सहिदभूमि गाउँपालिका ७ साल्बोटे र पाखाटोलमा २५ हेक्टर क्षेत्रफलमा सिमेन्ट बनाउने ढुङ्गा निकाल्छ । क्वेरिजको मुख्य कार्यालयमार्फत शिवम्, सौर्य र रिद्धि सिमेन्ट उद्योगले यतिवेला दैनिक ४० वटासम्म टिप्परले उक्त क्षेत्रबाट ढुङ्गा लैजाने गरेको छ ।",
      "longContent": "कोकिला भण्डारी धनकुटा, चैत १३ गते । दन्तकाली क्वेरिजले धनकुटाको सहिदभूमि गाउँपालिका ७ साल्बोटे र पाखाटोलमा २५ हेक्टर क्षेत्रफलमा सिमेन्ट बनाउने ढुङ्गा निकाल्छ । क्वेरिजको मुख्य कार्यालयमार्फत शिवम्, सौर्य र रिद्धि सिमेन्ट उद्योगले यतिबेला दैनिक ४० वटासम्म टिप्परले उक्त क्षेत्रबाट ढुङ्गा लैजाने गरेको छ । उक्त ढुङ्गा ओसार्दा स्थानीयले धुलोको समस्या खेप्नुपरेकाे छ ।सिमेन्ट उद्योगले सहिदभूमि ७ र धनकुटा नगरपालिका ९ को तमोर किनारै किनारको सडकबाट ढुङ्गा लैजाँदा बाटो बिग्रिएकाले स्थानीयले धुलोधुवाको सामना गर्नुपरेको हो । ढुङ्गा लैजाँदा टिप्परले बाटो बिगार्ने र धुलैधुलो बनाउने गरेको भन्दै आक्रोशित बनेका स्थानीयले सिमेन्ट उद्योगका कारण तमोर किनार आसपास बस्ने मानिसहरु विस्थापित हुनुपर्ने अवस्था आएको भन्दै जिल्ला प्रशासन कार्यालय धनकुटाका प्रमुख जिल्ला अधिकारी टुवराज पोख्रेलको ध्यानाकर्षण गराउँदै विभिन्न मागसहित पत्र बुझाएका छन् । उक्त पत्रमा स्थानीयले सम्बन्धित क्षेत्रको बाटोमा पैदल यात्रीलाई समस्या भएकाले यसतर्फ ध्यान दिनुपर्ने, बाटोको दीर्घकालीन समस्या समाधानका लागि बाटो कालोपत्रे गर्नुपर्ने, खानी सञ्चालन तथा टिप्पर आवातजावत गर्दा धुलो नउड्ने वातावरण बनाउनुपर्ने उल्लेख छ । यसका साथै बर्खाको समयमा बाटो बिग्रिदा यस क्षेत्रको कृषि उत्पादन ढुवानीमा समस्या पर्ने भएकाले १२ महिनै बाटोको मर्मतसम्भार हुनुपर्ने, धुलोधुवाँका कारण सो क्षेत्रका विद्यालय तथा विद्यार्थीहरुमा पठनपाठनमा समस्या भएका कारण विद्यालय समयमा टिप्पर सञ्चालन गर्न नहुने, सम्भावित दुर्घटना न्यूनीकरणका लागि ढुवानी साधनको गति सिमितता हुनुपर्ने र सिमेन्ट खानीले वैकल्पिक मार्गको विकल्प खोज्नुपर्ने, स्थानीयवासीहरुले टिप्पर आवातजावतमा अवरोध गर्ने चेतावनी दिँदै तीन दिन भित्रमा सरोकारवाला निकायले धुलोधुवाँ न्यूनीकरणका उपाय अवलम्बन गर्नुपर्ने माग राखेका छन् ।स्थानीय सरोकार समिति तथा स्थानीयवासीहरुका तर्फबाट बुझाएइको उक्त पत्र दन्तकाली क्वेरिज मुख्य कार्यालय, प्रतिनिधिसभा सदस्य राजेन्द्र राई, प्रदेशसभा सदस्य निरन राई, जिल्ला समन्वय समिति, धनकुटा नगरपालिका, सहिदभूमि गाउँपालिका, जिल्ला प्रहरी कार्यालय धनकुटालाई समेत बोधार्थ दिइएको पत्रमा उल्लेख छ ।",
      "link": "https://gorkhapatraonline.com/news/148576",
      "image": "https://gorkhapatraonline.com/storage/media/261911/conversions/IMG_8218-original-thumb.jpg"
    },
    {
      "slug": "148539",
      "title": "बेलिब्रिज निर्माणले आवतजावतमा सहज",
      "timestamp": 1742947200000,
      "source": "gp",
      "content": "हिमाली जिल्ला हुम्लामा भित्रिने यातायातका साधनहरुलाई अब खोला तर्नु नपर्ने भएको छ । यसअघि बाजुरा जिल्लाको बुढीनन्दा नगरपालिकाको पिलु खोलामा पुल नहुँदा खोला तर्नु पर्ने अवस्था रहेको भए पनि हाल बेलिब्रिज सञ्चालनमा आएपछि उक्त समस्या हटेको हो ।",
      "longContent": "राजन रावतहुम्ला, चैत १३ गते । हिमाली जिल्ला हुम्लामा भित्रिने यातायातका साधनहरुलाई अब खोला तर्नु नपर्ने भएको छ । यसअघि बाजुरा जिल्लाको बुढीनन्दा नगरपालिकाको पिलु खोलामा पुल नहुँदा खोला तर्नु पर्ने अवस्था रहेको भए पनि हाल बेलिब्रिज सञ्चालनमा आएपछि उक्त समस्या हटेको हो । सुर्खेतबाट हुम्ला जिल्लाका लागि नियमित बोलेरो जिप चलाउदै आउनुभएका चालक पुरन रावतले पिलु खोलामा  बेलिब्रिज निर्माणपछि सहज भएको बताउनुभयो । यसअघि पुल नहुँदा खोला तर्नु पर्ने बताउनुहुँदै उहाँले यसले धेरै पटक गाडीमा समस्या देखिएको बताउनुभयो । अब नयाँ बेलिब्रिज निर्माण भएपछि खोला तर्नु पर्ने बध्यता हट्दा सबै खाले यातायातका साधनहरुलाई सहज भएको उहाँको भनाइ छ । उक्त खोलामा पुल नहुँदा यसअघि बर्खायाममा यातायातका साधनहरु बन्द हुने गरेका थिए । उहाँले अब बेलिब्रिजको निर्माणपछि बाह्रै महिना उक्त खोलामा यातायातका साधन सञ्चालनमा आउने बताउनुभयो । अर्का चालक ज्वोर बोहराले हुम्ला जाने गाडीहरुले बर्खाको समयमा गाडी चलाउन बन्द गर्नुपर्ने वा खोला पार गर्न स्काभेटर लगाएर भाडा तिर्नुपर्ने बाध्यता अब हटेको बताउनुभयो । कर्णाली करिडोरअन्तर्गत बाजुराबाट हुम्ला जिल्लाका लागि यातायातका साधनहरु सहज रुपमा सञ्चालनका लागि बाजुराको पिलुमा निर्माण कार्य सुरु भएको बेलिब्रिज सम्पन्न भएर सञ्चालनमा आएको खुलालु सलीसल्ला सडक योजनाका सूचना अधिकारी अन्तराज शहीले बताउनुभयो । उहाँले २०८१ साल वैशाख ७ गते सम्झौता भएर समयमै निर्माण कार्य पूरा भएर सञ्चालनमा अएको बताउनुभयो । खोलाभन्दा दश मिटर अग्लो र ४८ दशमलव आठ मिटर लम्बाई बेलिब्रिज रहेको छ ।दुई करोड ३४ लाख ९७ हजार रुपियाँमा लागत लाग्ने गरी अज नेप्लीज जेभीसँग योजनाले सम्झौता गरेको थियो । निर्माण कार्य सम्पन्न गर्न एक वर्षको समयावधी रहेको भए पनि निर्धारित समयभन्दा अगाडि नै काम सम्पन्न भएर पुल सञ्चालनमा आएको उहाँको भनाइ छ ।",
      "link": "https://gorkhapatraonline.com/news/148539",
      "image": "https://gorkhapatraonline.com/storage/media/261844/conversions/pilu-pul-humla-ajan-original-thumb.jpg"
    },
    {
      "slug": "148521",
      "title": "गाउँकै शीतभण्डारमा आलु राख्न पाएपछि कृषक हर्षित",
      "timestamp": 1742947200000,
      "source": "gp",
      "content": "स्याङ्जाको वालिङ नगरपालिका–६ का कृषक शोभाकान्त पाण्डे निक्कै उत्साहित हुुनुहुन्छ । आफूले उत्पादन गरेको आलु वालिङमा सञ्चालनमा आएकोे शीतभण्डारमा राख्न पाएपछि पाण्डे खुसी हुनुभएको । उमेरले ७० काटिसक्नु भएका कृषक पाण्डे निरन्तर कृषि कर्ममा हुनुहुन्छ ।",
      "longContent": "राधाकृष्ण डुम्रे वालिङ(स्याङजा), चैत १३ गते । स्याङ्जाको वालिङ नगरपालिका–६ का कृषक शोभाकान्त पाण्डे निक्कै उत्साहित हुुनुहुन्छ । आफूले उत्पादन गरेको आलु वालिङमा सञ्चालनमा आएकोे शीतभण्डारमा राख्न पाएपछि पाण्डे खुसी हुनुभएको । उमेरले ७० काटिसक्नु भएका कृषक पाण्डे निरन्तर कृषि कर्ममा हुनुहुन्छ । उत्पादन गरेको मध्ये दुई हजार केजी आलु बीउको रुपमा प्रयोग गर्न शीत भण्डारमा राखेको पाण्डेको भनाइ छ । कृषक पाण्डे मात्रै होइन वालिङको त्रियासी कृषि उपज तथा बजार व्यवस्थापन सहकारी संस्थाले सञ्चालनमा ल्याएको शीतभण्डारमा ३३० जना कृषकले आलु भण्डारण गरेका छन् । वालिङ–५ का कृषक हुमनाथ लामिछानेले तीन हजार पाँच सय किलोग्राम आलु भण्डारण गर्नु भएको सहकारीका व्यवस्थापक युवराज रेग्मीले जानकारी दिनुभयो । लामिछाने सबैभन्दा धेरै आलु भण्डारण गर्ने कृषक बन्नुभएको हो । एक हप्ता भित्र आलु भण्डारणका लागि ल्याउन सूचना गरिएको पहिलो दिनमा नै क्षमताभन्दा धेरै आलु आएको व्यवस्थापक रेग्मीले बताउनुभयो । उहाँका अनुसार शीतभण्डारमा ४५ टन अर्थात चार हजार पाँच सय किलो आलु भण्डारण गरिएको छ । शीतभण्डारको क्षमता ५२ टनको भए पनि केही कम आलु राखिएको उहाँले बताउनुभयो । वालिङको शीतभण्डारमा आलु राख्न नपाएका कृषकहरुलाई जिल्लाका अन्य शीतभण्डारमा राख्ने व्यवस्था मिलाइएको व्यवस्थापक रेग्मीले बताउनुभयो । उहाँले भन्नुभयो, “यसका लागि सहजीकरणको काम भइरहेको छ ।”सहकारीले आफ्ना सदस्यहरुका लागि एक बोरा अर्थात ५० केजी आलु भण्डारण गरे वापत चार सय लिने गरेको छ भने सदस्य नरहेका कृषकहरुका लागि ४४० रुपिँया निर्धारण गरिएको सहकारी संस्थाका अध्यक्ष अर्जुनप्रकाश अर्यालले बताउनुभयो । कृषकले उत्पादन गरेको आलुलाई न्यूनतम शुल्कमा राख्ने व्यवस्था मिलाइएको अध्यक्ष अर्यालले बताउनुभयो । यो रकमबाट बिजुली, आलुको बोरा फर्काउने लगायतका लेवर आदिमा खर्च गरिने उहाँको भनाइ छ ।प्रति महिना बिजुलीको बिल मात्रै ३५ देखि ४० हजारसम्म आउने गरेको अध्यक्ष अर्यालले बताउनुभयो । कृषकलाई सहजता गराउँदा संस्थाको सञ्चालन खर्च समेत नउठेको उहाँको गुनासो छ । आठ महिना अर्थात आगामी २०८२ कात्तिक सम्म आलु भण्डारण गर्नु पर्दा खर्च धान्नै समस्या आउने गरेको भन्दै अध्यक्ष अर्यालले राज्यले कृषकको हितमा काम गरिरहेका सहकारीलाई छुट्टै रुपमा हेरेर सहयोग गर्नु पर्नेमा जोड दिनुभयो । जिल्लामा एक हजार टन क्षमताको शीतभण्डारण आवश्यक रहेको उहाँको भनाइ छ । केही समय अगाडिसम्म आलु भण्डारणका लागि भइरहवा जानु पर्ने बाध्यता रहेको भन्दै सहकारीले काम सुरु गरेपछि आफ्नै ठाउँमा आलु भण्डारण गर्ने अवसर कृषकले पाएको अर्यालले बताउनुभयो । सबै सहकारी संस्थालाई एकै रुपमा हेरिदा कृषकको हकहित र उत्पादनको बजारीकरण गर्दै आएका सहकारीहरुलाई समस्या परेको अध्यक्ष अर्यालले गुनासो गर्नुभयो । उहाँले भन्नुभयो, “हाम्रा जस्ता उत्पादन र बजारीकरणमा काम गर्दै आएका सहकारीहरु समस्यामा परेका छन् ।” देशको आर्थिक विकास र उत्पादन बढाउन यस्ता सहकारीलाई विशेष अनुदान दिनु पर्नेमा उहाँको जोड छ । शीत भण्डारणमा राखिएको आलुमध्ये अधिकांश बीउ आलु रहेको छ भने केही खानका लागि प्रयोग हुने आलु समेत रहेको सहकारी संस्थाले जनाएको छ ।",
      "link": "https://gorkhapatraonline.com/news/148521",
      "image": "https://gorkhapatraonline.com/storage/media/261821/conversions/Waling-Shit-bhandar-aalu-krisha-(1)-original-thumb.jpg"
    },
    {
      "slug": "148507",
      "title": "डेढ दर्जन कानुनमा संशोधन आवश्यक",
      "timestamp": 1742947200000,
      "source": "gp",
      "content": "अतिकम विकसित राष्ट्र (एलडिसी) बाट विकासशील राष्ट्रमा स्तरोन्नति हुन करिब २० वटा कानुनका व्यवस्था संशोधन र खारेजी आवश्यक रहेको संसदीय अध्ययनले देखाएको छ ।",
      "longContent": "गोरखापत्र समाचारदाता काठमाडौँ, चैत १३ गते । अतिकम विकसित राष्ट्र (एलडिसी) बाट विकासशील राष्ट्रमा स्तरोन्नति हुन करिब २० वटा कानुनका व्यवस्था संशोधन र खारेजी आवश्यक रहेको संसदीय अध्ययनले देखाएको छ । राष्ट्रिय सभाको विकास, आर्थिक मामिला तथा सुशासन समितिको दिगो विकास उपसमितिले पाँच कानुनका केही व्यवस्था खारेज र १४ वटा कानुन संशोधन आवश्यक रहेको औँल्याएको छ । सांसद डा. अञ्जान शाक्य नेतृत्वको उपसमितिले यससम्बन्धी अध्ययन गरेको थियो । सो अध्ययन सार्वजनिक गरिएको छ ।  उपसमितिले स्तरोन्नतिका लागि खारेजी र संशोधनसँगै नयाँ कानुन तर्जुमा हुनुपर्ने विषयलाई पनि पहिचान गरेको छ । अध्ययन प्रतिवेदन अनुसार उपसमितिले विदेशमा लगानी गर्न प्रतिबन्ध लगाउने ऐन २०२१, क्षतिपूर्ति ऐन २०१९, कालोबजार तथा केही अन्य सामाजिक अपराध तथा सजाय ऐन २०३२, नेपाल एजेन्सी ऐन २०१४ र पेटेन्ट डिजाइन र ट्रेडमार्क ऐन २०२२ का केही व्यवस्था खारेज गर्नुपर्ने प्रतिवेदनमा उल्लेख गरेको छ । यस्तै १४ वटा कानुन संशोधनको सुझाव उपसमितिको छ । विदेशी लगानी तथा प्रविधि हस्तान्तरण ऐन, विदेशी लगानी तथा प्रविधि हस्तान्तरण नियमावली, सार्वजनिक, निजी साझेदारी तथा लगानी ऐन, सार्वजनिक, निजी साझेदारी तथा लगानी नियमावली, नेपाल राष्ट्र बैङ्क विदेशी लगानी तथा विदेशी ऋण व्यवस्थापन विनियमावलीका व्यवस्था संशोधन हुनुपर्ने प्रतिवेदनमा उल्लेख छ । यस्तै औद्योगिक व्यवसाय ऐन, औद्योगिक व्यवसाय नियमावली, विशेष आर्थिक क्षेत्र ऐन,  राजस्व न्यायाधीकरण ऐन, राजस्व चुहावट अनुसन्धान तथा नियन्त्रण ऐन, मूल्य अभिवृद्धि कर ऐन, मूल्य अभिवृद्धि कर नियमावली, आयकर ऐन, कम्पनी ऐन र भूमिसम्बन्धी ऐनका विभिन्न व्यवस्था संशोधनको आवश्यकता रहेको प्रतिवेदनमा उल्लेख छ । उपसमितिले स्तरोन्नतिका सकारात्मक र नकारात्मक दुवै पक्षको विश्लेषण प्रतिवेदनमा गरेको छ । स्तरोन्नतिले मुलुकको साख र अन्तर्राष्ट्रिय छविमा सुधार हुने, वैदेशिक लगानी बढाउने र कूटनीतिक प्रभावसमेत बलियो हुने विश्लेषण गरेको छ । एलडिसीबाट स्तरोन्नति भएपछि विशिष्ट सुविधा गुम्ने, विदेशी सहायता कमी हुनेलगायत पनि उपसमितिले प्रतिवेदनमा विश्लेषण गरेको छ ।  एलडिसीका रूपमा पाएका ऋण तथा अनुदान कटौती भए पनि द्विपक्षीय सम्झौताबाट पाइरहेका अनुदानमा फरक नपर्ने प्रतिवेदनमा जनाइएको छ । स्तरोन्नतिका विषयमा सरकारी र गैरसरकारी क्षेत्रबाट समेत तयारीका प्रयास भए पनि पर्याप्त नभएको प्रतिवेदनमा उल्लेख छ । नेपाल स्तरोन्नति भएमा संयुक्त राष्ट्रसङ्घलगायतमा नेपालको दायित्व बढ्ने तथा सहायता घट्ने पनि प्रतिवेदनमा उल्लेख छ । नेपाली विद्यार्थीले पाइरहेको छात्रवृत्ति र अनुसन्धानको सुविधा कटौती हुने पनि प्रतिवेदनमा उल्लेख छ । प्रतिवेदनमा स्तरोन्नतिपछिको आवश्यक रणनीति र कार्ययोजना तय गर्न मन्त्रालय तथा कार्यालयहरूको भूमिका र क्षेत्र पनि सुझाइएको छ । उपसमितिले प्रधानमन्त्री तथा मन्त्रीपरिषद्को कार्यालय, राष्ट्रिय योजना आयोग, अर्थ मन्त्रालय, परराष्ट्र मन्त्रालय, उद्योग वाणिज्य तथा आपूर्ति मन्त्रालयलगायतको भूमिका र रणनीतिबारे सुझाव दिएको छ । कृषि तथा पशुपन्छी मन्त्रालय र वन तथा वातावरण मन्त्रालयले तय गर्नुपर्ने रणनीति र उपायबारे पनि उपसमितिले बुँदागत रूपमा सुझाव दिएको छ ।",
      "link": "https://gorkhapatraonline.com/news/148507",
      "image": "https://gorkhapatraonline.com/storage/media/261807/conversions/kanun2022-05-10-09-40-32-original-thumb.jpg"
    },
    {
      "slug": "148506",
      "title": "लेखा समितिको बैठक विषयान्तर",
      "timestamp": 1742947200000,
      "source": "gp",
      "content": "नेपाल विद्युत् प्राधिकरणका प्रबन्ध निर्देशक कुलमान घिसिङलाई पदमुक्त गर्ने सरकारको निर्णयको विषयले प्राथमिकता पाएपछि प्रतिनिधि सभाको सार्वजनिक लेखा समितिको बैठकै विषयान्तर भएको छ ।",
      "longContent": "गोरखापत्र समाचारदाताकाठमाडौँ, चैत १३ गते ।  नेपाल विद्युत् प्राधिकरणका प्रबन्ध निर्देशक कुलमान घिसिङलाई पदमुक्त गर्ने सरकारको निर्णयको विषयले प्राथमिकता पाएपछि प्रतिनिधि सभाको सार्वजनिक लेखा समितिको बैठकै विषयान्तर भएको छ । राष्ट्रिय राजमार्गहरूको अवस्थाबारे छलफलका लागि बोलाइएको बैठक घिसिङलाई हटाउने निर्णयमा केन्द्रित भएको छ । प्रमुख प्रतिपक्ष, प्रतिपक्ष र सत्तापक्षका केही सांसदले समेत उक्त विषयलाई समितिमा प्रवेश गराएपछि बैठक विषयान्तर भएको हो । सभापति ऋषिकेश पोखरेलले एजेन्डाबारे सुरुमै ध्यानाकर्षण गराउनुभए पनि घिसिङको विषयलाई नै प्रतिपक्षी सांसदले प्राथमिकतामा राखे । बैठकको प्रारम्भमै नेकपा (माओवादी केन्द्र) का सांसदले विषय प्रवेश गर्न चाहेसँगै विवाद भएको थियो । माओवादी केन्द्रका सांसद अमनलाल मोदीले सभापतिसँग समसामयिक विषयमा धारणाका लागि भन्दै समय माग गर्नुभएको थियो । तर सभापति पोखरेलले पहिले एजेन्डामा धारणा राख्न आग्रह गर्नुभएको थियो । सभापतिको आग्रहलाई सत्तापक्षका सांसदले पनि समर्थन जनाएका थिए । सत्तापक्षका सांसदले बैठकको एजेन्डामा छलफल सकेपछि विविध अन्तर्गत विषय राख्न सुझाएका थिए । तर माओवादी केन्द्रसँगै राष्ट्रिय स्वतन्त्र पार्टीका (रास्वपा) का सांसदले पनि धारणा राख्न समय माग गरेका थिए । बैठकमा एजेन्डाकै विषयमा विवाद भएपछि नेकपा (एमाले) का सांसदले तोकिएको विषयमा छलफल हुनुपर्ने अडान राखेका थिए। सुरुवातमै विषय प्रवेश गराउन नपाए पनि बैठकमा बोल्ने समयमा प्रतिपक्ष र सत्तापक्षका सांसदले समेत कुलमानको पदमुक्तको विषय उठाएका छन् । माओवादी केन्द्रका सांसद जनार्दन शर्माले कुलमानलाई हटाउने विषयमा कुनै ठोस आधार आफूले नदेखेको बताउनुभयो । शर्माले सरकारले हटाउने निर्णयमा लिएका आधार वस्तुनिष्ठ नपाएको पनि उहाँले बताउनुभयो । माओवादीकै अमनलाल मोदीले कुलमान हटाउने निर्णय निन्दनीय रहेको बताउनुभयो । बक्यौता महसुल उठाउन यसअघिको निर्णयमा पनि मोदीले प्रश्न गर्नुभयो । बिचौलियाको स्वार्थमा सरकारले काम गरेको आरोप पनि उहाँले लगाउनुभयो । मोदीले लेखाको सभापति विपक्ष दलको हुनुपर्ने विषयलाई पुनः प्रवेश गराउनुभयो । राष्ट्रिय स्वतन्त्र पार्टीका मनीष झाले कुलमानबारे समितिको धारणा आवश्यक भएको बताउनुभयो । झाले विद्युत् महसुलको बक्यौता कसले उठाउँछ भन्ने पनि प्रश्न समितिमा गर्नुभयो । सत्तापक्ष नेपाली कांग्रेसका सांसद रामकृष्ण यादवले निर्णय पुनर्विचार गर्न आग्रह गर्नुभयो । निर्णय पुनर्विचारका लागि समितिले प्रधानमन्त्रीलाई नै यादवले आग्रह गर्नुभयो । रास्वपाकै हरि ढकालले समितिको बैठक कर्मकाण्डी भएको टिप्पणी गर्नुभयो।",
      "link": "https://gorkhapatraonline.com/news/148506",
      "image": "https://gorkhapatraonline.com/storage/media/261806/conversions/6655-original-thumb.jpg"
    },
    {
      "slug": "148505",
      "title": "उच्चस्तरीय प्रविधियुक्त इम्बोस्ड नम्बर प्लेट जडान गरिँदै",
      "timestamp": 1742947200000,
      "source": "gp",
      "content": "मधेश प्रदेशमा सवारीसाधनमा उच्चस्तरीय प्रविधियुक्त इम्बोस्ड नम्बर प्लेट जडान गरिने भएको छ । यातायात व्यवस्था विभागले बर्दीबास र लहानबाट वितरण तयारी गरेको छ ।",
      "longContent": "गोरखापत्र समाचारदाताकाठमाडौँ, चैत १३ गते । मधेश प्रदेशमा सवारीसाधनमा उच्चस्तरीय प्रविधियुक्त इम्बोस्ड नम्बर प्लेट जडान गरिने भएको छ । यातायात व्यवस्था विभागले बर्दीबास र लहानबाट वितरण तयारी गरेको छ । विभागले माग भएका नम्बर प्लेट प्रदेशमा पठाउन थालेको छ । तर कोशी प्रदेशबाहेक सात प्रदेशमा इम्बोस्ड नम्बर वितरण व्यवस्था भए पनि सेवाग्राहीको सङ्ख्या भने निकै कम रहेको विभागले जनाएको छ । यातायात व्यवस्था विभागले २०७३ जेठमा पाँच वर्षमा २५ लाख इम्बोस्ड नम्बर वितरण गर्ने गरी चार अर्ब ६७ करोड रुपियाँमा सम्झौता गरेको थियो । २०८० मङ्सिरसम्म २५ लाख नम्बर प्लेट जडान गर्ने गरी सम्झौता थियो । तर हालसम्म करिब ६० हजार नम्बर प्लेट जडान भएका छन् । पहिलो चरणमा विभागले चार लाख नम्बर प्लेट लिएको थियो । विभागले अमेरिकाको डेकाटुर र बङ्गलादेशको टाइगर आइटीसँग २०७३ सालमा चार अर्ब ९५ करोड रुपियाँको सम्झौता गरेको थियो । नम्बर प्लेट जडान गर्न सेवाग्राही नै नआएपछि विभागले हालसम्म चार पटक सूचना प्रकाशन गरिसकेको छ । दैनिक ५० हजारसम्म इम्बोस्ड नम्बर उत्पादन गर्न सक्ने अवस्था रहे पनि माग भने छैन । विभागका सूचना अधिकारी गणेशमानसिं राईले भन्नुभयो, “सेवाग्राही आउँदैनन् । यसमा खासै नयाँ अपटेड हुन सकेको छैन । अनिवार्य नबनाउँदासम्म हुँदोरहेनछ ।” इम्बोस्ड नम्बर प्लेट जडान गरेबापत विभागले दुईपाङ्ग्रे सवारीसाधनलाई दुई हजार ५०० र ठुला सवारीका लागि तीन हजार ६०० रुपियाँ शुल्क लिन्छ । जसबाट ७० प्रतिशत कम्पनीलाई भुक्तानी हुन्छ भने ३० प्रतिशत सरकारी राजस्वमा जान्छ । २०७४ भदौमा इम्बोस्ड नम्बर प्लेट जडान सुरु भएपछि भाषा र प्रदेशको नामबारे विवाद भएको थियो । प्लेटमा नेपाली भाषाको अङ्क र अक्षर प्रयोग नभएको विषय सर्वोच्च अदालतमा पुगेको थियो । अदालतले २०७४ फागुनमा सवारीसाधनमा तत्काल इम्बोस्ड नम्बर प्रयोग नगर्न अन्तरिम आदेश दिएपछि प्लेटको वितरण रोकिएको थियो । २०७६ मङ्सिर २७ गते तत्कालीन प्रधान न्यायाधीश चोलेन्द्रशमशेर राणासहितको पाँच न्यायाधीशको संवैधानिक इजलासले उक्त रिट खारेज गरिदिएको थियो । खारेजपछि वितरण पुनः सुरु भएको थियो । नयाँ प्रविधियुक्त उच्च सुरक्षित इम्बोस्ड नम्बर प्लेटबाट सवारीसाधनको अवस्थाबारे जानकारी हुनुका साथै सवारी दुर्घटनालाई न्यूनीकरण गर्न सहज हुने विभागको दाबी छ । राजस्व असुलीको अवस्थाबारे पनि तत्काल जानकारी हुन्छ । सवारीसँग सम्बन्धित अपराध नियन्त्रण गर्न पनि सहयोग पुग्ने प्रवक्ता पनेरूको भनाइ छ । साथै चोरीका सवारी पूर्ण नियन्त्रण हुने विभागको दाबी छ । इम्बोस्ड नम्बर प्लेट जडान गरेपछि सवारीसाधनसम्बन्धी कागजात बोकिरहनु पर्दैन । नम्बर प्लेटमा राखिएको डिजिटल चिप्स आरएफआइडीले रिड गरेपछि सबै विवरणको चेकजाँच गर्न सकिन्छ ।",
      "link": "https://gorkhapatraonline.com/news/148505",
      "image": "https://gorkhapatraonline.com/storage/media/261805/conversions/emboised_-original-thumb.jpg"
    },
    {
      "slug": "148504",
      "title": "तीन दल खारेज प्रक्रियामा पाँच दललाई अन्तिम अवसर",
      "timestamp": 1742947200000,
      "source": "gp",
      "content": "लगातार तीन वर्षसम्म लेखा परीक्षण प्रतिवेदन नबुझाउने र आयोगले तोकेको जरिबानासमेत नबुझाएका तीन राजनीतिक दल खारेजी प्रक्रियामा जाने भएका छन् । यसरी खारेज प्रक्रियामा जानेमा आम आदमी पार्टी नेपाल, राष्ट्रिय जनमुखी पार्टी लोकतान्त्रिक र नेपाल कम्युनिस्ट पार्टी (लोकतान्त्रिक) हुन् ।",
      "longContent": "काठमाडौँ, चैत १३ गते । लगातार तीन वर्षसम्म लेखा परीक्षण प्रतिवेदन नबुझाउने र आयोगले तोकेको जरिबानासमेत नबुझाएका तीन राजनीतिक दल खारेजी प्रक्रियामा जाने भएका छन् । यसरी खारेज प्रक्रियामा जानेमा आम आदमी पार्टी नेपाल, राष्ट्रिय जनमुखी पार्टी लोकतान्त्रिक र नेपाल कम्युनिस्ट पार्टी (लोकतान्त्रिक) हुन् । निर्वाचन आयोगको कानुन तथा राजनीतिक दल व्यवस्थापन शाखाका अनुसार तीन वटै दलले पछिल्लो तीन वर्षको लेखा परीक्षण प्रतिवेदन बुझाएका छैनन् । ती दलले आयोगले तोकेको जरिबानासमेत बुझाएनन् । आयोगले तीन वटै दललाई लगातार तीन वर्षको लेखा परीक्षण प्रतिवेदन नबुझाएकाले गत वर्ष ५० हजार रुपियाँ जरिबाना तिरेर प्रतिवेदन बुझाउन निर्देशन दिएको थियो । राजनीतिक दलसम्बन्धी ऐन–२०७३ को दफा ५४ ले लगातार तीन वर्षसम्म लेखा परीक्षण प्रतिवेदन आयोगमा नबुझाएमा ५० हजार रुपियाँ जरिबाना गर्न सकिने व्यवस्था गरेको छ । सोही ऐनको दफा ५४ (३) मा जरिबाना नबुझाएमा वा छ महिनाभित्र आयोगले दिएको निर्देशनबमोजिम काम नसच्याएमा त्यस्तो दललाई आयोगले तत्काल हुने एक निर्वाचनमा भाग लिन नपाउने गरी आदेश दिन सक्ने उल्लेख छ । दफा ५४ (४) बमोजिम आयोगको आदेश एक वर्षभित्र पालना नगरेमा वा जरिबाना नबुझाएमा आयोगले त्यस्तो दलको दर्ता खारेज गर्न सक्ने छ । पाँच दललाई अन्तिम अवसरआयोगका कानुन तथा राजनीतिक दल व्यवस्थापन महाशाखाका अनुसार सोबाहेक अन्य पाँच राजनीतिक दलले पछिल्लो तीन वर्षदेखि लेखा परीक्षण प्रतिवेदन बुझाएका छैनन् । दुई पटक जरिबाना तोकिएकोमा पाँच वटै दलले जरिबानासमेत बुझाएनन् । लेखा परीक्षण प्रतिवेदन र जरिबानासमेत नबुझाउने गान्धीवादी पार्टी नेपाल, नेपाल राष्ट्रवादी पार्टी, माओवादी जनमुक्ति पार्टी नेपाल, साझा पार्टी नेपाल र नेपाल कम्युनिस्ट पार्टी (गौरवशाली) ले लगातार तीन वर्ष लेखा परीक्षण प्रतिवेदन बुझाएका छैनन् । कानुनबमोजिम आयोगले पाँच वटै दललाई ५० हजार रुपियाँ जरिबाना तोक्न सक्ने छ । जरिबाना बुझाएर छ महिनाभित्र पाँच वटै दलले लेखा परीक्षण प्रतिवेदन बुझाएमा खारेज प्रक्रियाबाट बच्ने छन् । तर सो जरिबाना नबुझाएमा पाँच वटै दल खारेज प्रक्रियामा जाने छन् । निर्वाचन आयोगले २०७७ असारमा समेत ३९ राजनीतिक दलको दर्ता खारेज गरेको थियो । दर्ता खारेज हुनेमा वर्षौंसम्म लेखा परीक्षण प्रतिवेदन नबुझाएका अधिकांश राजनीतिक दल थिए । स्पष्टीकरण सोध्ने तयारीनिर्वाचन आयोगले कानुनले तोकेको समयसीमाभित्र लेखा परीक्षण प्रतिवेदन नबुझाउने राजनीतिक दललाई स्पष्टीकरण सोध्ने तयारी गरेको छ । राजनीतिक दलसम्बन्धी ऐन–२०७३ बमोजिम राजनीतिक दलले २०८०/८१ को लेखा परीक्षण पुसभित्र गराएर सोसम्बन्धी प्रतिवेदन माघभित्र आयोगमा बुझाउनुपर्ने हो । तर हालसम्म ८८ दलले मात्रै लेखा परीक्षण प्रतिवेदन बुझाए । जसमध्ये केही राजनीतिक दलले समयसीमापछि मात्रै प्रतिवेदन पेस गरेका छन् । आयोगमा आव २०८०/८१ मा ११५ दल दर्ता रहेकोमा २७ दलले विवरण बुझाएनन् ।",
      "link": "https://gorkhapatraonline.com/news/148504",
      "image": "https://gorkhapatraonline.com/storage/media/261804/conversions/election-communication-original-thumb.jpg"
    },
    {
      "slug": "148503",
      "title": "सङ्कटमा पुतलीको जीवन",
      "timestamp": 1742947200000,
      "source": "gp",
      "content": "यतिबेलाको मौसममा पुतलीको फुलबाट धमाधम लार्भा निकिँस्दै छन् ।",
      "longContent": "काठमाडौँ, चैत १३ गते । यतिबेलाको मौसममा पुतलीको फुलबाट धमाधम लार्भा निकिँस्दै छन् । फागुन नलाग्दै पलाएका बोटबिरुवाका पालुवा करिब करिब छिप्पिसकेका छन् । ती लार्भाले खाने पालुवा समय अगावै पलाउँदा खानेकुराको जोहो गर्न उनीहरूलाई कठिन हुन थालेको छ । वन तथा वातावरण मन्त्रालयका इकोलोजिस्ट डा. प्रकाशसिंह थापाका अनुसार बढ्दो तापक्रमसँगै बदलिँदो जलवायु परिवर्तनको असर पुतलीको जीवनचक्रमा पर्न थालेको छ । हिउँद तातो हुँदै गएको विभिन्न अध्ययनहरूले पनि देखाएको छ, जसले बोटबिरुवामा पालुवा र फूल छिट्टै लाग्न थालेका छन् । उहाँले भन्नुभयो, “पुतलीको पहिलो सानो लार्भाले खाने बेलामा तिनका पात छिप्पिसकेको हुन्छ र खान सक्दैन, त्यसले उसको जीवन सङ्कटमा पर्न थालेको छ ।” उसको खानेकुराको चक्रमा असर पर्दा पुतली लार्भा कमलो पातको खोजीमा भौँतारिँदै पुतली नहुँदै मर्न सक्ने खतरा बढेको छ । पुतलीको जीवनचक्रमा पहिले पुतलीले पारेको फुल सुहाउँदिलो न्यानो मौसममा लार्भामा परिणत हुन्छ । सानोबाट मध्यम र ठुलो हुँदै लार्भाको चार चरणको काँचुली फेरिसकेपछि पाँचौँ चरणमा प्युपामा परिणत भएको करिब एक सातामा वयस्क पुतली बनेर निस्कन्छ । यी सबै चरण पार गर्न वातावरण सुहाउँदिलो भएमा कम्तीमा चार हप्ता लाग्छ । पुतली नेपालको पारिस्थितिक प्रणालीको महत्वपूर्ण चरका रूपमा रहेको छ । पुतली नहुँदो हो त ठुला साना बोटबिरुवामा फूल तथा फल लाग्नै कठिन हुन्थ्यो । पुतली एउटा बोटदेखि अर्को बोट अनि एउटा फूलदेखि अर्को फूलमा रमाउँदै हिँड्ने सुन्दर जीव हो । पुतलीविज्ञ भैया खनालले भन्नुभयो, “मात्र रमाउने काम यसले गर्दैन, बिरुवामा फूल र फल लगाउने महत्वपूर्ण काम पोलिनेसन गराउने सारथि पुतली हुन् ।” निशाचर र दिवाचर दुईथरीका पुतली प्रकृतिमा पाइन्छन् । दिवाचर दिउँसो सक्रिय हुन्छन् भने निशाचर रातमा बढी सक्रिय हुन्छन् । रातमा सक्रिय हुने प्रायः मोथ पुतली रहेको उहाँले औँल्याउनुभयो ।उहाँका अनुसार हिउँद सकिएसँगै लाग्ने वसन्त ऋतुको आगमनले बोटबिरुवाले पालुवा हाल्ने र फूल फुल्ने मौसम ल्याउँछ । यही मौसममा पुतलीले आफ्ना अन्डाबाट लार्भा जन्माउँछन् । अनि लार्भा खानाको खोजीमा बोटबिरुवाका पातपातमा पुग्छन् । लार्भा अति नै खन्चुवा हुन्छ । पुतलीविज्ञ खनालका अनुसार कतिपय पुतली एउटै खालका बोट बिरुवाका पात मात्र मन पराउने हुन्छ, जसलाई मोनो फाइलस भनिन्छ । कतिपय भने दुईभन्दा बढी बोटबिरुवाका पात छानी छानी खान रुचाउँछन् । तराईका पुतली प्रायः खयरको पात खान मन पराउँछन् । पहाडतिर किम्बु, तरकारी तथा अन्य फल तथा फूलका पात पुतलीका आहरा हुन् । जलवायु परिवर्तनको असरले यसको जन्मदेखि मृत्युसम्मकै चक्रमा असर परेको दाबी खनाल गर्नुहुन्छ । छिटो गर्मी बढ्दा अन्डाबाट लार्भा र पुतली बन्ने क्रम छिटो हुन्छ र मर्ने क्रम पनि छिटो हुने गरेको छ । उहाँले थप्नुभयो, “जसले मौसम अनुसार यसले गर्नुपर्ने योगदानमा फरकपना आउँदा वनस्पती चक्रमा फूल फुल्ने र फल लाग्ने चक्रमा पनि परिवर्तन आउने गर्छ ।” जलवायु परिवर्तनको असरले पुतलीको बासस्थान पनि बदलिन थालेका छन् । खनालका अनुसार पहिले तराईमा मात्र पाइने पुतली अहिले राजधानी काठमाडौँ उपत्यकाका पहाडमा धेरै देखिन थालेका छन् । हिमरेखा छेउछाउमा पाइने पुतली अचेल माथिल्लो हिमाली भेगमा पनि देखिन थालेका छन् । पुतलीको बासस्थान परिवर्तनकै कारण तल्लो भेगमा फुल्ने फलफूल पनि माथिल्लो भेगतिर फल्न र फुल्न थालेका छन् । काठमाडौँ उपत्यकाको गोदाबरीदेखि फूलचोकीसम्मको भूभाग र शिवपुरी पहाडमा ३६९ प्रजातिका दिवाचर पुतली पाइन्छन् । नेपालभरमा कुल ६९२ प्रजातिका पुतली रेकर्ड भएको छ । निशाचर पुतलीको आँकडा भने देशभरमा करिब तीन हजारभन्दा बढी रहेको छ । अहिले देशभर जारी पुतली गणनाले त्यसमा थपघट हुन सक्ने जनाइएको छ । प्रकृति जस्तै सुन्दर सिर्जना मानिने पुतलीलाई पारिस्थितिक प्रणालीसँगै जलवायु परिवर्तनको प्रमुख सूचक मानिन्छ । प्रदूषणमा पनि पुतली नबाँच्ने भएकाले स्वच्छ वातावरणको सूचक पनि मानिन्छ । चार हप्तामा वयस्क हुने सुन्दर पुतली करिब तीनदेखि चार महिनामा फुल पारेपछि लार्भा निस्कने बेलासम्ममा मरिसकेका हुन्छन् ।",
      "link": "https://gorkhapatraonline.com/news/148503",
      "image": "https://gorkhapatraonline.com/storage/media/261803/conversions/common-tiger-og-original-thumb.jpg"
    },
    {
      "slug": "148501",
      "title": "मोटरसाइकल दुर्घटनामा एकको मृत्यु",
      "timestamp": 1742860800000,
      "source": "gp",
      "content": "मोटरसाइकल अनियन्त्रित भएर सडकबाट तल खस्दा मंगलसेनमा एक जनाको मृत्यु भएको छ । मृत्यु हुनेमा मोटरसाइकल चालक मंगलसेन नगरपालिका १ कुन्तीका २० वर्षीय जीवन थापा रहनुभएको छ ।",
      "longContent": "शिवराज ढुंगाना अछाम, चैत १२ गते । मोटरसाइकल अनियन्त्रित भएर सडकबाट तल खस्दा मंगलसेनमा एक जनाको मृत्यु भएको छ । मृत्यु हुनेमा मोटरसाइकल चालक मंगलसेन नगरपालिका १ कुन्तीका २० वर्षीय जीवन थापा रहनुभएको छ ।  जीवनको जिल्ला अस्पताल अछाममा उपचारको क्रममा मृत्यु भएको हो । मोटरसाइकलमा सवार रहेका सोही वडाका १७ वर्षीय चेतन थापा घाइते हुनुभएको छ । उहाँको हात लगायतमा चोट लागेको र वयलपाटा अस्पतालमा उपचार भइरहेको छ ।अछाम सदरमुकाम मंगलसेनमा रहेको जिल्ला अस्पतालनजिक से ७ प १४६९ को नम्बरको मोटरसाइकल दुर्घटना भएको अछाम प्रहरीले जानकारी दिएको छ । मोटरसाइकल सडकभन्दा ३५ मिटर तल अर्को सडक घुम्तीमा पुगेको बताइएको छ ।",
      "link": "https://gorkhapatraonline.com/news/148501",
      "image": "https://gorkhapatraonline.com/storage/media/261801/conversions/Bike-accident-original-thumb.jpg"
    },
    {
      "slug": "148494",
      "title": "‘अधिकार पाए तीन वर्षभित्रै भूमि सम्बन्धी समस्या समाधान गर्छौ’",
      "timestamp": 1742860800000,
      "source": "gp",
      "content": "सुदूरपश्चिम प्रदेशका मुख्यमन्त्री कमलबहादुर शाहले प्रदेशले अधिकार पाए भूमि सम्बन्धी समस्या तीन वर्षभित्रै समाधान गर्ने बताउनु भएको छ ।",
      "longContent": "अविनाश चौधरीधनगढी, चैत १२ गते । सुदूरपश्चिम प्रदेशका मुख्यमन्त्री कमलबहादुर शाहले प्रदेशले अधिकार पाए भूमि सम्बन्धी समस्या तीन वर्षभित्रै समाधान गर्ने बताउनु भएको छ । भूमि सम्बन्धी समस्या समाधान आयोगले आज धनगढीमा स्थानीय तहका पदाधिकारीका लागि आयोजना गरेको अभिमूखीकरण कार्यक्रममा उहाँले यस्तो बताउनु भएको हो । संघ सरकारलाई अधिकार विकेन्द्रीकरण गर्न आग्रह गर्नुहुँदै मुख्यमन्त्रीले भन्नुभयो,“संघमामात्रै अधिकार भएका कारण समस्या भएको हो । प्रदेशलाई अधिकार प्राप्त हुने हो भने, भूमि सम्बन्धी समस्या तीन वर्षभित्रै समाधान हुन्छ ।”भूमि सम्बन्धी समस्या समाधान हुनु पर्ने हिसाबले प्रदेश सरकारले पहलकद्मी भूमिका निर्वाह गरिरहेको मुख्यमन्त्री शाहको भनाइ थियो । उहाँले भूमि सम्बन्धी समस्या धेरै ठुलो समस्या रहेको उल्लेख गर्नुभयो ।",
      "link": "https://gorkhapatraonline.com/news/148494",
      "image": "https://gorkhapatraonline.com/storage/media/261787/conversions/CM1222-original-thumb.jpg"
    },
    {
      "slug": "148491",
      "title": "मन्त्रिपरिषद् बैठकका २७ निर्णय (सूचीसहित)",
      "timestamp": 1742860800000,
      "source": "gp",
      "content": "सोमबार बसेको मन्त्रिपरिषद् बैठकका निर्णय मंगलबार सरकारका प्रवक्ता एवम् सञ्चार तथा सूचना प्रविधिमन्त्री पृथ्वीसुब्बा गुरुङले पत्रकार सम्मेलनमार्फत् २७ निर्णय सार्वजनिक गर्नुभएको हो ।",
      "longContent": "काठमाडौँ, चैत १२ गते। सरकारले मंगलबार मन्त्रिपरिषद् बैठकका निर्णय सार्वजनिक गरेको छ । सोमबार बसेको मन्त्रिपरिषद् बैठकका निर्णय मंगलबार सरकारका प्रवक्ता एवम् सञ्चार तथा सूचना प्रविधिमन्त्री पृथ्वीसुब्बा गुरुङले पत्रकार सम्मेलनमार्फत् २७ निर्णय सार्वजनिक गर्नुभएको हो । सरकारले नेपाल विद्युत प्राधिकरणको कार्यकारी निर्देशक पदमा हितेन्द्रदेव शाक्यरलाई नियुक्त गरेको छ। सोमबार सिंहदरबारमा बसेको मन्त्रिपरिषद् बैठकले प्राधिकरणको कार्यकारी निर्देशकबाट कुलमान घिसिङलाई हटाएर शाक्यलाई नियुक्ति गरेको हो। बैठकका निर्णय सार्वजनिक गर्नुहुँदै सरकारका प्रवक्ता गुरुङले सरकारले सरकारले विश्व बैंकको वित्तीय सहयोगमा सञ्चालन हुन लागेको विद्युत वितरण प्रणाली स्तरोन्नति तथा सुदृढीकरण आयोजनाको लागि प्राप्त हुने ऋण सहायताको वित्तीय सम्झौता र आयोजना दस्तावेजलाई अन्तिम रूप दिन अर्थ मन्त्रालयका सहसचिवको नेतृत्वमा वार्ता टोली गठन गर्ने र वार्ता गर्ने अख्तियारी प्रदान गर्ने निर्णय गरेको जानकारी दिनुभयो। प्रवक्ता गुरुङका अनुसार सरकारले सहसचिव  विन्देश्वरप्रसाद लेखकलाई नेपाली महावाणिज्यदूतावास, हङकङको महावाणिज्यदूत पदमा एक अवधिको लागि नियुक्त गरेको छ।",
      "link": "https://gorkhapatraonline.com/news/148491",
      "image": "https://gorkhapatraonline.com/storage/media/261782/conversions/cabinate-news-original-thumb.jpg"
    },
    {
      "slug": "148487",
      "title": "देश र जनताको हितका लागि काम गर्नुपर्छ : प्रधानमन्त्री",
      "timestamp": 1742860800000,
      "source": "gp",
      "content": "प्रधानमन्त्री केपी शर्माले देश र जनताको हितका लागि इमान्दारिताका साथ काम गरिरहेको बताउनु भएको छ । उहाँले साना तिना कुरालाई उचाल्ने कार्य भइरहेको छ भन्दै सबै मिलेर देश र जनताको हितको लागि काम गर्नुपर्छ भन्नुभयो ।",
      "longContent": "काठमाडौँ, चैत १२ गते । प्रधानमन्त्री केपी शर्माले देश र जनताको हितका लागि इमान्दारिताका साथ काम गरिरहेको बताउनु भएको छ । उहाँले साना तिना कुरालाई उचाल्ने कार्य भइरहेको छ भन्दै सबै मिलेर देश र जनताको हितको लागि काम गर्नुपर्नेमा जाेड दिनुभएको हो ।  प्रधानमन्त्री निवास बालुवाटारमा मङ्गलबार पूर्व उपप्रधानमन्त्री सुजाता कोइरालाद्वारा लिखित पुस्तक ‘म र मेरो सानोबुबा आत्मकथा’ को लोकार्पण समारोहलाई सम्बोधन गर्दै उहाँले यस्तो बताउनु भएको हो । नेपाल विद्युुत प्राधिकरणबाट कुलमान घिसिङलाई हटाएको विषयप्रति लक्षित गर्दै प्रधानमन्त्री ओलीले  तिललाई पहाड बनाउने काम भइरहेको बताउनुभएको हो।प्रधानमन्त्री ओलीले भन्नुभयो, ‘‘मैले आइडोलोजी त्यति धेरै हेर्दिनँ, देशप्रतिको निष्ठा हेर्दछु । आइडोलोजी आफ्नो आफ्नो हुनसक्छन् । देश साझा हो । तरिका सोच फरक फरक हुनसक्छन् तर गन्तव्य एउटै हो देश । देश कसरी बनाउने भन्ने कुरा हो । ससाना कुरालाई तिलको पहाड बनाएका छन् । पहिला पहिला तिलका तहाड बनायो भन्थे । तिललाई नै पहाड बनाउने चलन छ । त्यसैलाई समातेर खुब हल्लाखल्ला गर्ने चलन छ ।’’ हामीले देश र जनताको हितका लागि इमान्दारिताका साथ काम गर्नुपर्छ भन्दै प्रधानमन्त्री ओलीले भन्नुभयो, ‘‘अहिले पनि केही सानो एउटा त्यान्द्रो विषय पाएका जस्तो लाग्यो, केही मानिस उफ्रिरहेका छन्, कुदिरहेका छन् । के पायाैँ के पायौँ, इस्यु भेटियो भनेर हिजैदेखि वक्तव्यबाजी सुरु भएको छ । यही त्यन्द्रोे हो । यही डोरीलाई नाग बनाउनुपर्छ भनेर कुदेका छन् । कोही के भनेर कुदेका छन् । केही अर्थ छैन ।’’प्रधानमन्त्री ओलीले भन्नुभयो, ‘‘एकजना मित्रको मैले स्टाटस पढेको थिएँ । त्यहाँबाट अवकाश प्राप्त भइसकेको मान्छेलाई त्यहीँबाट हुर्किएर आएर त्यहीँ कुनै बाहिरबाट खोजेर ल्याएको होइन, त्यहीँको क्याडरलाई नियुक्ति दिएको हो, बाहिरबाट कतैबाट खोजेर ल्याएर होइन । त्यस्तो मान्छे निस्कासन गर्नुभयो । अर्को ठाउँमा निकम्भा बनाएर सरुवा भनेर राखिदिनु भयो । रिटायर्ड मान्छेलाई ल्याएर राखिदिनु भयो । उहाँले उज्यालो ल्याउनुभयो भनेर व्याख्या गर्नुभएछ । अघिल्लो चार वर्षको कार्यकाल पूरै त्यहीँ काम गर्नुभएको हो । त्यसबेला ल्याउनु भएको थियो कि उहाँले नियुक्त गर्ने बित्तिकै आगो बोकेर आउनुभयो, बिजुली, चिम, ट्रान्समिसन लाइन बोकेर आउनुभयो कि ? वर्षौँ लगाएर जे काम गरिएको हुन्छ, त्यसलाई जादु, चमत्कारको रुपमा व्याख्या गर्ने । कोही पनि साथीहरुलाई यस्ता कुराको भ्रममा नपर्न आग्रह गर्न चाहन्छु ।’’प्रधानमन्त्री ओलीले एउटा व्यक्तिलाई मानेर, एउटा संस्था र एउटा व्यक्तिका खानदानलाई मानेर हिँड्ने सामन्ती चिन्तनमा अबको युग जान सक्दैन भन्नुभयो । लोकतन्त्र दुनियाँको सबैभन्दा राम्रो प्रणाली भएको दाबी गर्दै प्रधानमन्त्री ओलीले अझै यसलाई परिष्कृत गर्दै अघि बढाउने बताउनु भयो ।  काँग्रेसको पूर्ण समर्थन  : सभापति देउवा सोही कार्यक्रमलाई सम्बोधन गर्दै पूर्व प्रधानमन्त्री एवम् नेपाली कांग्रेसका सभापति शेरबहादुर देउवाले प्रधानमन्त्री केपी शर्मा ओलीलाई नेपाली काँग्रेसको पूर्ण समर्थन रहेको बताउनु भएको छ । उहाँले आफू र प्रधानमन्त्री ओली जेलमा सँगै बसेको त्यही बेलादेखिको साथी भएको चर्चा गर्दै आफूहरुबीच राजनीति फरक ठाउँमा रहे पनि मित्रवत भावना रहेको उल्लेख गर्नुभयो । पूर्व प्रधानमन्त्री गिरिजाप्रसाद कोइराला अत्यन्तै जुझारु, जोशिलो र लडाकु नेता भएको उल्लेख गर्दै सभापति देउवाले उहाँजस्तो कहिल्यै नथाक्ने नेता मैले कहिल्यै देखेको थिइनँ भन्नुभयो ।सभापति देउवाले भन्नुभयो, ‘‘गिरिजाबाबु र मेराबीच धेरै उतार चढाव आए, उहाँले मलाई पार्टीबाट निकाल्नु भयो, मैले पार्टी फोडेँ, फेरि एकता गरौं भन्नुभयोे एकता गरेँ, म नेपाली कांग्रेसको पार्टी सभापति हुन पनि उहाँको ठूलो सहयोग रहेको छ, उहाँ हिम्मतदार र डाइनामिक नेता हुुनुहुन्थ्यो ।’’ उहाँले प्रधानमन्त्री केपी शर्मा ओलीसँग जेल बस्दादेखिकै सम्बन्ध राम्रो छ, अहिलेको सरकारलाई कांग्रेसको पूरापुर सहयोग रहन्छ भन्नुभयो । कांग्रेसका पूर्व महामन्त्री एवम् सांसद डा. शशांक कोइरालाले गिरिजाप्रसाद कोइराला कुशल संगठनकर्ता रहेको चर्चा गर्दै भन्नुभयो, ‘‘साइकलमा चढेर एउटा हातमा माइक लिएर हिँडेपछि घुमेर सात दिनपछि घर फर्कनु हुन्थ्यो, उहाँमा रहेको क्रान्तिकारी सोचकै कारण २०४८ देखि २०५१ सम्म देशमा आएको उदारीकरण र आर्थिक वृद्धि नेपालको इतिहासकै स्वर्ण अवधि हो, त्यसैको जगमा अहिलेको नेपाल अगाडि बढिरहेको छ । उहाँ नथाक्ने र नझुक्ने नेता हुनुहुन्थ्यो ।’’ नेपाली कांग्रेसका नेता एवम् सांसद डा. शेखर कोइरालाले गिरिजाबाबु नेपालको उदारीकरणको नायक भएको चर्चा गर्दै आधुनिक नेपालको इतिहासमा नयाँ छाप छाडेर जान सफल हुनुभएको बताउनु भयो । उहाँले गिरिजाबाबु बालबालिका भनेपछि हुरुक्कै हुने नेता भएको स्मरण गर्नुभयो । ‘म र सानो बुवा’ का लेखक एवम् पूर्व उपप्रधानमन्त्री सुजाता कोइरालाले प्रधानमन्त्री ओली विकासप्रेमी नेता र सभापति देउवा सङ्घर्षशील नेता हुनुहुन्छ, दुवै मिलेर ठूलो सङ्घर्षबाट प्राप्त उपलब्धिहरूको रक्षा गर्न सक्षम हुने विश्वास व्यक्त गर्नुभयो । पुस्तक आफू क्यान्सरबाट थला परेका बेलामा जन्मेको हो भन्दै कमीकमजोरी सच्चाएर अर्को पुस्तक पनि आउने जानकारी उहाँले दिनुभयो ।पूर्व सांसद डा. शोभाकर पराजुलीले पाँच पटक प्रधानमन्त्री बनेका गिरिजाप्रसाद कोइरालाकी छोरीले लेखेको पुस्तक प्रेरणास्पद रहेको छ भन्नु भयो । कार्यक्रममा प्रधानमन्त्री ओलीले कोइरालाको पुस्तक प्रकाशनमा विभिन्न तरिकाले सहयोग गर्ने महानुभावलाई सम्मानपत्र प्रदान गर्नुभयो । गिरिजाप्रसाद कोइराला फाउन्डेसन फर फाउन्डेसन फर डेमोक्रेसी, पिस एण्ड डेभलपमेन्ट प्रकाशक गरेको पुस्तक २६० पृष्ठको छ । सुजाता कोइराला गिरिजाप्रसाद कोइरालाकी छोरी हुनुहुन्छ । पुस्तकमा कोइराला परिवारका कुरादेखि नेपालको राजनीतिक उतार चढावका समयमा भोगेका भोगाइ समेटिएका छन् । पुस्तकमा केही पारिवारिक र ऐतिहासिक तस्बिर समेटिएका छन् । कार्यक्रम नेपाली कांग्रेसका पूर्व सभापति एवम् पूर्व प्रधानमन्त्री गिरिजाप्रसाद कोइरालाको १५ औं स्मृति दिवसका सन्दर्भमा आयोजना गरिएको हो ।",
      "link": "https://gorkhapatraonline.com/news/148487",
      "image": "https://gorkhapatraonline.com/storage/media/261780/conversions/pm_sujata-koirala-book_sagar_SGR3343-original-thumb.jpg"
    },
    {
      "slug": "148482",
      "title": "प्रमुख प्रशासकीय अधिकृतसहित तीन जनाविरुद्ध भ्रष्टाचार मुद्दा दायर",
      "timestamp": 1742860800000,
      "source": "gp",
      "content": "धनुषाको बटेश्वर गाउँपालिकाका तत्कालीन प्रमुख प्रशासकीय अधिकृत सावन कुमार चौधरीसहित तीन जनाविरुद्ध भ्रष्टाचार मुद्दा दायर भएको छ।",
      "longContent": "काठमाडौँ, चैत १२ गते। धनुषाको बटेश्वर गाउँपालिकाका तत्कालीन प्रमुख प्रशासकीय अधिकृत सावन कुमार चौधरीसहित तीन जनाविरुद्ध भ्रष्टाचार मुद्दा दायर भएको छ। अख्तियार दुरुपयोग अनुसन्धान आयोगका प्रवक्ता राजेन्द्र कुमार पौडेलका अनुसार आर्थिक वर्ष २०७६/७७ मा विभिन्न वडामा स्वास्थ्य केन्द्र निर्माण, डिप बोरिङ र डिप बोरिङ हाउस निर्माणको ठेक्का सम्बन्धमा सो भ्रष्टाचार मुद्दा दायर भएको हो।उहाँका अनुसार सो ठेक्का आह्वानको सूचना र बोलपत्र स्वीकृतको सूचना सार्वजनिक खरिद ऐन बमोजिम राष्ट्रिय स्तरको दैनिक पत्रिकामा प्रकाशन गर्नुपर्नेमा जनकपुर टुडे राष्ट्रिय दैनिकका प्रधान सम्पादक एवम् जनकपुर टुडे मिडिया ग्रुप प्रा.लि.का अध्यक्ष वृजकुमार यादव र छैठौं तहका अधिकृत सुमन कुमार पुरीसँगको मिलेमतोमा लुकाइ छिपाइ, सार्वजनिक रुपमा सूचना प्रकाशन नगरी बटेश्वर गाउँपालिकाको ठेक्का कार्यालयमा अभिलेख राख्ने प्रयोजनका लागि सो सूचना प्रकाशन गरी छ लाख ४४ हजार एक सय रुपियाँ जनकपुर टुडे मिडिया ग्रुप प्रा।लि।लाई भुक्तानी दिइएको पुष्टि भएको छ। भ्रष्टाचार निवारण ऐन, २०५९ को दफा ८ को उपदफा (१) को देहाय (ङ) बमोजिमको कसुरमा बिगो रकम छ लाख ४४ हजार एक सय रुपियाँ कायम गरी कैद र जरिवाना सजाय हुन मागदाबी लिइ मङ्गलबार विशेष अदालत, काठमाडौंमा आरोपपत्र दायर भएको आयोगले जनाएको छ।",
      "link": "https://gorkhapatraonline.com/news/148482",
      "image": "https://gorkhapatraonline.com/storage/media/261766/conversions/CIAA-original-thumb.jpg"
    },
    {
      "slug": "148481",
      "title": "बालुवाटारमा सत्तापक्षीय दलको बैठक",
      "timestamp": 1742860800000,
      "source": "gp",
      "content": "बालुवाटारमा सत्तापक्षीय दलको बैठक सुरु भएको छ। प्रधानमन्त्री केपी शर्मा ओलीको निमन्त्रणामा बैठकमा सत्ता पक्षका शीर्ष नेता सहभागी हुनुहुन्छ।",
      "longContent": "काठमाडौं, चैत १२ गते। बालुवाटारमा सत्तापक्षीय दलको बैठक सुरु भएको छ। प्रधानमन्त्री केपी शर्मा ओलीको निमन्त्रणामा बैठकमा सत्ता पक्षका शीर्ष नेता सहभागी हुनुहुन्छ। कांग्रेस सभापति एवम् पूर्व प्रधानमन्त्री शेरबहादुर देउवा, एमालेका वरिष्ठ उपाध्यक्ष ईश्वर पोखरेल, एमाले महासचिव शंकर पोखरेल,  नेपाली कांग्रेसका नेता एवम् गृहमन्त्री रमेश लेखकसँगै सत्तामा सहभागी दलका शीर्ष नेता बैठकमा सहभागी हुनुभएको हो। प्रधानमन्त्रीको निजी सचिवालयका अनुसार बैठकमा जनता समाजवादी पार्टीका अध्यक्ष अशोककुमार राई, लोकतान्त्रिक समाजवादी पार्टीका अध्यक्ष महन्थ ठाकुर, जनमत पार्टीका अध्यक्ष डा. सिके राउत नागरिक उन्मुक्ति पार्टीका अध्यक्ष रञ्जिता श्रेष्ठलगायत नेता सहभागी हुनुहुन्छ।",
      "link": "https://gorkhapatraonline.com/news/148481",
      "image": "https://gorkhapatraonline.com/storage/media/261771/conversions/meeting2-original-thumb.jpg"
    }
  ]
}