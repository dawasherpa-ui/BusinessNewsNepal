{
  "date": "2025-06-13T02:23:50.630Z",
  "news": [
    {
      "slug": "159042",
      "title": "मलबिनै रोपाइँ सुरु",
      "timestamp": 1749772800000,
      "source": "gp",
      "content": "मनसुन सक्रिय भएर वर्षा हुन थालेपछि देशका अधिकांश स्थानमा धान रोपाइँ सुरु भएको छ । तथापि अघिल्ला वर्ष जस्तै यस पटक पनि किसान मलकै समस्यामा रहेका छन् । किसान मलबिना नै रोपाइँ गर्न बाध्य भएका समाचार प्राप्त भएका छन् ।",
      "longContent": "गोरखापत्र समाचारदाताकाठमाडौँ, जेठ ३० गते । मनसुन सक्रिय भएर वर्षा हुन थालेपछि देशका अधिकांश स्थानमा धान रोपाइँ सुरु भएको छ । तथापि अघिल्ला वर्ष जस्तै यस पटक पनि किसान मलकै समस्यामा रहेका छन् । किसान मलबिना नै रोपाइँ गर्न बाध्य भएका समाचार प्राप्त भएका छन् ।राजापुरमा मलको खोजीगुलरिया समाचारदाताका अनुसार बर्दियाको राजापुर क्षेत्रका किसानले धान रोपाइँ सुरु गरे पनि रासायनिक मल पाउन सकेका छैनन् । रोपाइँको समयमा पनि रासायनिक मल नपाएको गुनासो किसानले गरेका छन् । गेरुवा गाउँपालिका–६, प्रसेनीका अनुजा थारूले गत वर्ष जस्तै यस वर्ष पनि धानका लागि पर्याप्त रासायनिक मल नपाएको गुनासो गर्नुभयो । उहाँले हरेक वर्ष खेतबारीमा तोके अनुसारको रासायनिक मल नहाली धान रोप्नुपर्ने बाध्यता रहेको बताउनुभयो । उहाँले एक बिघा खेत भए पनि आधा बोरा मात्र मल पाउने गरेको बताउनुभयो । गेरुवा गाउँपालिका–६ का पर्शुराम थारूले सहकारीमा आबद्ध नभएकालाई रासायनिक मलको झन् समस्या भएको बताउनुभयो । उहाँले सहकारीमा आबद्ध भएका साधारण सदस्यलाई मल पुगेपछि मात्र अरू जनताले पाउने गरेको बताउनुभयो । बर्दिया जिल्लामा करिब ५१ हजार हेक्टरमा धान खेती हुने गर्दछ । एकीकृत कृषि तथा पशुपन्छी विकास कार्यालय बर्दियाका अनुसार बर्दिया जिल्लामा १२ हजार मेट्रिक टन युरिया, सात हजार मेट्रिक टन डिएपी र एक हजार मेट्रिक टन पोटासको माग हुँदै आएको छ । उहाँका अनुसार बर्दिया जिल्लामा मागको ५० प्रतिशत मात्र रासायनिक मल उपलब्ध हुँदै आएको छ । कृषि सामग्री केन्द्र बर्दिया शाखाका अनुसार चालु आर्थिक वर्ष २०८१/८२ मा बर्दिया जिल्लामा छ हजार पाँच सय मेट्रिक टन युरिया, तीन हजार तीन सय मेट्रिक टन डिएपी आपूर्ति गर्ने लक्ष्य राखिएको थियो । कृषि सामग्री केन्द्र लिमिटेडका गुलरिया शाखाका कार्यालय प्रमुख लालबहादुर थारूले हालसम्म छ हजार मेट्रिक टन युरिया र दुई हजार सात सय मेट्रिक टन डिएपी आपूर्ति भइसकेको बताउनुभयो । यता साल्ट ट्रेडिङ कर्पोरेसन गुलरियाका कार्यलय प्रमुख प्रवीणजङ्ग शाहले धानको सिजनका लागि १३ हजार छ सय क्विन्टल युरिया आएकामा वितरण गरिएको बताउनुभयो । हाल किसानलाई आवश्यक भए पनि डिएपी नआएको बताउनुभयो । भलपानी पछ्याएर रोपाइँलमजुङ समाचारदाताका अनुसार असार नलाग्दै लमजुङमा बर्खे धान रोपाइँ सुरु भएको छ । मनसुन सुरु भएसँगै भलपानी पछ्याउनुका साथै सिँचाइ सुविधा पुगेका ठाउँमा धान रोपाइँ सुरु भएको हो । खोला किनारमा रहेका फाँटमा धान रोपाइँ थालिएको किसानले बताएका छन् । खोलाको पानीलाई कुलोमार्फत लगेर धान रोपाइँ गरिएको छ । केही ठाउँमा सिँचाइ सुविधा पुगेको छ । मस्र्याङ्दी गाउँपालिका–५, घेर्मुका वृषबहादुर गुरुङले सिँचाइ सुविधा भएकाले घेर्मुफाँटमा धमाधम रोपाइँ भइरहेको बताउनुभयो । सिँचाइ सुविधा भएकाले आलोपालो गरेर धान रोपाइँ भइरहेको उहाँले बताउनुभयो । घेर्मुफाँटमा तीन/चार वटा समूह बनाएर धान रोपाइँ गरिएको छ । किसानले गोरुका साथै पावर ट्रिलर प्रयोग गरेर खेत जोतेका छन् । क्व्होलासोथार गाउँपालिका–६, पसगाउँका बासिन्दा पनि धान रोपाइँमा जुटेका छन् । उनीहरूले बेँसी खेत बगैँचामा धान रोपाइँ थालेको स्थानीय राजु गुरुङले बताउनुभयो । क्व्होलासोथार गाउँपालिका–४, भुजुङका किसान पनि घिम्चे खेतमा धान रोप्ने तयारीमा रहेको स्थानीय राकेश गुरुङले बताउनुभयो । मस्र्याङ्दी गाउँपालिकाको भलामखोला, खुदीखोला र ङादीखोलाको आसपासमा रोपाइँ सुरु गरिएको छ । यस्तै दोर्दी गाउँपालिकाको नौथर सेरा, चिती, ढोडेनी, फलेनीलगायतका गाउँमा पनि धान रोप्न सुरु गरिएको किसानले बताएका छन् । कृषि ज्ञान केन्द्र लमजुङका सूचना अधिकारी तथा कृषि प्रसार अधिकृत सरोज थापाले जिल्लामा कुल ६१ हजार ८१९ खेतीयोग्य जमिनमध्ये नौ हजार २९९ हेक्टरमा धान रोपाइँ हुने जानकारी दिनुभयो ।",
      "link": "https://gorkhapatraonline.com/news/159042",
      "image": "https://gorkhapatraonline.com/storage/media/280265/conversions/Dhan-धान-रोप्दै-original-thumb.jpg"
    },
    {
      "slug": "159041",
      "title": "बर्सेनि मलकै झमेला",
      "timestamp": 1749772800000,
      "source": "gp",
      "content": "काभ्रेपलाञ्चोकका कृषक यस वर्ष पनि रासायनिक मलको अभाव भोग्न बाध्य भएका छन् । उनीहरूको यो समस्या बर्सेनिको हो ।",
      "longContent": "बनेपा समाचारदाताबनेपा, जेठ ३० गते । काभ्रेपलाञ्चोकका कृषक यस वर्ष पनि रासायनिक मलको अभाव भोग्न बाध्य भएका छन् । उनीहरूको यो समस्या बर्सेनिको हो । कृषक यतिबेला मकैलगायतका खाद्यान्न तथा तरकारी बालीका लागि रासायनिक मलको खोजीमा छन् । सरकारले कृषि सामग्री कम्पनी लिमिटेड र साल्ट्र ट्रेडिङ कर्पोरेसनमार्फत माग अनुसार रासायनिक मल उपलब्ध गराउन नसक्दा कृषक मर्कामा परेका हुन् । उनीहरू बिचौलियासँग चर्को मूल्य तिरेर मल किन्न बाध्य छन् । जिल्लाका कृषकले यतिबेला मकै बालीका लागि युरियाको माग बढी गरिरहेका छन् तर कृषि सामग्री कम्पनी र साल्ट ट्रेडिङले माग अनुसार युरिया उपलब्ध गराउन सकेका छैनन् । यी दुवै संस्थाले सहकारीमार्फत कोटा प्रणालीमा रासायनिक मल उपलब्ध गराउँदै आएका छन् । कृषि सामग्री कम्पनी लिमिटेड धुलिखेलका प्रमुख योगेन्द्रकुमार पराजुलीले युरिया मलको माग धेरै आएको भए पनि माग पूरा गराउन सक्ने अवस्था नरहेको बताउनुभयो । उहाँले प्रदेश सरकारले पाउने रासायनिक मलको कोटाबाट काभ्रेपलाञ्चोकले १७.५ प्रतिशत मात्रै पाउने भएकाले हरेक वर्ष कार्यालयले कृषकले माग गरे अनुसारको रासायनिक मल उपलब्ध गराउन नसकेको र यस वर्ष पनि नसक्ने बताउनुभयो । उहाँले काभ्रेपलाञ्चोक जिल्ला नेपालमा नै सबैभन्दा बढी रासायनिक मल खपत गर्ने जिल्ला भए पनि कोटा प्रणाली लागु गर्दा त्यसको मूल्याङ्कन नगरी कम कोटा निर्धारण गरिएको बताउनुभयो । कार्यालय प्रमुख पराजुलीले चालु आवका लागि कार्यालयले आठ हजार आठ सय मेट्रिक टन युरिया, छ हजार ५० मेट्रिक टन डिएपी र ४४० मेट्रिक टन पोटास मल गरी कुल १३ हजार नौ सय मेट्रिक टन मलको कार्यक्रम पेस गरे पनि केन्द्रबाट १३ हजार नौ सय मेट्रिक टन मात्रै स्वीकृत गरेको बताउनुभयो । उहाँले चालु आवको हालसम्म कृषि सामग्री कम्पनीमा छ हजार २१ मेट्रिक टन युरिया, तीन हजार ३९ मेट्रिक टन डिएपी र २७४.७५ मेट्रिक टन पोटास मल प्राप्त गरेको बताउनुभयो । आएको मलमध्ये पाँच हजार ७०४ मेट्रिक टन युरिया, दुई हजार ८७८ मेट्रिक टन डिएपी र २६० मेट्रिक टन पोटास मल जिल्लाका १३ वटा स्थानीय तहमा वितरण गरिएको बताउनुभयो । कोटाको करिब पाँच सय मेट्रिक टन डिएपी मल आउन बाँकी रहेको बताउनुभयो । यस्तै कोटाको युरिया भने असारको दोस्रो सातातिर आउने जानकारी प्राप्त भएको कम्पनीले जनाएको छ । पराजुलीले तत्कालका लागि काभ्रेपलाञ्चोक र सिन्धुपाल्चोकका लागि करिब एक हजार पाँच सय मेट्रिक टन युरिया मलको आवश्यकता रहेको बताउनुभयो । कृषि सामग्री र साल्ट टे«डिङले पर्याप्त मात्रामा युरिया मल उपलब्ध गराउन नसक्दा जिल्लाका कृषकले करिब एक हजार रुपियाँ पर्ने युरिया मल बिचौलियासँग दुई हजार तीन सयदेखि दुई हजार पाँच सय रुपियाँसम्म मूल्य तिरेर मल किन्न बाध्य भएका छन् । सम्बन्धित निकाय त्यस्तो कालोबजारी रोक्न र कारबाही गर्न असक्षम बनेको छ । साल्ट ट्रेडिङ कर्पोरेसन बनेपाका शाखा प्रमुख ईश्वर आचार्यले कार्यालयमा युरिया मलको अत्यधिक माग रहेको बताउनुभयो । उहाँले दैनिक २० भन्दा बढी सहकारी संस्थाले युरिया मलको माग धेरै गरेको बताउनुभयो । उहाँले किसानको माग अनुसार युरिया मल दिन सकिने अवस्था नरहेको बताउनुभयो ।",
      "link": "https://gorkhapatraonline.com/news/159041",
      "image": "https://gorkhapatraonline.com/storage/media/280264/conversions/Khali-Mal-Godam--original-thumb.jpg"
    },
    {
      "slug": "159039",
      "title": "प्राङ्गारिक मल उत्पादन सुरु",
      "timestamp": 1749772800000,
      "source": "gp",
      "content": "पाल्पाको रिब्दीकोटमा प्राङ्गारिक मल उत्पादन सुरु भएको छ । गाउँपालिका र स्थानीय सहकारी संस्थाको ४० लाख रुपियाँको लगानीमा मल उत्पादन सुरु भएको हो । बढ्दो रासायनिक मलको प्रयोग कम गर्न गाउँपालिका र स्थानीय जलेश्वर बहुउद्देश्यीय सहकारी संस्थाको संयुक्त लगानीमा प्राङ्गारिक मल उत्पादन गरिएको हो ।",
      "longContent": "तानसेन समाचारदातातानसेन, जेठ ३० गते । पाल्पाको रिब्दीकोटमा प्राङ्गारिक मल उत्पादन सुरु भएको छ । गाउँपालिका र स्थानीय सहकारी संस्थाको ४० लाख रुपियाँको लगानीमा मल उत्पादन सुरु भएको हो । बढ्दो रासायनिक मलको प्रयोग कम गर्न गाउँपालिका र स्थानीय जलेश्वर बहुउद्देश्यीय सहकारी संस्थाको संयुक्त लगानीमा प्राङ्गारिक मल उत्पादन गरिएको हो । गाउँपालिकाका अध्यक्ष नारायणबहादुर कार्कीका अनुसार प्राङ्गारिक मल उत्पादनका लागि गाउँपालिकाले १९ लाख र सहकारी संस्थाको २० लाख गरी ३९ लाख रुपियाँ लगानी छ । हाल दैनिक पाँच क्विन्टल मल उत्पादन भइरहेको छ । कृषि क्षेत्रलाई प्राथमिकतामा राखेको रिब्दीकोट गाउँपालिकाले गत आव २०८०/८१ मा मल उद्योग सञ्चालन गर्न १५ लाख रुपियाँ विनियोजन गरेको थियो । अध्यक्ष कार्कीले चालु आवमा थप चार लाख रुपियाँ विनियोजन गरेको बताउनुभयो । उत्पादित प्राङ्गारिक मल प्रतिकेजी २५ रुपियाँमा बिक्री भइरहेको सहकारीले जनाएको छ । गाउँमा फालिएका पातपतिङ्गर, गाईगोरुको गोबर, स्याउलाबाट मल उत्पादन गरेको सहकारीले जनाएको छ । संस्थाका व्यवस्थापक नारायणबहादुर लामटाङ्गेले सहकारीबाट उत्पादित मल स्थानीय बजारमा बिक्री भएको बताउनुभयो । सहकारीले रिब्दीकोट–५, नयाँटोलामा कारखाना सञ्चालनका लागि तीन रोपनी जग्गा लिजमा लिएर त्यसभित्र मल उत्पादन र बिक्री गर्दै आएको छ । एक रोपनी क्षेत्रफलमा कारखाना सञ्चालन भएको छ र बाँकी जग्गामा पशुपालन र कृषि गर्ने योजना रहेको छ । अमृतबुटी जैविक मल नाम दिइएको यसमा वनमारा, तितेपाती र पहाडी झारपात मिलाइएको छ । कृषिविज्ञ यमबहादर दर्लामीले मल निर्माणका लागि बोनमिल, पिना, बायोब्याक्टेरिया, सुडोमोनस, ट्राइकोडर्मा, सिविड, क्याल्सियम, गोबर र प्रेस मड जैविक मलमा प्रयोग गरिएको जानकारी दिनुभयो । यसमा नाइट्रोजन एक प्रतिशत, फस्फोरस ०.५ प्रतिशत, पोटास एक प्रतिशत, चिस्यान २५ प्रतिशत, पिएच सात प्रतिशत रहेको छ । सहकारी संस्थाले यहाँ उत्पादन भएको मल विभिन्न सङ्घ संस्था, व्यापारी तथा किसानको माग अनुसार अन्यत्र पनि बिक्री गर्ने तयारी गरिएको जनाएको छ ।",
      "link": "https://gorkhapatraonline.com/news/159039",
      "image": "https://gorkhapatraonline.com/storage/media/280262/conversions/mal-prangarik-palpa-original-thumb.jpg"
    },
    {
      "slug": "159038",
      "title": "वैदेशिक रोजगार कम्पनीको जरिबाना घटाउन प्रस्ताव",
      "timestamp": 1749772800000,
      "source": "gp",
      "content": "‘फ्री भिसा’ मा रकम लिएर वैदेशिक रोजगारमा पठाउने कम्पनीलाई जरिबाना गराउने विषयमा प्रतिनिधि सभा र राष्ट्रिय सभा लचिलो भएर प्रस्तुत भएका छन् । प्रवेशाज्ञा शुल्क, सेवा शुल्क तथा प्रवर्धन खर्च बढी लिएमा हुने सजायमा दुवै सभाको विषयगत समितिले प्रस्तावित व्यवस्थाभन्दा म्यानपावर कम्पनीलाई लाग्ने जरिबाना रकम घटाएको छ ।",
      "longContent": "गोरखापत्र समाचारदाताकाठमाडौँ, जेठ ३० गते  । ‘फ्री भिसा’ मा रकम लिएर वैदेशिक रोजगारमा पठाउने कम्पनीलाई जरिबाना गराउने विषयमा प्रतिनिधि सभा र राष्ट्रिय सभा लचिलो भएर प्रस्तुत भएका छन् । प्रवेशाज्ञा शुल्क, सेवा शुल्क तथा प्रवर्धन खर्च बढी लिएमा हुने सजायमा दुवै सभाको विषयगत समितिले प्रस्तावित व्यवस्थाभन्दा म्यानपावर कम्पनीलाई लाग्ने जरिबाना रकम घटाएको छ । केही नेपाल ऐनलाई संशोधन गर्न बनेको विधेयकमार्फत वैदेशिक रोजगार ऐन, २०६४ को केही दफामा संशोधन प्रस्ताव गरिएको छ । हाल राष्ट्रिय सभाको विधायन व्यवस्थापन समितिमा विधेयक छलफलका क्रममा छ । जस अन्तर्गत प्रवेशाज्ञा शुल्क, सेवा शुल्क तथा प्रवर्धन खर्च बढी लिएमा इजाजतपत्रवालालाई जनही एक लाख रुपियाँ जरिबाना हुने प्रस्ताव गरिएको छ तर प्रतिनिधि सभाले सो रकम घटाएर ५० हजार रुपियाँ गरेको छ । दफावार छलफलका क्रममा विधायन व्यवस्थापन समितिले समेत प्रतिनिधि सभाले गरेको संशोधनलाई स्वीकार गर्दै ५० हजार रुपियाँ नै जरिबाना राख्न सहमति जनाएको छ । वैदेशिक रोजगार ऐन, २०६४ को दफा ५३ मा कुनै इजाजतपत्रवालाले निःशुल्क प्रवेशाज्ञा प्राप्त भएकोमा सोबापतको शुल्क लिएमा वा तोकिएभन्दा बढी शुल्क वा खर्च लिएमा सो नलाग्ने वा बढी लिएको शुल्क वा खर्च विभागले सम्बन्धित व्यक्तिलाई फिर्ता गर्न लगाई त्यस्तो इजाजतपत्रवालालाई एक लाख रुपियाँ जरिबाना गर्ने व्यवस्था छ । मूल ऐनले प्रतिव्यक्तिको परिकल्पना नगरेकामा जति कामदार पठाए पनि सो कसुरमा वैदेशिक रोजगार कम्पनीले एक लाख रुपियाँ जरिबाना तिरे पुग्ने देखियो । राष्ट्रिय सभाको विधायन समितिमा छलफलका क्रममा कानुन, न्याय तथा संसदीय मामिला मन्त्रालयका सहसचिव मानबहादुर अर्यालले भन्नुभयो, “संशोधनमा कामदार सङ्ख्याका आधारमा जनही एक लाख रुपियाँ जरिबाना गर्नुपर्ने व्यवस्था ल्यायौँ तर प्रतिनिधि सभाले जनही ५० हजार रुपियाँ गरेको छ । राष्ट्रिय सभाले दुवै पक्षलाई विचार गरेर उपयुक्त निर्णय लिए हुन्छ ।” त्यसै गरी वैदेशिक रोजगारका लागि पठाउने कम्पनीले वार्षिक एक सय जना कामदार पठाउन नसकेमा इजाजतपत्र रद्द हुने कानुनी व्यवस्था हटाउनसमेत विधायन व्यवस्थापन समितिले सहमति जनाएको छ । वैदेशिक रोजगार ऐन, २०६४ को दफा १३ को २ (घ) ले लगातार दुई वर्षसम्म वार्षिक एक सय जना कामदार पनि पठाउन नसकेमा इजाजतपत्र रद्द हुने व्यवस्था गरेको छ । सरकारले केही नेपाल ऐनलाई संशोधन गर्न बनेको विधेयकमार्फत रोजगार ऐनको सो उपदफा हटाउन प्रस्ताव गरेकामा विधायन व्यवस्थापन समितिले त्यसमा सहमति जनाएको हो । प्रतिनिधि सभाबाट गत वैशाख १६ गते पारित भएको विधेयकमा समेत सो व्यवस्था हटाइएको हो । मन्त्रालयका सहसचिव मानबहादुर अर्यालले भन्नुभयो, “कोभिड महामारीका बेला वैदेशिक रोजगार करिब ठप्प हुन पुग्यो । म्यानपावर कम्पनीको इजाजत रद्द गर्नुपर्ने अवस्था आयो । तत्काल बाधा फुकाउने गरी व्यवस्था गरिएकोमा हाल ऐनबाट सो उपदफा हटाइएको हो ।” प्रस्तावित संशोधनले ऐनबाट श्रम डेस्कको व्यवस्थासम्बन्धी दफा हटाएको छ । ऐनले वैदेशिक रोजगारमा जान लागेको कामदार यस ऐनबमोजिम जान लागेको हो होइन भन्ने सम्बन्धमा जाँच गर्न नेपाल सरकारले अन्तर्राष्ट्रिय विमानस्थलमा र आवश्यकता अनुसार अन्य स्थानमा श्रम डेस्क राख्ने व्यवस्था गरेको छ । छलफलमा समितिका सदस्य गङ्गाकुमारी बेल्बासे, गोमा देवी तिमिल्सिना, कृष्णप्रसाद अधिकारीलगायतले श्रम डेस्कको व्यवस्था राख्न उपयुक्त हुने तर्क गर्नुभयो तर मन्त्रालयका सहसचिव अर्यालले सो व्यवस्थाले कामदारलाई असजिलो भएपछि हटाइएको प्रस्टीकरण दिनुभयो । सो व्यवस्थाले कामदारले अनधिकृत रूपमा पैसा तिर्नु परेको गुनासो आएको र यसले आर्थिक भार परेकाले हटाउँदा उपयुक्त हुने उहाँको सङ्केत थियो ।",
      "link": "https://gorkhapatraonline.com/news/159038",
      "image": "https://gorkhapatraonline.com/storage/media/280261/conversions/Ministry-of-Law-original-thumb.jpg"
    },
    {
      "slug": "159034",
      "title": "मौरीपालनबाट अब्बल आम्दानी",
      "timestamp": 1749772800000,
      "source": "gp",
      "content": "बेनी नगरपालिका–५, डडुवाकी रामकुमारी खत्रीलाई घरखर्च सकिँदा कुनै चिन्ता हुँदैन । दैनिक घरखर्च चलाउने पैसा सकियो भने उहाँ मौरीको घार खोलेर मह निकाल्नुहुन्छ र गर्जो टार्नुहुन्छ । यसै गरी उहाँका ३० वर्ष बितिसकेका छन् । उहाँ म्याग्दी जिल्लाकै नमुना कृषकमा पर्नुहुन्छ ।",
      "longContent": "ठाकुरप्रसाद आचार्य बेनी (म्याग्दी), जेठ ३० गते । बेनी नगरपालिका–५, डडुवाकी रामकुमारी खत्रीलाई घरखर्च सकिँदा कुनै चिन्ता हुँदैन । दैनिक घरखर्च चलाउने पैसा सकियो भने उहाँ मौरीको घार खोलेर मह निकाल्नुहुन्छ र गर्जो टार्नुहुन्छ । यसै गरी उहाँका ३० वर्ष बितिसकेका छन् । उहाँ म्याग्दी जिल्लाकै नमुना कृषकमा पर्नुहुन्छ ।रामकुमारीलाई मौरीको घार विगत ३० वर्षयता बैङ्क जस्तै लाग्ने गरेको छ । सानै उमेरमा विवाह गरेकी रामकुमारीको जीवन मौरीपालनबाट फेरिन धेरै समय पर्खिनु परेन । मौरीपालनबाट उहाँले अहिले वार्षिक रूपमा १५ देखि २० लाख रुपियाँ सजिलै कमाउँदै आउनुभएको छ । उहाँको घरवरिपरि मौरीका घारैघार देखिन्छन् । “छोराछोरी हुर्काउने, पढाउने, औषधि उपचारलगायतको घरखर्च चलाउन मलाई कुनै चिन्ता छैन, साथमा पैसा सकियो भने घार खोलेर मह काढ्छु,” उहाँले भन्नुभयो, “मौरीको घार मेरा लागि बैङ्कमा राखेको पैसा जस्तै भएको छ । जतिबेला चाहिन्छ, उति नै बेला निकाल्न पाइने । मह निकाल्यो, पैसा हातमा प¥यो ।” मह बिक्री गरेर नै रामकुमारीले दुई छोरा र एक छोरीलाई स्नातकोत्तरसम्मको शिक्षा दिलाइसक्नुभएको छ । उहाँको जेठो छोरा बैङ्कमा जागिरे हुनुहुन्छ भने एक छोरा र छोरीले घरैमा आमालाई सघाउँदै आउनुभएको छ । विसं २०५० तिर रेडियो नेपालमा प्रसारण हुने कृषि कार्यक्रममा मौरीपालनसम्बन्धी जानकारी सुनेर रामकुमारी र उहाँका श्रीमान् मीनबहादुर खत्रीले एउटा घारबाट मौरीपालन व्यवसाय थाल्नुभएको थियो । कृत्रिम आहाराको व्यवस्थापन गर्नु नपरी प्राकृतिक चरणबाटै अहिले दुई सय मौरीका घारबाट रामकुमारीले मह उत्पादन गर्दै आउनुभएको छ । रामकुमारी जिल्लामै पहिलो मौरीपालक कृषक हुनुहुन्छ । खत्रीकहाँबाटै घार लगेर जिल्लाका अन्य किसानले पनि मौरीपालन व्यवसाय थालेका छन् । मौरीपालन व्यवसाय गर्ने रुचि भएकाले काठमाडौँको गोदावरीमा गएर रामकुमारीका श्रीमान्ले एक हप्ताका तालिम लिएपछि मौरी पाल्न सहज भएको खत्री दम्पतीको भनाइ छ ।रामकुमारीका श्रीमान् मीनबहादुर खत्री स्थानीय ज्योति आधारभूत विद्यालयको प्रधानाध्यापक हुनुहुन्छ । रामकुमारीले अहिले पनि श्रीमान्को शिक्षक पेसाभन्दा धेरै पैसा मह बिक्री गरेर कमाउनुहुन्छ । दुई छोरा र एक छोरीलाई समेत मौरीपालनको ज्ञान र सिप रामकुमारीले सिकाउनुभएको छ । घरमै भएका छोराछोरीले आमालाई सघाउँदै आउनुभएको छ । छोरा सुरेशले भन्नुभयो, “आमाले काम गरेको देखेर मैले पनि मौरी स्याहार्न सिकेको छु । मौरीको हेरचाह र मह निकाल्ने तरिका मलाई आमाले सिकाउनुभएको छ ।”रामकुमारी खत्रीले करिब दुई सय मौरीका घारबाट वार्षिक पाँच सय केजीसम्म मह उत्पादन गर्दै आउनुभएको छ । मह प्रतिकेजी एक हजार आठ सय रुपियाँमा बिक्री हुने उहाँ बताउनुहुन्छ । महको माग अनुसार पु¥याउन कठिन भएको उहाँको भनाइ छ । पछिल्ला केही वर्ष रामकुमारीले मौरीका घारसमेत बिक्री गर्दै आउनुभएको छ । मौरीसहित प्रतिघार नौ हजार पाँच सयदेखि १० हजार रुपियाँसम्ममा बिक्री गर्ने गरेको उहाँ बताउनुहुन्छ । वार्षिक रूपमा तीन सय घारको माग आए पनि एक सयसम्म घार बिक्री गर्ने गरेको उहाँको भनाइ छ । मह र घार बिक्री गरेर वार्षिक रूपमा १५ देखि २० लाख रुपियाँसम्म आम्दानी हुने रामकुमारीले सुनाउनुभयो । वर्षमा तीन पटक मङ्सिर, फागुन र जेठमा मह निकाल्ने उहाँले बताउनुभयो । एउटा घारबाट बढीमा छ केजीसम्म मह उत्पादन हुने उहाँले बताउनुभयो । मह बिक्री गरेर रामकुमारीले पोखरा र चितवनमा गरेर करिब डेढ करोड रुपियाँ बराबरको जग्गाजमिन जोड्नुभएको छ ।",
      "link": "https://gorkhapatraonline.com/news/159034",
      "image": "https://gorkhapatraonline.com/storage/media/280258/conversions/Ramkumari-khatri-mahuri-palak--(3)-original-thumb.jpg"
    },
    {
      "slug": "159033",
      "title": "तथ्याङ्क प्रणालीमा अवरोध गरे पाँच वर्ष कैद",
      "timestamp": 1749772800000,
      "source": "gp",
      "content": "विवादास्पद विद्युतीय कारोबार ऐन खारेज गर्ने गरी सरकारले सूचना प्रविधि तथा साइबर सुरक्षा विधेयक संसद्मा दर्ता गरेको छ । फरक प्रयोजनका लागि तर्जुमा भएको कानुन सामाजिक सञ्चार प्रयोगकर्ता र सञ्चार माध्यमका सामग्रीमा आकर्षित गरिएको भन्दै पछिल्लो समय खारेजीको माग हुँदै आएको थियो ।",
      "longContent": "गोरखापत्र समाचारदाताकाठमाडौँ, जेठ ३० गते । विवादास्पद विद्युतीय कारोबार ऐन खारेज गर्ने गरी सरकारले सूचना प्रविधि तथा साइबर सुरक्षा विधेयक संसद्मा दर्ता गरेको छ । फरक प्रयोजनका लागि तर्जुमा भएको कानुन सामाजिक सञ्चार प्रयोगकर्ता र सञ्चार माध्यमका सामग्रीमा आकर्षित गरिएको भन्दै पछिल्लो समय खारेजीको माग हुँदै आएको थियो । सूचना प्रविधि तथा साइबर सुरक्षा विधेयक सङ्घीय संसद्बाट पारित भएसँगै उक्त कानुन खारेज हुने गरी सरकारले नयाँ विधेयक ल्याएको हो । उक्त ऐनको दफा ४७ दुरुपयोग भएको भन्दै आलोचना हुने गरेको छ । सञ्चार तथा सूचना प्रविधि मन्त्रालयले विधेयक दर्ता गरेको हो । सरकारले यसअघि २०७५ मा पनि सूचना प्रविधि विधेयकमा साइबर सुरक्षा र सामाजिक सञ्जालका विषय समेटेर विधेयक ल्याएको थियो । सामाजिक सञ्जालका विषयमा विधेयक विवादित बनेपछि संसदीय समितिले तयार पारेको प्रतिवेदन पारित हुन सकेन । यो पटक सरकारले सूचना प्रविधि तथा साइबर सुरक्षा र सामाजिक सञ्जालका लागि फरक फरक विधेयक संसद्मा दर्ता गरेको हो । सामाजिक सञ्जाल विधेयक गत माघमा नै राष्ट्रिय सभामा दर्ता भएको थियो । विद्युतीय अभिलेख र विद्युतीय हस्ताक्षरको मान्यता दिने गरी विधेयक प्रस्तावित छ । साइबर स्पेसको सूचना सङ्कलन, संरक्षण र व्यवस्थित गर्ने उद्देश्य सरकारले विधेयकमार्फत लिएको छ । साइबर सुरक्षासम्बन्धी प्रचलित कानुनको एकीकरण गर्न विधेयकमा प्रस्ताव गरिएको छ । विद्युतीय प्रणालीको सुरक्षित प्रयोग र प्रचलनका विषयलाई पनि विधेयकमा समेटिएको छ । यस्ता छन् कसुर र दण्डप्रस्तावित विधेयकले विद्युतीय प्रणालीको प्रयोग गरी साइबर सुरक्षा तथा तथ्याङ्क प्रणालीमा अवरोध गरे पाँच वर्षसम्म कैद वा १० लाख रुपियाँसम्म जरिबानाको प्रस्ताव गरेको छ । कसुरको मात्रा अनुसार दुवै सजाय प्रस्तावित छ । आर्थिक लाभ लिने प्रयोजनले विद्युतीय सूचना सम्प्रेषण गराएमा वा सूचना मेटाउने काम गरेमा तीन वर्षसम्म कैद वा पाँच लाख रुपियाँ जरिबानाको प्रस्ताव विधेयकमा गरिएको छ । विधेयकले विद्युतीय प्रणालीको स्रोत वा सङ्केत चोरी गर्ने तथा नष्ट गर्नुलाई पनि कसुर परिभाषित गरेको छ । यस्ता कसुरमा तीन वर्षसम्म कैद वा पाँच लाख रुपियाँ जरिबानाको प्रस्ताव गरिएको छ । कसुरको मात्रा अनुसार दुवै सजायसमेत हुन सक्ने व्यवस्था प्रस्तावित छ । कम्प्युटर प्रणालीमा अनधिकृत रूपमा पहुँच राख्ने, प्रवेश गर्ने र सूचना हेरफेर गर्नुलाई पनि विधेयकले कसुर मानेको छ । यस्तो कसुरमा दुई वर्षसम्म कैद वा दुई लाख रुपियाँसम्म जरिबाना वा दुवै सजाय प्रस्ताव छ । प्रयोगकर्तालाई कुनै पनि विद्युतीय प्रणाली प्रयोगमा अवरोध पु¥याए तीन वर्षसम्म कैद वा तीन लाख रुपियाँ जरिबानाको प्रस्ताव गरिएको छ । कसुरको मात्रा अनुसार दुवै सजायको प्रस्ताव पनि विधेयकमा गरिएको छ । विद्युतीयस्वरूपको सूचनामा क्षति पु¥याउने, स्वरूप बिगार्ने, आधिकारिक व्यक्तिलाई सूचनामा पहुँच नदिने कार्य गरेमा तीन वर्षसम्म कैद प्रस्ताव गरिएको छ । यस्तो कसुरमा तीन लाख रुपियाँसम्म जरिबानाको पनि प्रस्ताव गरिएको छ । वैयक्तिक सूचना लिन नपाउनेविद्युतीय माध्यमबाट वैयक्तिक विवरण सङ्कलन गरेमा वा अनधिकृत रूपमा सूचना प्राप्तिलाई बन्देज गरिएको छ । वैयक्तिक सूचनाको गोपनीयता भङ्गलाई पनि कसुर मानिएको छ । कानुनबमोजिम अख्तियार प्राप्त अधिकारीले आदेश दिएबाहेकका वैयक्तिक संवाद र कुराकानीलाई रेकर्ड गरेमा पनि कसुर मानिएको छ । यस्तो कसुरमा दुई वर्षसम्म कैद वा तीन लाख रुपियाँ जरिबानाको प्रस्ताव गरिएको छ । अश्लील सामाग्रीको उत्पादन, वितरण, प्रकाशन तथा खरिद बिक्रीलाई पनि कसुर मानिएको छ । विद्युतीय माध्यमबाट यस्तो कार्य गरेमा दुई वर्षसम्म कैद र दुई लाख रुपियाँसम्म जरिबानाको प्रस्ताव गरिएको छ । कसुरको मात्रा अनुसार दुवै सजायसमेत हुन सक्ने छ । अनुसन्धान, कानुन कार्यान्वयन, अध्यापन र चिकित्सकीय प्रयोजनका लागि भने छुट दिने प्रस्ताव गरिएको छ । एआई माध्यमको कसुर व्यक्ति सरहफिसिङको माध्यमबाट युजर विवरण, पासवर्ड, पिनकोड, प्याटर्न तथा टोकनको चोरीलाई विधेयकले कसुर मानेको छ । फिसिङ लिङ्कबाट प्रयोगकर्ताको विवरण प्राप्तिलाई पनि कसुर मानिएको छ । यस्तो कसुरमा दुई वर्षसम्म कैद वा दुई लाख रुपियाँसम्म जरिबानाको प्रस्ताव गरिएको छ । कसुरको मात्रा अनुसार दुवै सजाय पनि प्रस्तावित छ । कम्प्युटर प्रणालीको डाटा चोरी गरेमा दुई वर्षसम्म कैद वा दुई लाख रुपियाँ जरिबानाको प्रस्ताव गरिएको छ । कृत्रिम बौद्धिकता (आर्टिफिसियल इन्टेलिजेन्स) को माध्यमबाट भएका कसुरलाई पनि व्यक्तिले गरेको कसुर सरह मानिएको छ । कसुरका लागि दुरुत्साहन गरेमा पनि मुख्य कसुरदार सरहको सजाय प्रस्ताव गरिएको छ । मतियारलाई भने आधा सजायको प्रस्ताव गरिएको छ । सङ्गठित संस्थाबाट भएको कसुरमा व्यक्ति किटानको हकमा व्यक्ति तथा किटान नभएको अवस्थामा सम्बन्धित धनी, सञ्चालक, प्रबन्ध सञ्चालक वा महाप्रबन्धकलाई आपराधिक दायित्व हुने व्यवस्था प्रस्ताव गरिएको छ । कसुरको हदम्याद छ महिना र मुद्दा सरकारवादी हुने प्रस्ताव गरिएको छ । सूचना प्रविधि विभाग, साइबर सुरक्षा केन्द्रले गरेको निर्णय उपर जिल्ला अदालतमा पुनरावेदनको व्यवस्था विधेयकमा गरिएको छ ।   अनुमति अनिवार्यविधेयकले इजाजत नलिई डाटा र क्लाउड सेवा सञ्चालन गरेमा पाँच लाख रुपियाँसम्म जरिबाना हुने व्यवस्था प्रस्तावित छ । यस्तै नेपाल सरकारका सहसचिवको नेतृत्वमा साइबर सुरक्षा केन्द्र रहने प्रस्ताव विधेयकले गरेको छ । केन्द्रलाई डिजिटल फरेन्सिक ल्याब सञ्चालनको अधिकार पनि प्रस्ताव गरिएको छ । सञ्चार तथा सूचना प्रविधिमन्त्रीको संयोजकत्वमा साइबर सुरक्षा निर्देशक समिति रहने प्रस्ताव छ । समितिमा गभर्नर, दूरसञ्चार प्राधिकरणका अध्यक्षलगायत समितिमा सदस्य रहने व्यवस्था प्रस्तावित छ । निर्देशक समितिले नीतिगत तहमा सुझाव दिने छ ।",
      "link": "https://gorkhapatraonline.com/news/159033",
      "image": "https://gorkhapatraonline.com/storage/media/280255/conversions/55-original-thumb.jpg"
    },
    {
      "slug": "159032",
      "title": "बङ्गलादेशमा विद्युत् निर्यातको तयारी पूरा",
      "timestamp": 1749772800000,
      "source": "gp",
      "content": "नेपालमा उत्पादित ४० मेगावाट विद्युत् बङ्गलादेश निर्यात गर्न आवश्यक तयारी पूरा भएको छ । नेपाल विद्युत् प्राधिकरणका अनुसार पूर्वनिर्धारित समयतालिका अनुसार यही जुन १५ (असार १ गते) देखि विद्युत् निर्यात गर्न आवश्यक वित्तीय तथा प्राविधिक तयारी पूरा भएको हो ।",
      "longContent": "गोरखापत्र समाचारदाताकाठमाडौँ, जेठ ३० गते । नेपालमा उत्पादित ४० मेगावाट विद्युत् बङ्गलादेश निर्यात गर्न आवश्यक तयारी पूरा भएको छ । नेपाल विद्युत् प्राधिकरणका अनुसार पूर्वनिर्धारित समयतालिका अनुसार यही जुन १५ (असार १ गते) देखि विद्युत् निर्यात गर्न आवश्यक वित्तीय तथा प्राविधिक तयारी पूरा भएको हो । प्राधिकरण प्रवक्ताा तथा विद्युत् व्यापार विभागका निर्देशक राजन ढकालका अनुसार बङ्गलादेश पावर डेभलपमेन्ट बोर्डले विद्युत् खरिदका लागि प्रतीतपत्र पेस गरिसकेको छ । विद्युत् निर्यात भारतीय विद्युत् प्रसारण सञ्जालमार्फत हुने भएकाले भारतको नेसनल लोड डिस्प्याच सेन्टरसँग नेपाल र बङ्गलादेशका अधिकारीबिच छलफल भएर विद्युत् प्रवाहको प्राविधिक तयारी पनि पूरा भइसकेको छ । “बङ्गलादेश विद्युत् निर्यातका लागि आवश्यक पूर्वतयारीका काम सबै भइसकेका छन्,” ढकालले भन्नुभयो, “असार १ गतेदेखि दैनिक ४० मेगावाट विद्युत् भरत हुँदै बङ्गलादेश निर्यात हुने छ ।”",
      "link": "https://gorkhapatraonline.com/news/159032",
      "image": "https://gorkhapatraonline.com/storage/media/280254/conversions/electric-original-thumb.jpg"
    },
    {
      "slug": "158999",
      "title": "नेप्से परिसूचक ९.०८ अङ्कले घट्दा साढे १२ अर्बको कारोबार",
      "timestamp": 1749686400000,
      "source": "gp",
      "content": "विभिन्न तीन सय ११ कम्पनीका दुई करोड ८६ लाख सात हजार ६५८ कित्ता शेयर एक लाख दुई हजार ८९५ पटक खरिद बिक्री हुँदा रु १२ अर्ब ५१ करोड ५३ लाख ८ हजार ९६१ दशमलव ६१ मा कारोबार भएको छ।",
      "longContent": "काठमाडौँ, जेठ २९ गते। नेपाल स्टक एक्सचेञ्ज (नेप्से) परिसूचक आज ९.०८ अङ्क अर्थात् शून्य दशमलव ३४ प्रतिशतले घटेर दुई हजार ६५५ दशमलव ३८ अङ्कमा सीमित भएको छ। विभिन्न तीन सय ११ कम्पनीका दुई करोड ८६ लाख सात हजार ६५८ कित्ता शेयर एक लाख दुई हजार ८९५ पटक खरिद बिक्री हुँदा रु. १२ अर्ब ५१ करोड ५३ लाख ८ हजार ९६१ दशमलव ६१ मा कारोबार भएको छ।आज उपसमूहतर्फ वित्त, होटल तथा पर्यटन, जलविद्युत् र म्युचुअल फण्डको उपसूचक उकालो लागेको छ भने बाँकी उपसमूह घटेको छ। साथै पियोर इनर्जी लिमिटेडको शेयर मूल्य नौ दशमलव ९९ प्रतिशत, चन्द्रागिरी हिल्स लिमिटेडको छ दशमलव ७८ प्रतिशत र रसुवागढी हाइड्रोपावर कम्पनी लिमिटेडको शेयर मूल्य पाँच दशमलव ९९ प्रतिशतले बढेको छ। साथै गुँरास लघुवित्त वित्तीय संस्था लिमिटेडको नौ दशमलव ९० प्रतिशत, रिभल फल्स पावर लिमिटेडको छ दशमलव ९७ प्रतिशत र नेपाल माइक्रो इन्स्योरेन्स कम्पनी लिमिटेडको शेयर मूल्य पाँच दशमलव ५८ प्रतिशतले घटेको छ। आजको कारोबारपछि बजार पुँजीकरण ४४ खर्ब २३ अर्ब ३ करोड ७१ लाख ९५ हजार २०८ रुपियाँ ३४ पैसा पुगेको छ।",
      "link": "https://gorkhapatraonline.com/news/158999",
      "image": "https://gorkhapatraonline.com/storage/media/280195/conversions/Nepesa-original-thumb.jpg"
    },
    {
      "slug": "158969",
      "title": "सुनको मूल्य निरन्तर उकालोतिर",
      "timestamp": 1749686400000,
      "source": "gp",
      "content": "गत मङ्गलबारदेखि अन्तर्राष्ट्रिय बजारमा सुनको मूल्य निरन्तर बढिरहेको छ । बुधबारको तुलनामा स्थानीय बजारमा आज सुनको मूल्य तोलामा रु एक हजार ६०० ले वृद्धि भएको छभने चाँदीमा रु १५ ले गिरावट आएको छ ।",
      "longContent": "काठमाडौँ, जेठ २९  गते ।  गत मङ्गलबारदेखि अन्तर्राष्ट्रिय बजारमा सुनको मूल्य निरन्तर बढिरहेको छ । बुधबारको तुलनामा स्थानीय बजारमा आज सुनको मूल्य तोलामा रु. एक हजार ६०० ले वृद्धि भएको छ भने चाँदीमा रु. १५ ले गिरावट आएको छ । नेपाल सुनचाँदी व्यवसायी महासङ्घका अनुसार आज एक तोला सुनको मोल रु. एक लाख ९२ हजार ९०० कायम भएको छ भने एक तोला चाँदी रु. दुई हजार १५० मा कारोबार भइरहेको छ । \tगत मङ्गलबार एक तोला सुन रु. एक लाख ९० हजार तथा सोही परिमाणको चाँदी रु.  दुई हजार १६५ मा कारोबार भएको थियो । अन्तर्राष्ट्रिय बजारमा आज एक औँस सुन तीन हजार ३८८ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/158969",
      "image": "https://gorkhapatraonline.com/storage/media/280131/conversions/_gold-original-thumb.jpg"
    },
    {
      "slug": "158927",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749686400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  जेठ २९ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु १००, गोलभेँडा ठूलो (भारतीय) प्रतिकिलो रु १००, गोलभेँडा सानो (लोकल) प्रतिकिलो रु ७५, गोलभेँडा सानो (टनेल) प्रतिकिलो रु ८६, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३७, प्याज सुकेको (भारतीय) प्रतिकिलो रु ४१, गाजर (लोकल) प्रतिकिलो रु ७०, गाजर (तराई) प्रतिकिलो रु ५०, बन्दा (लोकल) प्रतिकिलो रु ३०, काउली स्थानीय प्रतिकिलो रु ६०, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ३२, भन्टा लाम्चो प्रतिकिलो रु २५, भन्टा डल्लो प्रतिकिलो रु ४०, तने बोडी प्रतिकिलो रु ४०, मकै बोडी प्रतिकिलो रु ६५ कायम भएको छ । यसैगरी, मटरकोसा प्रतिकिलो रु १६०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १३०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३८, परबर (लोकल) प्रतिकिलो रु ४५, परबर (तराई) प्रतिकिलो रु ४५, चिचिण्डो प्रतिकिलो रु ४०, घिरौला प्रतिकिलो रु ४०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ४०, हरियो फर्सी (डल्लो) प्रतिकिलो रु ३५, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु ९०, रायोसाग प्रतिकिलो रु ४०, पालुङ्गो साग प्रतिकिलो रु ४५, तोरीको साग प्रतिकिलो रु ४०, हरियो प्याज प्रतिकिलो रु ११०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु २५०, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ८०, रातो बन्दा प्रतिकिलो रु ७०, जिरीको साग प्रतिकिलो रु १००, ग्याठकोभी प्रतिकिलो रु ६०, सेलरी प्रतिकिलो रु १२०, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १७०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ४५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १३०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ५०, भेडेखुर्सानी प्रतिकिलो रु ८५, हरियो धनियाँ प्रतिकिलो रु ४५, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।रासस",
      "link": "https://gorkhapatraonline.com/news/158927",
      "image": "https://gorkhapatraonline.com/storage/media/280048/conversions/adrhs-original-thumb.jpg"
    },
    {
      "slug": "158910",
      "title": "रोजगारदातालक्षित सहयोग विस्तारमा जोड",
      "timestamp": 1749686400000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकाल र अन्तर्राष्ट्रिय श्रम सङ्गठन (आइएलओ) का महानिर्देशक गिल्बर्ट एफ. होङ्बोसँग भेटवार्ता भएको छ । ११३ औँ अन्तर्राष्ट्रिय श्रम सम्मेलनका अवसरमा जनेभामा भएको भेटवार्तामा श्रम तथा रोजगारका विविध विषयमा छलफल भएको महासङ्घ सचिवालयले जनाएको छ ।",
      "longContent": "गोरखापत्र समाचारदाताकाठमाडौँ, जेठ २९ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकाल र अन्तर्राष्ट्रिय श्रम सङ्गठन (आइएलओ) का महानिर्देशक गिल्बर्ट एफ. होङ्बोसँग भेटवार्ता भएको छ । ११३ औँ अन्तर्राष्ट्रिय श्रम सम्मेलनका अवसरमा जनेभामा भएको भेटवार्तामा श्रम तथा रोजगारका विविध विषयमा छलफल भएको महासङ्घ सचिवालयले जनाएको छ । सो अवसरमा अध्यक्ष ढकालले महासङ्घ मर्यादित श्रम र समावेशी आर्थिक वृद्धिका लक्ष्यमा प्रतिबद्ध रहेर काम गर्दै आएको बताउँदै रोजगारदातालक्षित सहयोग विस्तारमा जोड दिनुभयो । उहाँले आइएलओको निरन्तर सहयोगबाट नेपालका श्रमिक तथा उद्यम दुवैले ठोस प्रगति गर्न सक्ने भन्दै आगामी दिनमा थप सहयोगको अपेक्षा गरेको बताउनुभयो । “नेपाल सन् २०२६ मा अति कम विकसित देशको श्रेणीबाट स्तरोन्नति हुँदा हाम्रो निर्यात क्षमतामा र त्यससँग जोडिएका रोजगारीमा असर पर्न सक्छ । त्यसैले यो अवस्थामा हाम्रो लागि सहयोगको खाँचो छ,” उहाँले भन्नुभयो । सो अवसरमा आइएलओका महानिर्देशक होङ्बोले महासङ्घसँगको आपसी सहयोग र सहकार्यका विषयमा आफू सकारात्मक रहेको धारणा राख्नुभएको जनाइएको छ ।",
      "link": "https://gorkhapatraonline.com/news/158910",
      "image": "https://gorkhapatraonline.com/storage/media/280030/conversions/ILO-pic-original-thumb.jpg"
    },
    {
      "slug": "158908",
      "title": "समस्याग्रस्त सहकारी घोषणा गर्न माग गर्दै मन्त्रालय घेराउ",
      "timestamp": 1749686400000,
      "source": "gp",
      "content": "काठमाडौँको कालीमाटीमा केन्द्रीय कार्यालय रहेको स्वर्णलक्ष्मी बचत तथा ऋण सहकारी संस्थाका बचतकर्ताले उक्त सहकारीलाई समस्याग्रस्त सहकारी घोषणा गर्नुपर्ने माग गर्दै बागमती प्रदेशको सहकारी तथा गरिबी निवारण मन्त्रालय घेराउ गरेका छन् । सहकारीका बचतकर्ताले हेटौँडामा आएर उक्त सहकारीलाई समस्याग्रस्त सहकारी घोषणा गर्नुपर्नेलगायतका माग राख्दै मन्त्रालय घेराउ गरेका हुन् ।",
      "longContent": "मकवानपुर समाचारदातामकवानपुर, जेठ २९ गते । काठमाडौँको कालीमाटीमा केन्द्रीय कार्यालय रहेको स्वर्णलक्ष्मी बचत तथा ऋण सहकारी संस्थाका बचतकर्ताले उक्त सहकारीलाई समस्याग्रस्त सहकारी घोषणा गर्नुपर्ने माग गर्दै बागमती प्रदेशको सहकारी तथा गरिबी निवारण मन्त्रालय घेराउ गरेका छन् । सहकारीका बचतकर्ताले हेटौँडामा आएर उक्त सहकारीलाई समस्याग्रस्त सहकारी घोषणा गर्नुपर्नेलगायतका माग राख्दै मन्त्रालय घेराउ गरेका हुन् । काठमाडौँबाट भाडाको बस लिएर आएका पीडितले समस्याग्रस्त सहकारी घोषणा गर्न लामो समयदेखि माग गर्दा समेत सुनुवाइ नभएको भन्दै तत्काल घोषणा नगरे कडा आन्दोलन गर्ने चेतावनी दिएका थिए । सङ्घर्ष समितिका अध्यक्ष सुमन खनालले समस्याग्रस्त घोषणा गरेमा पीडितका समस्याको क्रमशः सम्बोधन हुने भन्दै एक वर्षअघि पनि मन्त्रालयमा निवेदन दिएको तर सुनुवाइ नभएको बताउनुभयो । सहकारीमा जम्मा गरेको रकम फिर्ता नपाएका बचतकर्ताले मन्त्रालयमा नाराबाजी गर्दै समस्याग्रस्त सहकारी घोषणा गर्न सरकारलाई दबाब दिएका थिए । सरकार पीडितको पक्षमा सहजीकरण गर्नुभन्दा समस्याबाट भाग्न खाजेको आरोप लगाएका छन् ।  उहाँले सहकारी कार्यालयले सहकारीको रकम अपचलन गरेको आरोपमा रास्वपाका सभापति रवि लामिछाने थुनामा रहे पनि अन्य आरोपितलाई कारबाही गर्न सरकारले नसकेको बताउनुभयो ।१३ हजारभन्दा बढी सेयर सदस्य रहेको सो सहकारीको दुई अर्ब ७५ करोड रुपियाँभन्दा बढी रकम अपचलन भएको जनाइएको छ । प्रदेशको सहकारी तथा गरिबी मन्त्रालयका सचिव पूर्णबहादुर दर्जीले पीडितको माग अध्ययन गरेर सम्बोधन हुने जानकारी दिनुभयो । उहाँले यो विषयमा प्रहरी अनुसन्धान अघि बढेको बताउनुभयो ।",
      "link": "https://gorkhapatraonline.com/news/158908",
      "image": "https://gorkhapatraonline.com/storage/media/280028/conversions/sahakari-News-Photo@-Hetauda-original-thumb.jpg"
    },
    {
      "slug": "158906",
      "title": "पाँच हजार फिर्ता लिन घाममा लाम",
      "timestamp": 1749686400000,
      "source": "gp",
      "content": "गुलरिया नगरपालिका–४, सुहेलवा बस्ने टीका योगीले आफ्नो जग्गा बिक्रीबापतको १२ लाख रुपियाँ गुलरियामा रहेको कर्णाली विकास बैङ्कमा बचत राख्नुभयो ।",
      "longContent": "ज्योति पन्थीबबई (बर्दिया), जेठ २९ गते । गुलरिया नगरपालिका–४, सुहेलवा बस्ने टीका योगीले आफ्नो जग्गा बिक्रीबापतको १२ लाख रुपियाँ गुलरियामा रहेको कर्णाली विकास बैङ्कमा बचत राख्नुभयो । त्यतिबेलासम्म कर्णाली विकास बैङ्क सहज तरिकाले सञ्चालन भइरहेको थियो । टीका योगीले पैसा राखेको केही महिना नबित्दै २०८१ पुस १० गते नेपाल राष्ट्र बैङ्कले कर्णाली विकास बैङ्कलाई सङ्कटग्रस्त घोषणा गरी आफ्नो नियन्त्रणमा लियो । त्यसपछि बल्ल सर्वसाधारणले बैङ्क खतरामा रहेको थाहा पाए । राष्ट्र बैङ्कले नियन्त्रणमा लिएको कर्णाली विकास बैङ्कले महिनाको तीन पटक निक्षेप कर्तालाई पाँच हजारका दरले रकम भुक्तानी दिन थालेपछि अहिले ४२ डिग्री तापक्रममा पनि मानिस बैङ्क धाउन बाध्य भएका छन् । आफूले जग्गा बेचेर बैङ्कमा राखेको पैसा १२ गते निकाल्न आउँदा योगीले पैसा पाउनुभएन । राष्ट्र बैङ्कको नियन्त्रणमा पुगेको कर्णालीको व्यवस्थापन अझै सुदृढ हुन सकेको छैन भने टीका जस्ता सयौँ निक्षेप सङ्कलनकर्ता यतिबेला बिचल्लीमा परेर बैङ्क धाइरहेका छन् । बर्दिया मात्र हैन बाँकेको नेपालगन्जमा मुख्य कार्यालय रहेको कर्णाली विकास बैङ्कको दाङ, बाँके, बर्दियाका १९ वटा शाखामा अहिले दैनिक मानिस आफ्नो निक्षेप फिर्ताका लागि धाउन थालेका छन् । बारबर्दिया नगरपालिका–१० का मिकीलाल थारूले भन्नुभयो, “पैसा झिक्न आउँदा बैङ्क डुबिसकेको थाहा भयो, अहिले पाँच हजार भए पनि लिनुपर्ने अवस्था छ ।” गुलरिया नगरपालिका–१२ निवासी अब्दुल बारीले तराईमा बढ्दो गर्मीसँगै अहिले मानिसहरू आफ्नो निक्षेप फिर्ता पाइन्छ कि भनेर दिनदिनै बैङ्क धाउने गरेको बताउनुभयो । राष्ट्र बैङ्कका अनुसार कर्णाली विकास बैङ्क अहिले पनि एक अर्ब ३३ करोड घाटामा रहेको देखिन्छ । कर्णाली विकास बैङ्कका प्रवक्ता विष्णुकुमार विश्वकर्माले अनुगमनका क्रममा विगतदेखि नै कर्णाली विकास बैङ्क धराशायी बन्दै गएको भन्दै यसअघि पनि बैङ्कका अध्यक्ष राजेन्द्रवीर राय र निर्देशक दिनेश रावतलाई पाँच/पाँच लाख जरिबाना तिराएर बर्खास्त गरेको बताउनुभयो । हाल रायलाई पक्राउ गरिएको छ ।बैङ्कको निक्षेप सङ्कलन चार अर्ब ५० करोड देखिन्छ भने कर्जा लगानीतर्फ हेर्दा दुई अर्ब लगानी र ८० करोड ब्याज उठ्न बाँकी देखिन्छ । कर्णाली विकास बैङ्कको बर्दियामा मात्र गुलरिया, मधुवन, राजापुर, भुरिगाउँ र बाँसगढी गरी पाँच वटा शाखा सञ्चालनमा छन् ।",
      "link": "https://gorkhapatraonline.com/news/158906",
      "image": "https://gorkhapatraonline.com/storage/media/280025/conversions/karnali-bank(1)-original-thumb.jpg"
    },
    {
      "slug": "158903",
      "title": "नेपाली श्रमिकका समस्याबारे मलेसियाका मन्त्रीसँग छलफल",
      "timestamp": 1749686400000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल र मलेसियाबिचको श्रम सम्बन्ध दिगो हुने विश्वास व्यक्त गर्नुभएको छ । मलेसियाका मानव संसाधनमन्त्री स्टिभन सिम ची किओङसँग जेनेभामा भएको भेटमा मन्त्री भण्डारीले मलेसियासँग श्रम क्षेत्रको सहकार्य अझ सबल हुने विश्वास व्यक्त गर्नुभएको हो ।",
      "longContent": "गोरखापत्र समाचारदाता काठमाडौँ, जेठ २९ गते । श्रम, रोजगार तथा सामाजिक सुरक्षामन्त्री शरतसिंह भण्डारीले नेपाल र मलेसियाबिचको श्रम सम्बन्ध दिगो हुने विश्वास व्यक्त गर्नुभएको छ । मलेसियाका मानव संसाधनमन्त्री स्टिभन सिम ची किओङसँग जेनेभामा भएको भेटमा मन्त्री भण्डारीले मलेसियासँग श्रम क्षेत्रको सहकार्य अझ सबल हुने विश्वास व्यक्त गर्नुभएको हो ।मन्त्री भण्डारीले मलेसियामा कार्यरत ठुलो सङ्ख्यामा नेपाली श्रमिकले दुवै देशको आर्थिक समृद्धिमा पुर्‍याएको योगदानको उच्च प्रशंसा गर्दै जनस्तरमा भएको सम्बन्ध र समझदारीले दुई देशबिचको सम्बन्ध थप मजबुत बनाएको बताउनुभयो ।उहाँले नेपाल र द्विपक्षीय सम्झौताको विषय उठाउँदै सन् २०१९ अक्टोबर २९ मा हस्ताक्षर गरिएको भर्ना, रोजगारी र पुनः प्रेषणसम्बन्धी सम्झौता २०२३ अक्टोबरमा समाप्त भइसकेको कुरा स्मरण गराउनुभयो । साथै त्यसलाई मलेसिया सरकारले शीघ्र अन्तिम रूप दिनेमा नेपाली पक्ष आशावादी रहेको पनि बताउनुभयो ।मन्त्री भण्डारीका अनुसार दुवै देशका सम्बन्धित मन्त्रालयले नयाँ सम्झौताको प्रारम्भिक मसौदा आदानप्रदान गरिसकेका छन् । मलेसियाली मानव संसाधन मन्त्रालयद्वारा नयाँ मसौदाको अध्ययन भइरहेको छ । श्रम, रोजगार तथा सामाजिक सुरक्षा मन्त्रालयका अनुसार मन्त्रालयले मलेसिया सरकारसँग प्रस्ताव गरेको मसौदामा मलेसियाको सामाजिक सुरक्षा सङ्गठनले लागु गरेको नयाँ २४ घण्टे बिमा सुरक्षा योजना श्रमिकको कामबाहेकको समयमा पनि मृत्यु, दुर्घटना र अन्त्येष्टि खर्चको व्यवस्था हुनुपर्ने प्रस्ताव गरेको छ । सो अवसरमा मन्त्री भण्डारीले मलेसियाका लागि मानव संसाधनमन्त्री किओङसमक्ष मलेसियामा कार्यरत नेपाली श्रमिकले भोग्दै आएका समस्याबारेमा पनि गम्भीरतापूर्वक संवेदनशील भएर समस्या समाधानका लागि आग्रह गर्नुभयो । उहाँले न्यूनतम तलब कार्यान्वयन नहुनु, विशेष गरी सुरक्षा क्षेत्रमा १२ घण्टा दैनिक, महिनाभरि बिदा नदिई काम लगाउने प्रचलन, करार अवधि समाप्त भएपछि फर्काउने व्यवस्था नगर्नु, करार अवधि सकिएपछि फर्किने टिकट उपलब्ध नगराउनु, वर्क परमिट नवीकरण ढिला हुनु, समयमै नवीकरण नगर्दा श्रमिक अवैध बन्ने खतरा उत्पन्न हुनु, तलब नगदमा दिनु, बैङ्क खाता खोल्न सहयोग नगर्नु, पारदर्शिता र सुरक्षाको अभावका साथै ओभरटाइम सही हिसाब नगर्नु, तलब ढिलो वा रोकिनु, श्रमिकलाई अत्यधिक कामको चाप र विश्रामको अभाव समस्या संवेदनशील भएर समाधानका लागि आग्रह गरेको बताउनुभयो ।अवैध श्रमिक राख्ने र बिरामीमा सहयोग नगर्नु, न्यूनतम आवास सुविधा नदिनु, भिसा, टिकट, जबरजस्ती बचत भन्दै तलब कटौती गर्नु, राहदानी र कागजात रोक्ने काम गर्नु, राहदानी नदिँदा प्रहरी र आप्रवासनले समात्ने जोखिमको खतरा, सामाजिक सुरक्षा सङ्गठन अनुसार योगदान नदिनु, दाबी नगर्नु, ओमेगा अनफिट श्रमिक फर्काउने खर्च नबेहोर्ने, रोजगारदाताद्वारा करार अवधीभन्दा पहिला निकाला गरेमा क्षतिपूर्ति नदिनुलगायतका समस्या नेपाली श्रमिकले भोग्दै आएकाले गम्भीरतापूर्वक समाधानका लागि मन्त्री भण्डारीले बुँदागत रूपमा विषयवस्तु अगाडि सार्नुभएको थियो । सन् २०२४ डिसेम्बर ३१ देखि हालसम्म मलेसियामा करिब तीन लाख ७० हजार नेपाली श्रमिक कार्यरत रहेको जनाइएको छ ।",
      "link": "https://gorkhapatraonline.com/news/158903",
      "image": "https://gorkhapatraonline.com/storage/media/280022/conversions/photo-maleciya-original-thumb.jpg"
    },
    {
      "slug": "158902",
      "title": "अन्तरमन्त्रालय सहजीकरणमा प्राथमिकता दिन निर्देशन",
      "timestamp": 1749686400000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले बजेट कार्यान्वयनमा प्राथमिकता निर्धारण गरेर सहजीकरण गर्न निर्देशन दिनुभएको छ । अर्थ मन्त्रालय, उच्चस्तरीय व्यवस्थापन समूहको बुधबारको बैठकमा उहाँले अन्तरमन्त्रालय सहजीकरण र समन्वयलाई प्राथमिकता दिन कर्मचारीलाई निर्देशन दिनुभएको हो ।",
      "longContent": "गोरखापत्र समाचारदाताकाठमाडौँ, जेठ २९ गते । उपप्रधानमन्त्री एवं अर्थमन्त्री विष्णुप्रसाद पौडेलले बजेट कार्यान्वयनमा प्राथमिकता निर्धारण गरेर सहजीकरण गर्न निर्देशन दिनुभएको छ । अर्थ मन्त्रालय, उच्चस्तरीय व्यवस्थापन समूहको बुधबारको बैठकमा उहाँले अन्तरमन्त्रालय सहजीकरण र समन्वयलाई प्राथमिकता दिन कर्मचारीलाई निर्देशन दिनुभएको हो । “अर्थ मन्त्रालयले रोक्छ भन्ने बाटोबाट नहिँडौँ । प्राथमिकताका आधारमा सहजीकरण गरेर छिटो कार्य सम्पन्न गर्ने वातावरण तयार पारौँ,” उहाँले भन्नुभयो । व्यावहारिक पक्षलाई हेरेर परिणाममुखी हिसाबले आगामी आर्थिक वर्ष २०८२/८३ को मासिक र वार्षिक लक्ष्य निर्धारण गर्नुपर्नेमा पनि उहाँले जोड दिनुभयो । अर्थमन्त्री पौडेलले परिणाममुखी अभ्यासमा जान जरुरी रहेको उल्लेख गर्दै लक्ष्य पूरा गर्न अतिरिक्त मेहनतका साथ कार्यसम्पादन गर्न निर्देशन दिनुभयो । आगामी बजेट कार्यान्वयनमा जाँदा कानुन संशोधन गर्नुपर्ने आवश्यकता भएकाले सबैसँगको परामर्शमा संशोधनको गृहकार्य गर्न बैठकमा उहाँले निर्देशन दिनुभयो । त्यस्तै आवको बजेट कार्यान्वयनका लागि पूर्वतयारीका काममा लाग्न पनि उहाँको निर्देशन थियो । बैठकमा अर्थ सचिव घनश्याम उपाध्याय र राजस्व सचिव दिनेश घिमिरेले अतिरिक्त मेहनत लगाएर राजस्व सङ्कलन र पुँजीगत खर्च वृद्धिमा सहजीकरण गर्न महाशाखा प्रमुख तथा विभागीय प्रमुखहरूलाई निर्देशन दिनुभएको थियो ।एकीकृत वित्त रणनीति बनाइनेराससका अनुसार, सबै किसिमका वित्तीय स्रोत परिचालनमार्फत लगानी र दिगो विकासका आधार सिर्जना गर्न सरकारले एकीकृत राष्ट्रिय वित्त रणनीति तयार पारी कार्यान्वयन गर्ने भएको छ । संसद्मा प्रस्तुत भएको आगामी आव २०८२/८३ को बजेटमार्फत सरकारले राष्ट्रिय वित्त व्यवस्थापन सुधार रणनीति कार्यान्वयन गर्न लागेको हो ।उक्त रणनीतिको मसौदा तयार पार्न ‘इन्टिग्रेटेड नेसनल फाइनान्सिङ फ्रेमवक्र्स’ (आइएनएफएफ) को सहयोग लिइएको छ । अर्थ मन्त्रालयले बुधबार यहाँ एक कार्यशाला आयोजना गर्दै रणनीतिको मसौदामाथि छलफल गरी सुझाव लिएको छ । अर्थ मन्त्रालयका सहसचिव धनीराम शर्माले लगानीका स्रोत के के हुन सक्छन् ? र कसरी परिचालन गर्न सकिन्छ ? भनेर एकीकृत रणनीति तयार पार्न लागिएको बताउनुभयो । “नेपालको विकास आवश्यकता अनुसार कस्ता किसिमका वित्तीय स्रोत जुटाएर कुन अवधारणामा कार्यान्वयन गर्न सकिन्छ भन्ने स्पष्टतासहितको एकीकृत रणनीति आवश्यक छ । पुरानै शैलीका लगानी र वित्त अवधारणालाई समय सान्दर्भिक बनाउन, नवीनतम स्रोत तथा अवधारणा अवलम्बन गर्न यो रणनीति बनाउन लागिएको हो,” उहाँले भन्नुभयो ।संयुक्त राष्ट्रसङ्घीय विकास कार्यक्रम (युएनडिपी) नेपालका आवासीय प्रतिनिधि क्योको योकोसुकाले नेपाल अति कम विकसित मुलुकबाट स्तरोन्नति हुँदै गर्दा गुमाउन सक्ने विभिन्न सुविधाबारे विश्लेषण गरी दिगो विकास लक्ष्य प्राप्त गर्न आवश्यक पर्ने कार्ययोजनाका लागि एकीकृत राष्ट्रिय वित्त रणनीति सहयोगी हुने बताउनुभयो ।दिगो विकास लक्ष्य हासिल गर्न आवश्यक पर्ने वित्तीय व्यवस्थामा आउन सक्ने अवरोध र चुनौती समाधान गर्न आइएनएफएफले विभिन्न देशलाई सहयोग गर्दै आएको छ । सार्वजनिक तथा निजी, राष्ट्रिय तथा अन्तर्राष्ट्रिय सबै किसिमका वित्तीय स्रोतको उपयोगमार्फत लगानी वृद्धि, जोखिम व्यवस्थापन तथा दिगो आर्थिक विकासका लागि यो रणनीतिले महìवपूर्ण भूमिका निर्वाह गर्ने विश्वास लिइएको छ ।",
      "link": "https://gorkhapatraonline.com/news/158902",
      "image": "https://gorkhapatraonline.com/storage/media/280021/conversions/Finance-Minister-5-original-thumb.jpg"
    },
    {
      "slug": "158901",
      "title": "हरित कर एक अर्ब एकानब्बे करोड",
      "timestamp": 1749686400000,
      "source": "gp",
      "content": "डिजेल र पेट्रोलमा लगाइएको हरित करबापत झन्डै दुई अर्ब रुपियाँ सङ्कलन भएको छ । नेपाल आयल निगमका अनुसार चालु आर्थिक वर्ष २०८१/८२ को जेठ १५ सम्म सो करबापत एक अर्ब ९१ करोड रुपियाँ सङ्कलन भएको हो ।",
      "longContent": "गोरखापत्र समाचारदाताकाठमाडौँ, जेठ २९ गते । डिजेल र पेट्रोलमा लगाइएको हरित करबापत झन्डै दुई अर्ब रुपियाँ सङ्कलन भएको छ । नेपाल आयल निगमका अनुसार चालु आर्थिक वर्ष २०८१/८२ को जेठ १५ सम्म सो करबापत एक अर्ब ९१ करोड रुपियाँ सङ्कलन भएको हो । निगमले डिजेल र पेट्रोलमा प्रतिलिटर एक रुपियाँका दरले हरित कर सङ्कलन गर्दै आएको छ । निगमका कार्यकारी निर्देशक नागेन्द साहले चालु आवमा हरित करबापत दुई अर्ब ४० करोड रुपियाँ सङ्कलन गर्ने लक्ष्य राखिएकोमा सो अनुसार कर सङ्कलन गरिने जानकारी दिनुभयो । इन्धन आयात हुने भन्सारविन्दुमा सङ्कलन गरिएको कर सरकारको खातामा जम्मा हुने गरेको उहाँले जानकारी दिनुभयो । सरकारले चालु आवको बजेटमार्फत डिजेल र पेट्रोलमा प्रतिलिटर एक रुपियाँका दरले हरित कर लगाइको थियो । गत वर्षको १५ जेठमा बजेट भाषणसँगै सोही दिनदेखि हरित कर सङ्कलन गरिँदै आएको निगमले जनाएको छ । गत आव २०८०/८१ मा हरित करबापत २९ करोड रुपियाँ सङ्कलन भएको थियो । निगमले डिजेल पेट्रोल आयात हुने भन्सारविन्दुमै कर सङ्कलन गर्ने गरेको जनाएको छ । हरित करबापत वार्षिक रूपमा दुई अर्ब ४० करोड रुपियाँ सङ्कलन हुने निगमले जनाएको छ । हरित कर भन्नाले वातावरणलाई प्रदूषित गर्ने क्रियाकलापमा लगाइने करलाई जनाउँछ जुन सामान्यतः ‘प्रदूषकले तिर्ने’ सिद्धान्तमा आधारित हुन्छ । यस्तो करले प्रदूषण कम गर्ने, हानिकारक ऊर्जाको प्रयोग घटाउने र स्वच्छ ऊर्जा प्रवर्धन गर्ने लक्ष्य राख्छ । इन्धनमा लगाएको करले गर्दा उपभोक्तालाई इन्धन खरिदमा थप भार पर्ने गर्छ । पूर्वाधार कर, सडक मर्मत दस्तुर, वातावरण शुल्कलगायतका अन्य शीर्षकमा उपभोक्ताबाट रकम असुल्ने गरिन्छ । निगमले विभिन्न शीर्षकमा उपभोक्ताबाट कर सङ्कलन गर्दै आएको छ । पेट्रोलियम पदार्थ, कोइलालगायतका सामग्रीमा हरित कर लगाइएको छ । जैविक इन्धनको प्रयोगलाई न्यूनीकरण गर्ने लक्ष्यसाथ हरित कर लगाउने घोषणा गरिएको थियो । यस्तै फर्नेस आयल, बेस आयलमा ०.५ प्रतिशत र लुब्रिकेन्ट आयलमा एक प्रतिशत हरित कर लाग्ने छ । पेट्रोलियम तेल र बिटुमिनयुक्त खनिजबाट प्राप्त तेल, ७० प्रतिशत वा सोभन्दा बढी पेट्रोलियम तेलमा पनि एक प्रतिशत कर लाग्ने व्यवस्था छ ।",
      "link": "https://gorkhapatraonline.com/news/158901",
      "image": "https://gorkhapatraonline.com/storage/media/280020/conversions/122-original-thumb.jpg"
    },
    {
      "slug": "158829",
      "title": "सुनचाँदीको मूल्यमा सामान्य वृद्धि",
      "timestamp": 1749600000000,
      "source": "gp",
      "content": "मङ्गलबारको तुलनामा स्थानीय बजारमा आज सुनचाँदीको मूल्य बढेको छ । सुन तोलामा  एक हजार ३०० र चाँदीमा १५ ले बढोत्तरी भएको हो ।",
      "longContent": "काठमाडौँ,  जेठ २८ गते ।  मङ्गलबारको तुलनामा स्थानीय बजारमा आज सुनचाँदीको मूल्य बढेको छ । सुन तोलामा एक हजार ३०० र चाँदीमा १५ ले बढोत्तरी भएको हो । नेपाल सुनचाँदी व्यवसायी महासङ्घका अनुसार आज एक तोल सुनको मोल एक लाख ९१ हजार ३०० कायम भएको छ भने एक तोला चाँदी दुई हजार १६५ मा कारोबार भइरहेको छ । अन्तर्राष्ट्रिय बजारमा आज एक औँस सुन तीन हजार ३४१ अमेरिकी डलरमा कारोबार भइरहेको अन्तर्राष्ट्रिय सञ्चारमाध्यमहरूले जनाएका छन् । रासस",
      "link": "https://gorkhapatraonline.com/news/158829",
      "image": "https://gorkhapatraonline.com/storage/media/279886/conversions/_gold-original-thumb.jpg"
    },
    {
      "slug": "158787",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1749600000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ, जेठ २८ गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ११०, गोलभेँडा ठूलो (भारतीय) प्रतिकिलो रु ११०, गोलभेँडा सानो (लोकल) प्रतिकिलो रु ८०, गोलभेँडा सानो (टनेल) प्रतिकिलो रु १००, आलु रातो प्रतिकिलो रु ४०, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ४२, गाजर (लोकल) प्रतिकिलो रु ७०, गाजर (तराई) प्रतिकिलो रु ५०, बन्दा (लोकल) प्रतिकिलो रु २२, काउली स्थानीय प्रतिकिलो रु ७०, मूला सेतो (लोकल) प्रतिकिलो रु ३४, सेतो मूला (हाइब्रिड) प्रतिकिलो रु ३५, भन्टा लाम्चो प्रतिकिलो रु ७०, भन्टा डल्लो प्रतिकिलो रु ४०, तने बोडी प्रतिकिलो रु ४०, मकै बोडी प्रतिकिलो रु ७० कायम भएको छ । यसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी राजमा मूल्य प्रतिकिलो रु १२०, भटमास कोसा प्रतिकिलो रु १४०, तीतो करेला प्रतिकिलो रु ५५, लौका प्रतिकिलो रु ५०, परबर (लोकल) प्रतिकिलो रु ५५, परबर (तराई) प्रतिकिलो रु ५५, चिचिण्डो प्रतिकिलो रु ४०, घिरौला प्रतिकिलो रु ५०, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३८, हरियो फर्सी (डल्लो) प्रतिकिलो रु ३०, भिण्डी प्रतिकिलो रु ४० कायम गरिएको छ । यस्तै, सखरखण्ड प्रतिकिलो ७०, पिँडालु प्रतिकिलो रु १२०, स्कूस प्रतिकिलो रु ७५, रायोसाग प्रतिकिलो रु ४०, पालुङ्गो साग प्रतिकिलो रु ४५, तोरीको साग प्रतिकिलो रु ३५, च्याउ (कन्य) प्रतिकिलो रु २००, च्याउ (डल्ले) प्रतिकिलो रु ३००, कुरिलो प्रतिकिलो रु ३००, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ८०, रातो बन्दा प्रतिकिलो रु ७०, जिरीको साग प्रतिकिलो रु १००, ग्याठकोभी प्रतिकिलो रु ६०, सेलरी प्रतिकिलो रु १२०, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ५०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु १७०, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ६०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (भारतीय) प्रतिकिलो रु ११०, लिची (लोकल) प्रतिकिलो रु १४०, लिची (भारतीय) प्रतिकिलो रु २२० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ४०, खुर्सानी हरियो (बुलेट) प्रतिकिलो रु ४०, खुर्सानी हरियो (माछे) प्रतिकिलो रु ५५, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु १००, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/158787",
      "image": "https://gorkhapatraonline.com/storage/media/279975/conversions/adrhs-original-thumb.jpg"
    },
    {
      "slug": "158770",
      "title": "यस्तो छ बुधबारका लागि विदेशी मुद्राको विनिमय दर",
      "timestamp": 1749600000000,
      "source": "gp",
      "content": "नेपाल राष्ट्र बैङ्कले बुधबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ६७ पैसा र बिक्रीदर १३७ रुपियाँ २७ पैसा निर्धारण गरिएको छ ।",
      "longContent": "काठमाडौँ, जेठ २८ गते । नेपाल राष्ट्र बैङ्कले बुधबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलर एकको खरिददर १३६ रुपियाँ ६७ पैसा र बिक्रीदर १३७ रुपियाँ २७ पैसा निर्धारण गरिएको छ ।युरोपियन युरो एकको खरिददर १५६ रुपियाँ १५ पैसा र बिक्रीदर १५६ रुपियाँ ८४ पैसा, युके पाउण्ड स्ट्रलिङ एकको खरिददर १८४ रुपियाँ ४७ पैसा र बिक्रीदर १८५ रुपियाँ २८ पैसा, स्वीस फ्रयाङ्क एकको खरिददर १६६ रुपियाँ ४२ पैसा र बिक्रीदर १६७ रुपियाँ १५ पैसा कायम गरिएको छ ।अस्ट्रेलियन डलर एकको खरिददर ८९ रुपियाँ ०६ पैसा र बिक्रीदर ८९ रुपियाँ ४५ पैसा, क्यानेडियन डलर एकको खरिददर ९९ रुपियाँ ८४ पैसा र बिक्रीदर १०० रुपियाँ २७ पैसा, सिङ्गापुर डलर एकको खरिददर १०६ रुपियाँ २९ पैसा र बिक्रीदर १०६ रुपियाँ ७६ पैसा तोकिएको छ ।जापानी येन १० को खरिददर नौ रुपियाँ ४५ पैसा र बिक्रीदर नौ रुपियाँ ५० पैसा, चिनियाँ युआन एकको खरिददर १९ रुपियाँ ०२ पैसा र बिक्रीदर १९ रुपियाँ ११ पैसा, साउदी अरेबियन रियाल एकको खरिददर ३६ रुपियाँ ४४ पैसा र बिक्रीदर ३६ रुपियाँ ६० पैसा, कतारी रियाल एकको खरिददर ३७ रुपियाँ ५० पैसा र बिक्रीदर ३७ रुपियाँ ६६ पैसा कायम भएको छ । केन्द्रीय बैङ्कका अनुसार थाइ भाट एकको खरिददर चार रुपियाँ १९ पैसा र बिक्रीदर चार रुपियाँ २१ पैसा, युएई दिराम एकको खरिददर ३७ रुपियाँ २१ पैसा र बिक्रीदर ३७ रुपैयाँ ३७ पैसा, मलेसियन रिङ्गेट एकको खरिददर ३२ रुपैयाँ २७ पैसा र बिक्रीदर ३२ रुपैयाँ ४१ पैसा, साउथ कोरियन वन १०० को खरिददर १० रुपियाँ र बिक्रीदर १० रुपियाँ ०५ पैसा, स्वीडिस क्रोनर एकको खरिददर १४ रुपियाँ २७ पैसा र बिक्रीदर १४ रुपियाँ ३३ पैसा र डेनिस क्रोनर एकको खरिददर २० रुपियाँ ९३ पैसा र बिक्रीदर २१ रुपियाँ ०२ पैसा तोकिएको छ ।राष्ट्र बैङ्कले हङकङ डलर एकको खरिददर १७ रुपियाँ ४१ पैसा र बिक्रीदर १७ रुपियाँ ४९ पैसा, कुवेती दिनार एकको खरिददर ४४६ रुपियाँ ३६ पैसा र बिक्रीदर ४४८ रुपियाँ ३२ पैसा, बहराइन दिनार एकको खरिददर ३६२ रुपियाँ ४७ पैसा र बिक्रीदर ३६४ रुपियाँ ०६ पैसा, ओमनी रियाल एकको खरिददर ३५५ रुपियाँ ०१ पैसा र विक्रीदर ३५६ रुपियाँ ५७ पैसा रहेको छ ।भारतीय रुपैयाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ ।  रासस",
      "link": "https://gorkhapatraonline.com/news/158770",
      "image": "https://gorkhapatraonline.com/storage/media/279801/conversions/dolor-original-thumb.jpg"
    },
    {
      "slug": "158765",
      "title": "बागमतीमा बजेट निर्माण तीव्र",
      "timestamp": 1749600000000,
      "source": "gp",
      "content": "बागमती प्रदेश सरकार आगामी आर्थिक वर्ष २०८२/८३ को बजेट तथा योजना निर्माणको करिब अन्तिम चरणमा पुगेको छ । आगामी असार १ मा बजेट ल्याउने तयारी गरेको प्रदेश सरकारले मन्त्रालयको गेटमा ताल्चा लगाएर आन्तरिक भेटघाटसमेत बन्द गरेको छ ।",
      "longContent": "मकवानपुरगढी समाचारदातामकवानपुरगढी, जेठ २८ गते । बागमती प्रदेश सरकार आगामी आर्थिक वर्ष २०८२/८३ को बजेट तथा योजना निर्माणको करिब अन्तिम चरणमा पुगेको छ । आगामी असार १ मा बजेट ल्याउने तयारी गरेको प्रदेश सरकारले मन्त्रालयको गेटमा ताल्चा लगाएर आन्तरिक भेटघाटसमेत बन्द गरेको छ । सरकारले आगामी बजेट उत्पादनसँग केन्द्रित रहेर निर्माण गर्ने तयारी गरिरहेको प्रदेशका आर्थिक मामिला तथा योजनामन्त्री कुन्दनराज काफ्लेले बताउनुभयो । सरकारले आगामी वर्ष कृषि तथा पर्यटन प्रवर्धन, समावेशी आर्थिक विकास, पूर्वाधार निर्माण, वातावरण संरक्षणलगायतका विषयलाई जोड दिने नीति तथा कार्यक्रममा उल्लेख गरेको थियो । सङ्घीय सरकारबाट प्राप्त अनुदान, आन्तरिक राजस्व र विदेशी सहयोगलाई लक्षित गरी बजेटको आकार निर्धारण भइरहेको उहाँले जानकारी दिनुभयो । चालु आवका लागि ६४ अर्ब ५४ करोड रुपियाँको बजेट ल्याएको प्रदेश सरकारले आगामी आवका लागि बजेटको आकार केही बढाउने तयारी गरेको छ । सरकारले यसअघि ५५ अर्बको बजेट सिलिङ तोकेको थियो । बाध्यात्मक योजनाका कारण तोकिएभन्दा १० अर्ब बजेट बढाएर कुल ६५ अर्बको हाराहारीमा बजेट ल्याउने तयारी भइरहेको आर्थिक मामिला तथा योजना मन्त्रालयको स्रोतले जनाएको छ । प्रदेश नीति तथा योजना आयोगका उपाध्यक्ष गङ्गादत्त नेपालले मङ्गलबारसम्म प्रदेशका १४ वटै मन्त्रालयले आफ्ना कार्यक्रम तथा योजनालाई अन्तिम रूप दिने बताउनुभयो । उहाँले प्रदेश सभाका सांसद पनि आफ्नो निर्वाचन क्षेत्रका लागि योजना पेस गर्नेतर्फ जुटिरहेको बताउनुभयो । उहाँ भन्नुहुन्छ, “सङ्घीय सरकारले तीन करोडको योजना सिलिङ तोकेपछि केन्द्रदेखिका सङ्घीय सांसद, प्रदेश सांसद र स्थानीय जनप्रतिनिधिको भिड लागेको छ । जसले योजना व्यवस्थापन गर्न चुनौती देखिएको छ ।” नगरपालिका, गाउँपालिकादेखि वडाका सदस्यसमेत योजना माग गर्न आएका छन् । यसले प्रदेश सरकारप्रति जनताको ठुलो अपेक्षा रहेको देखिएको छ । प्रदेश संरचना खारेज हुनु पर्छ भन्ने भाष्यलाई यो भरोसाले तोडेको अनुभूति भएको उहाँले बताउनुभयो ।",
      "link": "https://gorkhapatraonline.com/news/158765",
      "image": "https://gorkhapatraonline.com/storage/media/279796/conversions/1212-original-thumb.jpg"
    },
    {
      "slug": "158763",
      "title": "कर्णाली सरकार पुँजीगत खर्चमा अझै कमजोर",
      "timestamp": 1749600000000,
      "source": "gp",
      "content": "चालु आर्थिक वर्ष २०८१/८२ मा पनि कर्णालीको पुँजीगत बजेट कार्यान्वयन सुधार नहुने सङ्केत देखिएको छ । सरकारले बजेट कार्यान्वयनका लागि रणनीति योजना बनाएको भए पनि आव सकिनै लाग्दासम्म बजेट कार्यान्वयनमा अपेक्षित सुधार आउन सकेको छैन ।",
      "longContent": "बुलबुले समाचारदातासुर्खेत, जेठ २८ गते । चालु आर्थिक वर्ष २०८१/८२ मा पनि कर्णालीको पुँजीगत बजेट कार्यान्वयन सुधार नहुने सङ्केत देखिएको छ । सरकारले बजेट कार्यान्वयनका लागि रणनीति योजना बनाएको भए पनि आव सकिनै लाग्दासम्म बजेट कार्यान्वयनमा अपेक्षित सुधार आउन सकेको छैन । सरकारले भने बहुवर्षीय र क्रमागत योजनालाई तदारुकतासाथ कार्यान्वयन गर्न सरकार प्रतिबद्ध रहेको भन्दै बजेट खर्च पनि बढ्ने बताएको छ । मुख्यमन्त्री यामलाल कँडेल पूर्वाधार निर्माणको अवस्था अवलोकन गर्न जिल्ला जिल्ला पुगिरहनुभएको छ । पूर्वाधार निर्माण गरेर पुँजीगत खर्च बढाउने गरी योजना कार्यान्वयनलाई प्राथमिकता दिनुपर्ने मुख्यमन्त्री कँडेलको भनाइ छ ।सरकारको बजेट कार्यान्वयनको अवस्था भने दयनीय देखिएको छ । यही जेठको पहिलो सातासम्म कर्णाली प्रदेश सरकारको खर्च ३५ प्रतिशत मात्र भएको छ । चालु आवको साउनदेखि जेठ १० सम्म कर्णाली प्रदेश सरकारको खर्च प्रगति ३५.२८ प्रतिशत रहेको प्रदेश कोष तथा लेखा नियन्त्रण कार्यालयले जनाएको छ । यो गत वर्षको तुलनामा भने केही बढी हो । गत वर्ष यो समयमा ३०.६७ प्रतिशत खर्च भएको थियो ।  कार्यालयका सूचना अधिकारी एवं वरिष्ठ लेखा अधिकृत दीपेन्द्र मगरातीका अनुसार सरकारले यस वर्ष ११ अर्ब आठ करोड १७ लाख ८५ हजार रुपियाँ खर्च गरेको छ । चालु आवका लागि सरकारले ३१ अर्ब ४१ करोड ४१ हजार बराबरको बजेट विनियोजन गरेको थियो । खर्च प्रतिशत हेर्दा मन्त्रालयतर्फ सबैभन्दा बढी खर्च गर्ने आर्थिक मामिला तथा योजना मन्त्रालयले ५८.५४ प्रतिशत खर्च गरेको छ तर योजना कार्यान्वयनका हिसाबले आर्थिक मन्त्रालयको बजेट र कार्यक्रम अन्य मन्त्रालयको तुलनामा न्यून छन् । उक्त मन्त्रालयको बजेट नै १७ करोड ५३ लाख ५५ हजार रहेको छ । जसमध्ये १० करोड २६ लाख ५५ हजार खर्च गरेको प्रदेश लेखा नियन्त्रण कार्यालयले जनाएको छ । आर्थिक मामिलापछि सामाजिक विकास मन्त्रालयको खर्च प्रगति बढी देखिएको छ । कुल बजेट पाँच अर्ब ७१ करोड ९४ लाख ८५ हजार रहेकामा दुई अर्ब ५४ करोड ८८ लाख ५८ हजार खर्च भएको छ । यो ४४. ५६ प्रतिशत हो । यसै गरी सबैभन्दा धेरै विकास बजेट रहेको भौतिक पूर्वाधार र सहरी विकास मन्त्रालयको बजेट खर्च ३० प्रतिशत छ । अहिलेसम्म ३० प्रतिशत मात्रै बजेट खर्च हुनुले पूर्वाधार विकासको गति सुस्त रहेको देखाउँछ । मुख्यमन्त्री तथा मन्त्रिपरिषद्को कार्यालयले ३६.१२ प्रतिशत खर्च गरेको छ भने आन्तरिक मामिला तथा कानुन मन्त्रालयले सबैभन्दा कम १८.८४ प्रतिशत खर्च गरेको छ । त्यसै गरी उद्योग, पर्यटन, वन तथा वातावरण मन्त्रालयको ३६.५३ प्रतिशत; जलस्रोत तथा ऊर्जा विकास मन्त्रालयको ३२.६ प्रतिशत; भूमि व्यवस्था, कृषि तथा सहकारी मन्त्रालयको ३६.८७ प्रतिशत खर्च भएको छ । जेठ र असारमा बढी खर्च हुने भएकाले प्रदेशको खर्च ५० देखि ६० प्रतिशतसम्म पुग्ने लेखा अधिकृत मगरातीको अनुमान छ ।",
      "link": "https://gorkhapatraonline.com/news/158763",
      "image": "https://gorkhapatraonline.com/storage/media/279794/conversions/cm-office-skr-rajani-original-thumb-original-thumb.jpg"
    },
    {
      "slug": "158762",
      "title": "कृषि उत्पादन ढुवानी गर्न ‘कृषि एम्बुलेन्स’",
      "timestamp": 1749600000000,
      "source": "gp",
      "content": "किसानका उत्पादनको बजारीकरण गर्न मस्र्याङ्दी गाउँपालिकाले ‘कृषि एम्बुलेन्स’ सञ्चालनमा ल्याएको छ । कृषि एम्बुलेन्स सञ्चालनमा आउने भएपछि किसान खुसी भएका छन् ।",
      "longContent": "लमजुङ समाचारदतालमजुङ, जेठ २८ गते । किसानका उत्पादनको बजारीकरण गर्न मस्र्याङ्दी गाउँपालिकाले ‘कृषि एम्बुलेन्स’ सञ्चालनमा ल्याएको छ । कृषि एम्बुलेन्स सञ्चालनमा आउने भएपछि किसान खुसी भएका छन् । गाउँपालिकाभित्रका किसानले उत्पादन गरेका तरकारी, फलफूल तथा अन्य उत्पादन बजारसम्म ल्याउन कृषि एम्बुलेन्स खरिद गरिएको गाउँपालिकाका अध्यक्ष अर्जुन गुरुङले जानकारी दिनुभयो । कार्यविधि बनाएर कृषि उत्पादन ढुवानी र बजारीकरणका काममा कृषि एम्बुलेन्स सञ्चालन गरिने उहाँले बताउनुभयो । कृषि एम्बुलेन्स सञ्चालनमा आएपछि किसानका उत्पादन बजारमा ल्याउन सहज हुने मस्र्याङ्दी गाउँपालिका कृषक सञ्जालका अध्यक्ष भीष्मकान्त कुइँकेलले बताउनुभयो । गाउँ गाउँमा उत्पादन हुने आलु, अलैँची, तरकारी, भटमास तथा अन्य अन्नबाली बजारसम्म ढुवानी गर्न एम्बुलेन्स फलदायी हुने कुइँकेलले बताउनुभयो । मस्र्याङ्दीको भूगोल ठुलो भएको र दूरदराजमा उत्पादन हुने तरकारी तथा अन्नको बजारीकरण गर्न किसानलाई बढी लागत लाग्ने भएकाले पालिकाले कृषि एम्बुलेन्स सञ्चालनमा ल्याउन लागेको उपाध्यक्ष जुनामाया थापाले बताउनुभयो ।गाउँपालिकाका प्रमुख प्रशासकीय अधिकृत अर्जुन चपाईले दैनिक तालिका बनाएर गाउँ गाउँबाट किसानका उत्पादन सङ्कलन गरिने बताउनुभयो । गाउँबाट किसानका सामाग्री बजार झार्ने र बजारबाट लैजानुपर्ने सामग्री गाउँ पु¥याउने काम एम्बुलेन्सले गर्ने चपाईले बताउनुभयो । एम्बुलेन्स सञ्चालनका लागि ढुवानीबापत न्यूनतम शुल्क निर्धारण गरेर यसको दिगोपनामा ध्यान दिइने गाउँपालिकाले जानकारी दिएको छ ।",
      "link": "https://gorkhapatraonline.com/news/158762",
      "image": "https://gorkhapatraonline.com/storage/media/279793/conversions/lamjung-marsyangdima-krishi-dhuwani-original-thumb.jpg"
    },
    {
      "slug": "158760",
      "title": "अठार वर्ष विदेश, अन्ततः स्वदेशमै कृषि",
      "timestamp": 1749600000000,
      "source": "gp",
      "content": "बाँकेको खजुरा गाउँपालिका–२ का ४२ वर्षीय रेसमप्रसाद चपाईले १८ वर्षसम्म विदेशमा पसिना बगाउनुभयो तर सोचे जस्तो सफलता नभएपछि स्वदेश फर्केर कृषिमा लाग्नुभयो । अहिले भैँसीपालनमार्फत गाउँमै आत्मनिर्भर बन्नुभएको छ ।",
      "longContent": "कोहलपुर समाचारदाताकोहलपुर, जेठ २८ गते । बाँकेको खजुरा गाउँपालिका–२ का ४२ वर्षीय रेसमप्रसाद चपाईले १८ वर्षसम्म विदेशमा पसिना बगाउनुभयो तर सोचे जस्तो सफलता नभएपछि स्वदेश फर्केर कृषिमा लाग्नुभयो । अहिले भैँसीपालनमार्फत गाउँमै आत्मनिर्भर बन्नुभएको छ ।  २०७६ सालदेखि आफ्नै घरमा गोठ निर्माण गरी पाँच वटा भैँसी र पाँच वटा पाडापाडीबाट व्यवसाय सुरु गर्नुभएको थियो । अहिले उहाँका फार्ममा पाँच भैँसी, तीन पाडी, एक राँगा, तीन बाख्रा र होलेस्टन जातका दुई वटा गाई छन् । उहाँले दैनिक ४० देखि ७० लिटरसम्म दुध बिक्री गर्दै आउनुभएको छ । २७ वर्षको उमेरमा वैदेशिक रोजगारीको सिलसिलामा भारत हुँदै मलेसिया, कतार, कुवेत र दक्षिण अफ्रिकासम्म पुग्नुभएका चपाईले १८ वर्षको परिश्रमबाट कमाएको पुँजीलाई आफ्नै माटोमा लगानी गर्ने निर्णय गर्नुभयो । सुरुमा १० लाख रुपियाँ लगानी गरेर थालिएको व्यवसायबाट अहिले उहाँले मासिक झन्डै एक लाख २० हजार रुपियाँसम्म आम्दानी गरिरहनुभएको छ । रेसमले एक बिघा आफ्नै र तीन बिघा भाडामा लिएको जमिनमा घाँस तथा पशु आहार उत्पादन गरिरहनुभएको छ । रेसमकी श्रीमती ४१ वर्षीय कलावती चपाईले पनि रेसमलाई व्यवसायमा सहयोग गरिरहनुभएको छ । उहाँले पशुका लागि मकै, धान र गहुँको मिश्रणबाट घरमै दाना पनि तयार पार्नुहुन्छ ।",
      "link": "https://gorkhapatraonline.com/news/158760",
      "image": "https://gorkhapatraonline.com/storage/media/279791/conversions/Pasupalan-ma-yuba-original-thumb.jpg"
    },
    {
      "slug": "158759",
      "title": "पिपिए गर्न बोलाइयो तर अन्योलमै प्राधिकरण",
      "timestamp": 1749600000000,
      "source": "gp",
      "content": "नेपाल विद्युत् प्राधिकरणले गत वैशाख ३० गते एक सार्वजनिक सूचनामार्फत ५४ जलविद्युत् आयोजना चयन गरी विद्युत् खरिदबिक्री सम्झौता (पिपिए) गर्न एक महिनाभित्र आवश्यक कागजात पेस गर्न भन्यो ।",
      "longContent": "गोरखापत्र समाचारदाताकाठमाडौँ, जेठ २८ गते । नेपाल विद्युत् प्राधिकरणले गत वैशाख ३० गते एक सार्वजनिक सूचनामार्फत ५४ जलविद्युत् आयोजना चयन गरी विद्युत् खरिदबिक्री सम्झौता (पिपिए) गर्न एक महिनाभित्र आवश्यक कागजात पेस गर्न भन्यो । दुई दिनपहिले सबै कम्पनीलाई प्राधिकरणले यसकै लागि पत्राचार पनि गर्‍यो । चैत १२ सम्म विद्युत् प्रवाहका लागि ग्रिड कनेक्सन एग्रिमेन्ट गरेका १० मेगावाटमाथिका सबै विद्युत् आयोजनालाई पिपिएका लागि बोलाउँदा थप चार हजार ८६५ मेगावाट विद्युत् आयोजना निर्माणमा जाने अवसर पाउने अवस्था सिर्जना भएको थियो । तर प्राधिकरणले पिपिएका लागि आह्वान गरेपछि जेठ १५ मा आएको बजेट वक्तव्यमा जलप्रवाही (रन अफ रिभर– आरओआर) आयोजनाको पिपिए गर्दा ‘टेक एन्ड पे’ अर्थात् उत्पादनका आधारमा नभई प्राधिकरणले गर्ने उपभोगका आधारमा भुक्तानी गर्ने भनियो । बजेट वक्तव्यको २२७ औँ बुँदामा आएको यो प्रावधानले गर्दा अब पिपिए कसरी हुन्छ भन्ने अन्योल बढेको छ । स्वतन्त्र ऊर्जा उत्पादकको संस्था इप्पान नेपालले केही दिनपहिले उद्यमी भेला गरेर ‘टेक एन्ड पे’ मा पिपिए नगर्ने बरु यसविरुद्ध चरणबद्ध आन्दोलन गर्ने चेतावनी दिएका छन् । प्राधिकरणले पत्राचार गरे अनुसार अधिकांश प्रवर्धक आफ्नो कम्पनी तथा आयोजनाको अवस्थालगायतका काजगात लिएर प्राधिकरणमा आइसकेको प्राधिकरण प्रवक्ता राजन ढकाल बताउनुहुन्छ । सूचीमा परेका ५४ मध्ये ३८ आयोजना जलप्रवाही छन् । बजेट वक्तव्यमा आएको यो प्रावधानले ती आयोजनासँग कुन सर्तमा पिपिए हुन्छ भन्ने निक्र्योल प्राधिकरणसँग छैन । “बजेटमा ‘टेक एन्ड पे’ भन्ने आएको छ तर यो संशोधन गर्नुपर्ने र पुरानै ‘टेक अर पे’ मा जानुपर्ने कुरा पनि आएको छ,” प्राधिकरण कार्यकारी निर्देशक हितेन्द्रदेव शाक्यले भन्नुभयो, “बजेट सदनबाट स्वीकृत भइसकेको पनि छैन, अहिलेलाई अन्योल नै छ ।” उहाँले प्रक्रिया थाल्दै गर्दा यो विषयको टुङ्गो पनि लागिसक्ने अपेक्षा गर्नुभयो । ‘टेक एन्ड पे’ (लेऊ र तिर) अनुसार विद्युत् खरिद सम्झौता गर्दा जलविद्युत् आयोजनाको विद्युत् बिक्रीको बजार सुनिश्चित हुँदैन । अर्थात् नेपाल विद्युत् प्राधिकरणले ऊर्जा उत्पादकसँग विद्युत् खरिदबिक्री सम्झौता त गर्छ तर उत्पादित सबै बिजुली खरिद नगर्न पाउँछ । प्राधिकरणलाई कुनै समय आवश्यक नपरेमा आज तपाईंको बिजुली किन्दिनँ भन्न पाउँछ र त्यो बिजुली खेर जान पुग्छ, विद्युत् आयोजनाले कुनै पैसा पाउँदैनन् । ऊर्जा उत्पादकले त्यो विद्युत् अन्त बेच्न पनि पाउँदैनन् किनकि विद्युत्को एक मात्र खरिदकर्ता नेपालमा नेपाल विद्युत् प्राधिकरण मात्र हो । यस्तो अवस्थाले सबैभन्दा धेरै जोखिम लगानीमा देखिन्छ । बिक्री हुने दर निश्चित हुन्छ तर बिक्री नै अनिश्चित भएपछि अब नयाँ जलप्रवाही आयोजना नबन्ने जोखिम हुन्छ । इप्पानका अध्यक्ष गणेश कार्कीका अनुसार करिब ६५ अर्ब रुपियाँ खर्च भइसकेका आरओआर आयोजना पिपिएका पर्खाइमा छन् । यसले अब ती आयोजनामा थप लगानी नहुने र भएको लगानी पनि जोखिममा पर्ने खतरा हुन्छ । नेपालमा एक मात्र खरिदकर्ता प्राधिकरण रहेको अवस्थामा उसको वित्तीय स्वास्थ्यका लागि यो प्रावधान फाइदाजनक देखिन्छ । टेक अर पे (लेऊ वा नलेऊ तर तिर) को प्रावधान अनुसार विद्युत् खरिदबिक्री सम्झौता हुँदा नेपाल विद्युत् प्राधिकरणले आयोजनाबाट उत्पादित विद्युत् खरिद गर्नेुपर्ने हुन्छ । प्राधिकरण पक्षले विद्युत् खपत गर्न नसके पनि सम्झौतामा उल्लेखित तथा उत्पादित विद्युत्को महसुल तिर्नुपर्ने हुन्छ । यसले गर्दा उत्पादित बिजुली बिक्ने सुनिश्चित हुँदा नाफा निश्चित हुन्छ ।",
      "link": "https://gorkhapatraonline.com/news/158759",
      "image": "https://gorkhapatraonline.com/storage/media/279790/conversions/5f-original-thumb.jpg"
    },
    {
      "slug": "159036",
      "title": "प्रतिनिधि सभाको गतिरोध कायमै",
      "timestamp": 1749772800000,
      "source": "gp",
      "content": "राजनीतिक सहमति हुन नसकेपछि प्रतिनिधि सभाको गतिरोध बिहीबार पनि कायमै रह्यो । सत्तारूढ दुई दल नेपाली कांग्रेस र नेकपा (एमाले) तथा प्रमुख विपक्षी दल नेकपा (माओवादी केन्द्र) भिजिट भिसा प्रकरण छानबिनका लागि संयन्त्र गठन गर्ने गरी सहमत भए पनि विपक्षीमध्येको राष्ट्रिय स्वतन्त्र पार्टी (रास्वपा) ले सहमति जनाएको छैन । संसदीय वा न्यायिक जाँचबुझ समिति माग गरिरहेको रास्वपाले सरकारले गठन गर्ने संयन्त्रमा सहमति नजनाउँदा बिहीबार पनि प्रनिनिधि सभाको अवरोध हट्न नसकेको हो ।",
      "longContent": "गोरखापत्र समाचारदाताकाठमाडौँ, जेठ ३० गते । राजनीतिक सहमति हुन नसकेपछि प्रतिनिधि सभाको गतिरोध बिहीबार पनि कायमै रह्यो । सत्तारूढ दुई दल नेपाली कांग्रेस र नेकपा (एमाले) तथा प्रमुख विपक्षी दल नेकपा (माओवादी केन्द्र) भिजिट भिसा प्रकरण छानबिनका लागि संयन्त्र गठन गर्ने गरी सहमत भए पनि विपक्षीमध्येको राष्ट्रिय स्वतन्त्र पार्टी (रास्वपा) ले सहमति जनाएको छैन । संसदीय वा न्यायिक जाँचबुझ समिति माग गरिरहेको रास्वपाले सरकारले गठन गर्ने संयन्त्रमा सहमति नजनाउँदा बिहीबार पनि प्रनिनिधि सभाको अवरोध हट्न नसकेको हो । प्रमुख दलले गरेको दुईबुँदे समझदारीमा अध्ययनका लागि रास्वपाले समय माग गरेपछि बिहीबार सहमति नभएको हो । प्रतिनिधि सभामा प्रमुख प्रतिपक्ष दलका नेता पुष्पकमल दाहाल ‘प्रचण्ड’ ले प्रमुख तीन दलले बनाएको साझा प्रस्तावमा रास्वपाले थप समय माग गरेको बताउनुभयो । भिजिन भिसा छानबिनको संयन्त्र बनाउने गरी साझा प्रतिबद्धता रहेको र रास्वपालाई पनि यसमा मनाउने प्रयास भइरहेको दलीय छलफलपछि नेता प्रचण्डले बताउनुभएको हो । सत्तारूढ दलको प्रस्तावलाई सहमतिका लागि प्रचण्डले अग्रसरता लिए पनि रास्वपा नेताहरू भने छानबिन समितिबारे विपक्षी दल एकैठाउँ रहेको बताउँछन् । रास्वपा सांसद एवं कार्यवाहक प्रवक्ता मनीष झाले विपक्षी दल समिति गठनको पक्षमा रहेको बताउनुभयो । झाले भन्नुभयो, “भिजिट भिसामार्फत मानव तस्करीको सङ्गठित अपराध सदाका लागि निराकरण गर्न छानबिन समिति बनाउने कुरामा सबै प्रतिपक्षी दल एक ठाउँमा रहेको हाम्रो निष्कर्ष छ ।”भिजिट भिसा प्रकरणमा छानबिनको संयन्त्रणको प्रस्ताव कांग्रेस–एमालेले यसअघि नै गरिसकेका थिए । प्रमुख विपक्षी दल माओवादी केन्द्र पनि संयन्त्रमा सकारात्मक भए पनि रास्वपाले अस्वीकार गरेको थियो । प्रस्तावको विकल्पमा रास्वपाले संसदीय समिति र क्षेत्राधिकारलगायतका विषय तोकेर पाँचबुँदे प्रस्ताव पठाएको थियो । पाँचबुँदे प्रस्तावलाई सत्तारूढ दलले अस्वीकार गरेका थिए । दलीय सहमति नभएपछि प्रतिनिधि सभा बिहीबार पनि अवरुद्ध भएको छ । भिजिट भिसा प्रकरणमा जेठ १३ गतेदेखि प्रतिपक्षी दलले संसद् अवरुद्ध गर्दै आएका छन् । छानबिन समिति र गृहमन्त्री रमेश लेखकको राजीनामा माग भएर सुरु भएको अवरोधमा मन्त्रीको राजीनामाबाट प्रतिपक्षी पछि हटिसकेका छन् ।",
      "link": "https://gorkhapatraonline.com/news/159036",
      "image": "https://gorkhapatraonline.com/storage/media/280259/conversions/Samsad-bhawan-original-thumb.jpg"
    },
    {
      "slug": "159035",
      "title": "सुनसान भए हिमालका काख",
      "timestamp": 1749772800000,
      "source": "gp",
      "content": "हिमाल आरोहणको मुख्य बेला मानिने वसन्तयामको आरोहण सकिएसँगै विभिन्न हिमालका आधार शिविर सुनसान बनेका छन् । सगरमाथा, ल्होत्से, नुप्त्से, मकालु, अन्नपूर्ण, कञ्चनजङ्घालगायतका हिमाल आरोहण गर्न गएका टोली फर्केपछि आधार शिविर यतिबेला सुनसान बनेका हुन् ।",
      "longContent": "गोरखापत्र समाचारदाताकाठमाडौँ, जेठ ३० गते । हिमाल आरोहणको मुख्य बेला मानिने वसन्तयामको आरोहण सकिएसँगै विभिन्न हिमालका आधार शिविर सुनसान बनेका छन् । सगरमाथा, ल्होत्से, नुप्त्से, मकालु, अन्नपूर्ण, कञ्चनजङ्घालगायतका हिमाल आरोहण गर्न गएका टोली फर्केपछि आधार शिविर यतिबेला सुनसान बनेका हुन् ।पर्यटन विभागका अनुसार वसन्त ऋतुमा सगरमाथा आरोहण गर्न जाने आरोही सबैभन्दा बढी हुने गरेका छन् । मे महिनाको २९ भित्र सगरमाथामा आरोहण पूरा गरिसक्नु पर्छ । त्यस्तै गरी जुन महिनाको पहिलो तारिखभित्र आधार शिविर खाली गरिसक्नुपर्ने भएकाले करिब तीन महिना पर्वतारोही र हेलिकोप्टरको ओहोरदोहोरले बजार जस्तै चलायमान बनेको आधार शिविरमा सन्नाटा छाएको छ ।विभागका निर्देशक हिमाल गौतमले भन्नुभयो, “यो वर्षको आरोहण सकिएसँगै करिब तीन महिना शिविर खडा गरी बसेका आरोही फर्किसकेका छन् । अहिले सगरमाथा प्रदूषण नियन्त्रण समितिका पदाधिकारीले आधार शिविरको सरसफाइ गरिरहेका छन् । त्यस्तै आरोहीका लागि तयार पारिएका संरचना सार्ने काम सकिएको छ ।”जेठ महिना सुरु भएसँगै हिमालमा तापक्रम बढेर हिमपहिरो आउने र हिउँ पग्लने भएका कारण सुरक्षाको दृष्टिकोणले अन्य हिमालका आधार शिविरबाट समेत मानवपाइला फर्किसकेको उहाँले जानकारी दिनुभयो ।यो वर्ष कति जनाले सफल आरोहण गरे भन्ने तथ्याङ्क आउन केही समय लाग्ने भए पनि शेर्पा, सहयोगी र आरोही गरेर करिब ६९४ जनाले सगरमाथा आरोहण पूरा गरेको उहाँले बताउनुभयो । उहाँले भन्नुभयो, “यो वर्ष आरोहण पूरा गरेका आरोहीको यकिन सङ्ख्या कम्पनीहरूले गर्ने ब्रिफिङपछि मात्र निश्चित हुन्छ । अहिले आरोही, आरोहण दलका सदस्य, आरोहण कम्पनीबाट अनलाइन ब्रिफिङ र डी ब्रिफिङको काम जारी छ ।”डी ब्रिफिङका क्रममा आरोहणमा गएका दल सम्बद्ध एजेन्सीले आरोहणका गतिविधि समेटेर सफल/असफल आरोहीको विवरणसहितको प्रतिवेदन विभागमा पेस गर्ने गरेको र सम्बन्धित आरोहण दलको सम्पर्क अधिकृत अनिवार्य उपस्थित भई आफू खटिई गएको दलबारे पेस गर्ने विवरणको आधारमा आरोहण प्रमाणपत्र जारी भइरहेको समेत उहाँले जानकारी दिनुभयो ।यस पटक सगरमाथासहित २७ हिमाल आरोहण गर्न एक हजार १६८ जनाले अनुमति लिएका थिए, जसमध्ये सगरमाथा आरोहण गर्न मात्रै नेपालसहित ५७ देशका ४६८ आरोहीले अनुमति लिएका थिए । अघिल्लो वर्षको यही याममा सगरमाथा आरोहण गर्न ४५ आरोही समूहका ४२१ जनाले अनुमति लिएका थिए । विभागका अनुसार यस वर्ष आरोहणका क्रममा विभिन्न हिमालमा सात जनाले ज्यान गुमाए भने दुई जना अझै सम्पर्कविहीन छन् ।",
      "link": "https://gorkhapatraonline.com/news/159035",
      "image": "https://gorkhapatraonline.com/storage/media/280257/conversions/15-ad35aa-6225-4c03-900d-b3f54db319f2-original-thumb.jpg"
    },
    {
      "slug": "159034",
      "title": "मौरीपालनबाट अब्बल आम्दानी",
      "timestamp": 1749772800000,
      "source": "gp",
      "content": "बेनी नगरपालिका–५, डडुवाकी रामकुमारी खत्रीलाई घरखर्च सकिँदा कुनै चिन्ता हुँदैन । दैनिक घरखर्च चलाउने पैसा सकियो भने उहाँ मौरीको घार खोलेर मह निकाल्नुहुन्छ र गर्जो टार्नुहुन्छ । यसै गरी उहाँका ३० वर्ष बितिसकेका छन् । उहाँ म्याग्दी जिल्लाकै नमुना कृषकमा पर्नुहुन्छ ।",
      "longContent": "ठाकुरप्रसाद आचार्य बेनी (म्याग्दी), जेठ ३० गते । बेनी नगरपालिका–५, डडुवाकी रामकुमारी खत्रीलाई घरखर्च सकिँदा कुनै चिन्ता हुँदैन । दैनिक घरखर्च चलाउने पैसा सकियो भने उहाँ मौरीको घार खोलेर मह निकाल्नुहुन्छ र गर्जो टार्नुहुन्छ । यसै गरी उहाँका ३० वर्ष बितिसकेका छन् । उहाँ म्याग्दी जिल्लाकै नमुना कृषकमा पर्नुहुन्छ ।रामकुमारीलाई मौरीको घार विगत ३० वर्षयता बैङ्क जस्तै लाग्ने गरेको छ । सानै उमेरमा विवाह गरेकी रामकुमारीको जीवन मौरीपालनबाट फेरिन धेरै समय पर्खिनु परेन । मौरीपालनबाट उहाँले अहिले वार्षिक रूपमा १५ देखि २० लाख रुपियाँ सजिलै कमाउँदै आउनुभएको छ । उहाँको घरवरिपरि मौरीका घारैघार देखिन्छन् । “छोराछोरी हुर्काउने, पढाउने, औषधि उपचारलगायतको घरखर्च चलाउन मलाई कुनै चिन्ता छैन, साथमा पैसा सकियो भने घार खोलेर मह काढ्छु,” उहाँले भन्नुभयो, “मौरीको घार मेरा लागि बैङ्कमा राखेको पैसा जस्तै भएको छ । जतिबेला चाहिन्छ, उति नै बेला निकाल्न पाइने । मह निकाल्यो, पैसा हातमा प¥यो ।” मह बिक्री गरेर नै रामकुमारीले दुई छोरा र एक छोरीलाई स्नातकोत्तरसम्मको शिक्षा दिलाइसक्नुभएको छ । उहाँको जेठो छोरा बैङ्कमा जागिरे हुनुहुन्छ भने एक छोरा र छोरीले घरैमा आमालाई सघाउँदै आउनुभएको छ । विसं २०५० तिर रेडियो नेपालमा प्रसारण हुने कृषि कार्यक्रममा मौरीपालनसम्बन्धी जानकारी सुनेर रामकुमारी र उहाँका श्रीमान् मीनबहादुर खत्रीले एउटा घारबाट मौरीपालन व्यवसाय थाल्नुभएको थियो । कृत्रिम आहाराको व्यवस्थापन गर्नु नपरी प्राकृतिक चरणबाटै अहिले दुई सय मौरीका घारबाट रामकुमारीले मह उत्पादन गर्दै आउनुभएको छ । रामकुमारी जिल्लामै पहिलो मौरीपालक कृषक हुनुहुन्छ । खत्रीकहाँबाटै घार लगेर जिल्लाका अन्य किसानले पनि मौरीपालन व्यवसाय थालेका छन् । मौरीपालन व्यवसाय गर्ने रुचि भएकाले काठमाडौँको गोदावरीमा गएर रामकुमारीका श्रीमान्ले एक हप्ताका तालिम लिएपछि मौरी पाल्न सहज भएको खत्री दम्पतीको भनाइ छ ।रामकुमारीका श्रीमान् मीनबहादुर खत्री स्थानीय ज्योति आधारभूत विद्यालयको प्रधानाध्यापक हुनुहुन्छ । रामकुमारीले अहिले पनि श्रीमान्को शिक्षक पेसाभन्दा धेरै पैसा मह बिक्री गरेर कमाउनुहुन्छ । दुई छोरा र एक छोरीलाई समेत मौरीपालनको ज्ञान र सिप रामकुमारीले सिकाउनुभएको छ । घरमै भएका छोराछोरीले आमालाई सघाउँदै आउनुभएको छ । छोरा सुरेशले भन्नुभयो, “आमाले काम गरेको देखेर मैले पनि मौरी स्याहार्न सिकेको छु । मौरीको हेरचाह र मह निकाल्ने तरिका मलाई आमाले सिकाउनुभएको छ ।”रामकुमारी खत्रीले करिब दुई सय मौरीका घारबाट वार्षिक पाँच सय केजीसम्म मह उत्पादन गर्दै आउनुभएको छ । मह प्रतिकेजी एक हजार आठ सय रुपियाँमा बिक्री हुने उहाँ बताउनुहुन्छ । महको माग अनुसार पु¥याउन कठिन भएको उहाँको भनाइ छ । पछिल्ला केही वर्ष रामकुमारीले मौरीका घारसमेत बिक्री गर्दै आउनुभएको छ । मौरीसहित प्रतिघार नौ हजार पाँच सयदेखि १० हजार रुपियाँसम्ममा बिक्री गर्ने गरेको उहाँ बताउनुहुन्छ । वार्षिक रूपमा तीन सय घारको माग आए पनि एक सयसम्म घार बिक्री गर्ने गरेको उहाँको भनाइ छ । मह र घार बिक्री गरेर वार्षिक रूपमा १५ देखि २० लाख रुपियाँसम्म आम्दानी हुने रामकुमारीले सुनाउनुभयो । वर्षमा तीन पटक मङ्सिर, फागुन र जेठमा मह निकाल्ने उहाँले बताउनुभयो । एउटा घारबाट बढीमा छ केजीसम्म मह उत्पादन हुने उहाँले बताउनुभयो । मह बिक्री गरेर रामकुमारीले पोखरा र चितवनमा गरेर करिब डेढ करोड रुपियाँ बराबरको जग्गाजमिन जोड्नुभएको छ ।",
      "link": "https://gorkhapatraonline.com/news/159034",
      "image": "https://gorkhapatraonline.com/storage/media/280258/conversions/Ramkumari-khatri-mahuri-palak--(3)-original-thumb.jpg"
    },
    {
      "slug": "159033",
      "title": "तथ्याङ्क प्रणालीमा अवरोध गरे पाँच वर्ष कैद",
      "timestamp": 1749772800000,
      "source": "gp",
      "content": "विवादास्पद विद्युतीय कारोबार ऐन खारेज गर्ने गरी सरकारले सूचना प्रविधि तथा साइबर सुरक्षा विधेयक संसद्मा दर्ता गरेको छ । फरक प्रयोजनका लागि तर्जुमा भएको कानुन सामाजिक सञ्चार प्रयोगकर्ता र सञ्चार माध्यमका सामग्रीमा आकर्षित गरिएको भन्दै पछिल्लो समय खारेजीको माग हुँदै आएको थियो ।",
      "longContent": "गोरखापत्र समाचारदाताकाठमाडौँ, जेठ ३० गते । विवादास्पद विद्युतीय कारोबार ऐन खारेज गर्ने गरी सरकारले सूचना प्रविधि तथा साइबर सुरक्षा विधेयक संसद्मा दर्ता गरेको छ । फरक प्रयोजनका लागि तर्जुमा भएको कानुन सामाजिक सञ्चार प्रयोगकर्ता र सञ्चार माध्यमका सामग्रीमा आकर्षित गरिएको भन्दै पछिल्लो समय खारेजीको माग हुँदै आएको थियो । सूचना प्रविधि तथा साइबर सुरक्षा विधेयक सङ्घीय संसद्बाट पारित भएसँगै उक्त कानुन खारेज हुने गरी सरकारले नयाँ विधेयक ल्याएको हो । उक्त ऐनको दफा ४७ दुरुपयोग भएको भन्दै आलोचना हुने गरेको छ । सञ्चार तथा सूचना प्रविधि मन्त्रालयले विधेयक दर्ता गरेको हो । सरकारले यसअघि २०७५ मा पनि सूचना प्रविधि विधेयकमा साइबर सुरक्षा र सामाजिक सञ्जालका विषय समेटेर विधेयक ल्याएको थियो । सामाजिक सञ्जालका विषयमा विधेयक विवादित बनेपछि संसदीय समितिले तयार पारेको प्रतिवेदन पारित हुन सकेन । यो पटक सरकारले सूचना प्रविधि तथा साइबर सुरक्षा र सामाजिक सञ्जालका लागि फरक फरक विधेयक संसद्मा दर्ता गरेको हो । सामाजिक सञ्जाल विधेयक गत माघमा नै राष्ट्रिय सभामा दर्ता भएको थियो । विद्युतीय अभिलेख र विद्युतीय हस्ताक्षरको मान्यता दिने गरी विधेयक प्रस्तावित छ । साइबर स्पेसको सूचना सङ्कलन, संरक्षण र व्यवस्थित गर्ने उद्देश्य सरकारले विधेयकमार्फत लिएको छ । साइबर सुरक्षासम्बन्धी प्रचलित कानुनको एकीकरण गर्न विधेयकमा प्रस्ताव गरिएको छ । विद्युतीय प्रणालीको सुरक्षित प्रयोग र प्रचलनका विषयलाई पनि विधेयकमा समेटिएको छ । यस्ता छन् कसुर र दण्डप्रस्तावित विधेयकले विद्युतीय प्रणालीको प्रयोग गरी साइबर सुरक्षा तथा तथ्याङ्क प्रणालीमा अवरोध गरे पाँच वर्षसम्म कैद वा १० लाख रुपियाँसम्म जरिबानाको प्रस्ताव गरेको छ । कसुरको मात्रा अनुसार दुवै सजाय प्रस्तावित छ । आर्थिक लाभ लिने प्रयोजनले विद्युतीय सूचना सम्प्रेषण गराएमा वा सूचना मेटाउने काम गरेमा तीन वर्षसम्म कैद वा पाँच लाख रुपियाँ जरिबानाको प्रस्ताव विधेयकमा गरिएको छ । विधेयकले विद्युतीय प्रणालीको स्रोत वा सङ्केत चोरी गर्ने तथा नष्ट गर्नुलाई पनि कसुर परिभाषित गरेको छ । यस्ता कसुरमा तीन वर्षसम्म कैद वा पाँच लाख रुपियाँ जरिबानाको प्रस्ताव गरिएको छ । कसुरको मात्रा अनुसार दुवै सजायसमेत हुन सक्ने व्यवस्था प्रस्तावित छ । कम्प्युटर प्रणालीमा अनधिकृत रूपमा पहुँच राख्ने, प्रवेश गर्ने र सूचना हेरफेर गर्नुलाई पनि विधेयकले कसुर मानेको छ । यस्तो कसुरमा दुई वर्षसम्म कैद वा दुई लाख रुपियाँसम्म जरिबाना वा दुवै सजाय प्रस्ताव छ । प्रयोगकर्तालाई कुनै पनि विद्युतीय प्रणाली प्रयोगमा अवरोध पु¥याए तीन वर्षसम्म कैद वा तीन लाख रुपियाँ जरिबानाको प्रस्ताव गरिएको छ । कसुरको मात्रा अनुसार दुवै सजायको प्रस्ताव पनि विधेयकमा गरिएको छ । विद्युतीयस्वरूपको सूचनामा क्षति पु¥याउने, स्वरूप बिगार्ने, आधिकारिक व्यक्तिलाई सूचनामा पहुँच नदिने कार्य गरेमा तीन वर्षसम्म कैद प्रस्ताव गरिएको छ । यस्तो कसुरमा तीन लाख रुपियाँसम्म जरिबानाको पनि प्रस्ताव गरिएको छ । वैयक्तिक सूचना लिन नपाउनेविद्युतीय माध्यमबाट वैयक्तिक विवरण सङ्कलन गरेमा वा अनधिकृत रूपमा सूचना प्राप्तिलाई बन्देज गरिएको छ । वैयक्तिक सूचनाको गोपनीयता भङ्गलाई पनि कसुर मानिएको छ । कानुनबमोजिम अख्तियार प्राप्त अधिकारीले आदेश दिएबाहेकका वैयक्तिक संवाद र कुराकानीलाई रेकर्ड गरेमा पनि कसुर मानिएको छ । यस्तो कसुरमा दुई वर्षसम्म कैद वा तीन लाख रुपियाँ जरिबानाको प्रस्ताव गरिएको छ । अश्लील सामाग्रीको उत्पादन, वितरण, प्रकाशन तथा खरिद बिक्रीलाई पनि कसुर मानिएको छ । विद्युतीय माध्यमबाट यस्तो कार्य गरेमा दुई वर्षसम्म कैद र दुई लाख रुपियाँसम्म जरिबानाको प्रस्ताव गरिएको छ । कसुरको मात्रा अनुसार दुवै सजायसमेत हुन सक्ने छ । अनुसन्धान, कानुन कार्यान्वयन, अध्यापन र चिकित्सकीय प्रयोजनका लागि भने छुट दिने प्रस्ताव गरिएको छ । एआई माध्यमको कसुर व्यक्ति सरहफिसिङको माध्यमबाट युजर विवरण, पासवर्ड, पिनकोड, प्याटर्न तथा टोकनको चोरीलाई विधेयकले कसुर मानेको छ । फिसिङ लिङ्कबाट प्रयोगकर्ताको विवरण प्राप्तिलाई पनि कसुर मानिएको छ । यस्तो कसुरमा दुई वर्षसम्म कैद वा दुई लाख रुपियाँसम्म जरिबानाको प्रस्ताव गरिएको छ । कसुरको मात्रा अनुसार दुवै सजाय पनि प्रस्तावित छ । कम्प्युटर प्रणालीको डाटा चोरी गरेमा दुई वर्षसम्म कैद वा दुई लाख रुपियाँ जरिबानाको प्रस्ताव गरिएको छ । कृत्रिम बौद्धिकता (आर्टिफिसियल इन्टेलिजेन्स) को माध्यमबाट भएका कसुरलाई पनि व्यक्तिले गरेको कसुर सरह मानिएको छ । कसुरका लागि दुरुत्साहन गरेमा पनि मुख्य कसुरदार सरहको सजाय प्रस्ताव गरिएको छ । मतियारलाई भने आधा सजायको प्रस्ताव गरिएको छ । सङ्गठित संस्थाबाट भएको कसुरमा व्यक्ति किटानको हकमा व्यक्ति तथा किटान नभएको अवस्थामा सम्बन्धित धनी, सञ्चालक, प्रबन्ध सञ्चालक वा महाप्रबन्धकलाई आपराधिक दायित्व हुने व्यवस्था प्रस्ताव गरिएको छ । कसुरको हदम्याद छ महिना र मुद्दा सरकारवादी हुने प्रस्ताव गरिएको छ । सूचना प्रविधि विभाग, साइबर सुरक्षा केन्द्रले गरेको निर्णय उपर जिल्ला अदालतमा पुनरावेदनको व्यवस्था विधेयकमा गरिएको छ ।   अनुमति अनिवार्यविधेयकले इजाजत नलिई डाटा र क्लाउड सेवा सञ्चालन गरेमा पाँच लाख रुपियाँसम्म जरिबाना हुने व्यवस्था प्रस्तावित छ । यस्तै नेपाल सरकारका सहसचिवको नेतृत्वमा साइबर सुरक्षा केन्द्र रहने प्रस्ताव विधेयकले गरेको छ । केन्द्रलाई डिजिटल फरेन्सिक ल्याब सञ्चालनको अधिकार पनि प्रस्ताव गरिएको छ । सञ्चार तथा सूचना प्रविधिमन्त्रीको संयोजकत्वमा साइबर सुरक्षा निर्देशक समिति रहने प्रस्ताव छ । समितिमा गभर्नर, दूरसञ्चार प्राधिकरणका अध्यक्षलगायत समितिमा सदस्य रहने व्यवस्था प्रस्तावित छ । निर्देशक समितिले नीतिगत तहमा सुझाव दिने छ ।",
      "link": "https://gorkhapatraonline.com/news/159033",
      "image": "https://gorkhapatraonline.com/storage/media/280255/conversions/55-original-thumb.jpg"
    },
    {
      "slug": "159030",
      "title": "शिक्षकको तलब वृद्धिमा पहल गर्नेछु : सभापति देउवा",
      "timestamp": 1749686400000,
      "source": "gp",
      "content": "नेपाली काँग्रेसका शीर्ष नेताहरूले शिक्षकहरूको तलब वृद्धि, सामाजिक सुरक्षा र शिक्षाको गुणस्तर सुधारका लागि सरकारसँग पहल गर्ने प्रतिबद्धता व्यक्त गरेका छन्।",
      "longContent": "काठमाडौं, जेठ २९ गते । नेपाली काँग्रेसका शीर्ष नेताहरूले शिक्षकहरूको तलब वृद्धि, सामाजिक सुरक्षा र शिक्षाको गुणस्तर सुधारका लागि सरकारसँग पहल गर्ने प्रतिबद्धता व्यक्त गरेका छन्।बिहीवार काठमाडौंमा सम्पन्न नेपाल शिक्षक संघको २४औं संघीय प्रतिनिधि सभामा सभापति शेरबहादुर देउवा, महामन्त्री गगनकुमार थापा र महामन्त्री विश्वप्रकाश शर्माले सम्बोधन गर्दै शिक्षाको वर्तमान संकट, शिक्षकको अधिकार र सुधारको एजेण्डा स्पष्ट रूपमा राख्नु भएको हो । सभापति शेरबहादुर देउवाले मुलुकको आर्थिक अवस्था कमजोर भए पनि महँगी बढेका कारण शिक्षकहरूको तलबले जीवनयापन गर्न गाह्रो भएको भन्दै तलव वृद्धि गर्न आफूले सरकारसँग पहल गर्ने बताउनुभयो।उहाँले भन्नुभयो, “नेपालको अर्थतन्त्रले पनि धान्नुप¥यो, तर शिक्षक साथीहरूका जायज मागहरूलाई केही हदसम्म भए पनि पूरा गर्न म सरकारसँग कुरा गर्नेछु।”देउवाले शिक्षकहरूले विगतका राजनीतिक परिवर्तनमा मात्र नभई सामाजिक चेतना फैलाउन पनि ठूलो योगदान दिएको भन्दै अब उनीहरूको माग सुन्नु राज्यको दायित्व भएको उल्लेख गर्नुभयो।यसैगरी, महामन्त्री गगनकुमार थापाले शिक्षा क्षेत्रमा अहिले पठनपाठन नभई सिकाइको संकट रहेको उल्लेख गर्नुभयो।उहाँले विद्यालय शिक्षा विधेयकमार्फत कानुनी व्यवस्था भएपछि शिक्षा विकासको दशक प्रारम्भ हुने बताउँदै भन्नुभयो, “हामी नेपालीहरू अझै लो इन्कमबाट माथि उठिसकेका छैनौँ, त्यसका लागि कक्षाकोठाभित्रको सिकाइ नबढाइकन सम्भव छैन।”महामन्त्री थापाले शिक्षकहरूलाई परिवर्तनको संवाहक भन्दै विद्यालय र कक्षाकोठाको अवस्था नयाँ उत्साहका साथ सुधार गर्नुपर्नेमा जोड दिनुभयो।काँग्रेसका अर्का महामन्त्री विश्वप्रकाश शर्माले विद्यालय शिक्षा विधेयक शिक्षकहरूसँग गरिएका सम्झौताहरू अक्षरशः लागू हुने विश्वास व्यक्त गर्नुभयो।उहाँले शिक्षा विधेयक सामाजिक रुपान्तरणको मुख्य माध्यम भएको भन्दै, “राजनीति र विद्यालय, स्थानीय तह र विद्यालयबीचको सहकार्य भनेको सामाजिक रुपान्तरणको प्रक्रिया हो,” भन्नुभयो।शर्माले शिक्षकहरूले मात्र गाउँगाउँमा सामाजिक परिवर्तनको झण्डा बोक्नसक्ने उल्लेख गर्दै शिक्षाको मुद्दा शिक्षकहरूकै नेतृत्वमा अघि बढ्ने विश्वास व्यक्त गर्नुभयो।संघीय प्रतिनिधि सभामा नेताहरूको सहभागिता र प्रतिबद्धताले शिक्षा क्षेत्र सुधारका लागि राजनीतिक दलको सक्रियता झल्किएको छ। शिक्षक संघका प्रतिनिधिहरूले समेत पारिश्रमिक, मर्यादाक्रम, सामाजिक सुरक्षा र शिक्षाको गुणस्तरीय सुधारका मागहरू राखेका छन्।",
      "link": "https://gorkhapatraonline.com/news/159030",
      "image": "https://gorkhapatraonline.com/storage/media/280252/conversions/sherbahdur-deuba-original-thumb.jpg"
    },
    {
      "slug": "159026",
      "title": "बालबालिकाले स्नेहपूर्ण जीवन पाउनुपर्छ : प्रधानमन्त्री ओली",
      "timestamp": 1749686400000,
      "source": "gp",
      "content": "प्रधानमन्त्री केपी शर्मा ओलीले कुनै पनि बालबालिकाले सडकमा बस्न बाध्य हुन नहुने र उनीहरुले स्नेहपूर्ण जीवन पाउनुपर्ने बताउनुभएको छ।",
      "longContent": "काठमाडौँ, जेठ २९ गते। प्रधानमन्त्री केपी शर्मा ओलीले कुनै पनि बालबालिकाले सडकमा बस्न बाध्य हुन नहुने र उनीहरुले स्नेहपूर्ण जीवन पाउनुपर्ने बताउनुभएको छ।बालश्रम विरुद्ध विश्व दिवसको सन्दर्भमा बालसंरक्षण राष्ट्रिय सञ्जाल (एनसिपिए) द्वारा आज प्रधानमन्त्री निवास, बालुवाटारमा आयोजित कार्यक्रममा प्रधानमन्त्री ओलीले “म बालबालिकाले दुःख पाएको सुन्न र देख्न पनि सक्दिनँ।मलाई गाह्रो हुन्छ।म उनीहरु सँधै मुस्कुराइहुन् भन्ने चाहन्छु।सामन्ती व्यवस्थाको शोषणका समयमा यसरी आज जस्तो बालबालिकाले आफ्ना कुरा र अधिकारबारे बोल्न र शासकहरुलाई सुनाउन पाउँदैनथे।आज म प्रधानमन्त्रीका रुपमा बालबालिकाका कुरा सुनिरहेको छु”, बालबालिकाका समस्याका कुरा सुनेपछि भावुक हुँदै  प्रधानमन्त्री ओलीले भन्नुभयो, “हाम्रा कुनै पनि बालबालिका सडकमा वा बालश्रममा पर्न बाध्य हुनु हुँदैन।उनीहरुले स्नेहपूर्ण जीवन पाउनुपर्छ।हामीले सडक बालबालिका मुक्त अभियान सञ्चालन गरेका छौँ, सिङ्गो मुलुकको आर्थिक–सामाजिक रूपान्तरणसँगै बालबालिकाको समग्र हितका लागि हाम्रा प्रयासहरु जारी रहनेछन् ।’’उहाँले आफूूले जीवनमा बालबालिकालाई जिस्किएर पनि नपिटेको र एक शब्द पनि गाली नगरेको उल्लेख गर्दै उनीहरुको आफ्नो कारणले कहिले पनि बालबालिकालाई रुवाउन नचाहने स्पष्ट गर्नुभयो।“मैले विभिन्न ठाउँका बालबालिकालाई अभिभावकत्व लिएर पढाएको छु।देशभरका बालबालिकालाई स्नेहमय जीवन कसरी दिन सकिन्छ भन्नेमा हामी लागिरहेका छौँ।सिङ्गै देशको आर्थिक र सामाजिक अवस्था सुधारमा सरकार लागि रहेको छ।पक्कै पनि हामी स्थितिमा फरक ल्याउँछौँ ।’’, प्रधानमन्त्रीको भनाइ थियो, “बालश्रममा परेका बालबालिकालाई त्यहाँबाट हटाएर राम्रो व्यवस्था गरिदिन सक्नुपर्छ ।’’प्रथम महिला राधिका शाक्यसमेत सहभागी कार्यक्रममा विभिन्न स्थलमा रहेका १९ बालबालिकाका तर्फबाट बालश्रमका समस्या र समाधानका विषयमा  प्रधानमन्त्री ओलीलाई सामूूहिकरुपमा चिठी बुझाएका थिए ।कार्यक्रममा एनसिपिएका पूर्व अध्यक्ष विमला ज्ञवालीले बालश्रम अन्त्यका लागि विद्यमान कानुनी व्यवस्थामा संशोधन हुनुपर्ने बताउनुभयो भने राष्ट्रिय कार्य तथा समन्वय समूह (एनएसिजी–नेपाल) का सहअध्यक्ष नरेन्द्र डङ्गोलले बालबालिकामाथिको सबै प्रकारको हिंसा अन्त्यका लागि सरकार र सामाजिक क्षेत्रबाट पहल हुनुपर्नेमा जोड दिनुभयो।",
      "link": "https://gorkhapatraonline.com/news/159026",
      "image": "https://gorkhapatraonline.com/storage/media/280246/conversions/pm-news-original-thumb.jpg"
    },
    {
      "slug": "158998",
      "title": "मनसुनी हावा सक्रिय हुँदा देशका अधिकांश स्थानमा वर्षा",
      "timestamp": 1749686400000,
      "source": "gp",
      "content": "जल तथा मौसम विज्ञान विभागअन्तर्गत मौसम पूर्वानुमान महाशाखाले मनसुनी हावा सक्रिय हुँदा यतिबेला मुलुकको विभिन्न स्थानमा वर्षा सुरु भएको जनाएको छ।देशको पश्चिम र मध्य भू–भागमा पश्चिमी वायु तथा स्थानीय वायुको प्रभाव रहेको महाशाखाले जनाएको छ।",
      "longContent": "काठमाडौँ, जेठ २९  गते। जल तथा मौसम विज्ञान विभागअन्तर्गत मौसम पूर्वानुमान महाशाखाले मनसुनी हावा सक्रिय हुँदा यतिबेला मुलुकको विभिन्न स्थानमा वर्षा सुरु भएको जनाएको छ।देशको पश्चिम र मध्य भूभागमा पश्चिमी वायु तथा स्थानीय वायुको प्रभाव रहेको महाशाखाले जनाएको छ।माहाशाखाका मौसमविद् गोविन्द झाले मनसुनी हावा चलिरहेको, बङ्गालको खाडीबाट जलवास्पयुक्त हावा नेपाल आएकाले वर्षा गराउने प्रणाली विकसित भई हाल मुलुकको विभिन्न स्थानमा मध्यमदेखि भारी वर्षा भइरहेको बताउनुभयो।“हाल देशभर आंशिकदेखि साधारणतया बदली, कोशी प्रदेशको इलाम, बागमती प्रदेशको काभ्रेपलान्चोक, सिन्धुपाल्चोक, नुवाकोट, काठमाडौँ र चितवन, लुम्बिनी प्रदेशको प्युठान र रोल्पा, कर्णाली प्रदेशको सुर्खेत आसपासमा मेघगर्जन÷चट्याङसहित हल्कादेखि मध्यम वर्षा भइरहेको छ”, उहाँले भन्नुभयो।उहाँका अनुसार इलाम आसपास र बर्दिया आसपासका एक–दुई स्थानमा भारी वर्षासमेत भइरहेकाले आवश्यक सतर्कता अपनाउन भनिएको छ।झाका अनुसार काठमाडौँ उपत्यकामा शनिबारसम्म वर्षाको सम्भावना छ।माहाशाखाले शुक्रबार बिहानसम्म कोशी प्रदेश, बागमती प्रदेश, गण्डकी प्रदेश र लुम्बिनी प्रदेशका एक–दुई स्थानमा भारी वर्षाको पनि सम्भावना रहेको जनाएको छ।साथै कोशी प्रदेश, बाग्मती प्रदेश, गण्डकी प्रदेशका उच्च–पहाडी तथा हिमाली भूभागका थोरै स्थान तथा बाँकी उच्च–पहाडी तथा हिमाली भूभागका एक–दुई स्थानमा हल्का वर्षा÷हिमपातको सम्भावना पनि रहेको महाशाखाको भनाइ छ।\tमहाशाखाले दैनिक जनजीवन, कृषि, स्वास्थ्य, सडक तथा हवाई यातायातमा प्रभाव पर्न सक्ने हुँदा सोको असरबाट बच्न आवश्यक तयारी गर्नु तथा सतर्कता अपनाउन महाशाखाको अनुरोध छ।रासस",
      "link": "https://gorkhapatraonline.com/news/158998",
      "image": "https://gorkhapatraonline.com/storage/media/280192/conversions/raning-original-thumb.jpg"
    },
    {
      "slug": "158978",
      "title": "साझेदारी र कनेक्टिभिटी नेपाल भारत साझा समृद्धिका आधारः परराष्ट्रमन्त्री",
      "timestamp": 1749686400000,
      "source": "gp",
      "content": "परराष्ट्रमन्त्री डा. आरजु राणा देउवाले नेपाल भारतबिचमा विभिन्न क्षेत्रमा हुनसक्ने संयुक्त साझेदारी र कनेक्टिभिटीका माध्यमबाट नै दुवै देशमा साझा समृद्धि हासिल हुने बताउनुभएको छ ।",
      "longContent": "काठमाडौँ, जेठ २९ गते । परराष्ट्रमन्त्री डा. आरजु राणा देउवाले नेपाल भारतबिचमा विभिन्न क्षेत्रमा हुनसक्ने संयुक्त साझेदारी र कनेक्टिभिटीका माध्यमबाट नै दुवै देशमा साझा समृद्धि हासिल हुने बताउनुभएको छ । नेपाल–भारत रणनीतिक संवादसम्बन्धी बिहीबार काठमाडौँमा आयोजित एक कार्यक्रमको उद्घाटन गर्दै मन्त्री डा. राणाले नेपाल–भारतबीच व्यापार, पारवहन र लगानीमा सहयोगलाई तीव्रता दिई कनेक्टिभिटीका माध्यमबाट आर्थिक साझेदारीलाई अगाडि बढाउनुपर्नेमा जोड दिनुभयो । नेपाल र भारतले दुई देशबिचको सम्पर्क सञ्जाललाई विभिन्न प्लेटफर्महरूमार्फत समृद्धिमा रूपान्तरण गर्ने समय आएको प्रसङ्ग उल्लेख गर्दै उहाँले भन्नुभयो, “म एउटा यस्तो भविष्यको प्रतीक्षामा छु कि जहाँ नेपाली किसानको अदुवा २४ घण्टामा मुम्बईको बजारमा पुग्छ र एक भारतीय पर्यटक दिल्लीमा बिहानको बैठक सकेर साँझको उडानमा पोखरा पुग्छ । यो त्यस्तो निकटता होस् कि दुई देशका नागरिकको आर्थिक समृद्धिको आधार बनोस् ।”नेपाल–भारत सम्बन्ध सभ्यताको सुरुवातमा राखिएका जगहरूमा निर्मित रहेका प्रसंग उल्लेख गर्दै मन्त्री डा. राणाले हाम्रा नागरिकको जीवन साझा मूल्यमान्यता, संस्कृति र भावनामा आधारित रहेकाले उनीहरुबिचको जनसम्पर्क, सहकार्य र कनेक्टिभिटीले नै दुवै देशको समृद्ध भविष्यको रेखा कोर्न सहयोग पुग्नेछ भन्नुभयो । नेपाल र भारतले सडक, रेलवे, जलमार्ग, हवाई मार्ग, डिजिटल पूर्वाधार लगायतमा लगानी गरेर पारस्परिक सम्पर्क सञ्जाल बढाउनुपर्नेमा उहाँको जोड थियो । उहाँले भन्नुभयो, “हाम्रा दुई देशबीचको निर्वाध सम्पर्क सञ्जालले क्षेत्रीय र विश्वव्यापी आपूर्ति शृङ्खलाहरूमा मात्र सहयोग गर्दैनन्, पारवहन व्यापार र सीमा अर्थतन्त्रलाई पनि स्तरोन्नति गर्न सक्नेछन् । यसबाट दुवै देशका नागरिक लाभान्वित हुन सक्नेछन् ।”मन्त्री डा. राणाले हाल विश्वव्यापी आर्थिक परिदृश्य ज्ञानमा आधारित अर्थतन्त्र, सेवाहरू र डिजिटल प्लेटफर्महरूतर्फ केन्द्रित भइरहेको बताउँदै अबका दिनमा दुई देशले पनि डिजिटल अर्थतन्त्र, प्रविधि र नवप्रवर्तन, आधुनिक शिक्षा, सीप विकास र रचनात्मक अर्थतन्त्रका क्षेत्रमा आफ्ना प्रयासहरुलाई साझा रुपमा केन्द्रित गर्नुपर्नेमा जोड दिनुभयो । पछिल्लो समयमा ऊर्जा क्षेत्र दुई देशबिचको सहयोगको प्रमुख उदाहरणका रूपमा रहेको बताउँदै मन्त्री डा. राणाले नेपालको विशाल जलविद्युत् सम्भावनाले स्वच्छ, नवीकरणीय ऊर्जा स्रोत प्रदान गर्ने र यो आउने पुस्ताका लागि उपयोगी हुने बताउनुभयो । आगामी दशकमा नेपालबाट १० हजार मेगावाट विद्युत् आयात गर्ने भारतको प्रतिबद्धताले नेपाल–भारत ऊर्जा सहयोगको प्रतितिधित्व गरेको बताउँदै नेपाल र भारतले पारस्परिक रूपमा प्रसारण अन्तरसम्बन्ध, ग्रिड कनेक्टिभिटी र विद्युत् आदानप्रदान, सीमापार बिजुली व्यापार विकास गर्नेसहित विद्युत् क्षेत्रमा सहयोगलाई थप मजबुत बनाएका प्रसङ्ग पनि उहाँले उल्लेख गर्नुभयो ।मन्त्री डा. राणाले भारतमा ठुलो मात्रामा डिजिटल सीप र नवप्रवर्तन रहेका र नेपालमा बढ्दो युवा र प्रविधि–प्रेमी जनसङ्ख्या रहेको प्रसङ्ग उल्लेख गर्दै भन्नुभयो, “हामीले पारस्परिक सहकार्यमा टेक हबहरू, स्टार्ट–अपहरू र डिजिटल नवप्रवर्तन प्लेटफर्महरूलाई प्रवर्धन गर्नुपर्छ र हाम्रा युवाहरूलाई सँगै काम गर्न, प्रविधिको प्रयोग गर्दै समृद्धिको बाटोमा अघि बढ्न दिनुपर्छ ।” आज विश्व द्रुत प्राविधिक परिवर्तन, परिवर्तनशील भूराजनीतिक गतिशीलतामा रहेको तथा विश्वव्यापी जलवायु परिवर्तनले निम्त्याउने जोखिमहरू बढ्दै गएको अवस्थामा दुई देशबीच साझा चुनौतीसँग जुध्न संयुक्त सहकार्य आवश्यक रहेको बताउँदै नेपालमा हालै सम्पन्न सगरमाथा संवादको पहिलो संस्करणमा भारत सरकारको सहयोग र समर्थनका लागि आभार पनि व्यक्त गर्नुभयो । नेपालले आफ्ना छिमेकी र मित्रहरूसँगको साझेदारीमा नयाँ युगमा शान्ति, स्थिरता र समृद्धिको भविष्यको अपेक्षा गरेको बताउँदै मन्त्री डा. राणाले यस प्रकारका प्लेटफर्महरुले नेपाल–भारत सम्बन्धलाई थप प्रगाढ बनाई विचारहरुको आदानप्रदानलाई प्रवर्धन गर्ने र जनता जनताबिचको सम्पर्कलाई थप मजबुत बनाउन सहयोग पुर्‍याउने धारणा राख्नुभयो ।",
      "link": "https://gorkhapatraonline.com/news/158978",
      "image": "https://gorkhapatraonline.com/storage/media/280201/conversions/Arju-original-thumb.jpg"
    },
    {
      "slug": "158966",
      "title": "हुम्लामा फल्यो ड्रागन फ्रुट",
      "timestamp": 1749686400000,
      "source": "gp",
      "content": "हिमाली जिल्ला हुम्लामा ड्रागन फ्रुट फल्न लाग्न थालेको छ । अत्यधिक जाडो हुने हुम्लामा परीक्षणका लागि तुम्चमा लगाइएको बोटले फल दिन थालेको हो ।",
      "longContent": "मोहनसिंह बुढाअदानचुली, (हुम्ला) जेठ २९ गते । हिमाली जिल्ला हुम्लामा ड्रागन फ्रुट फल्न लाग्न थालेको छ । अत्यधिक जाडो हुने हुम्लामा परीक्षणका लागि तुम्चमा लगाइएको बोटले फल दिन थालेको हो । फल्छ कि फल्दैन भनेर परीक्षण गर्न आफूले १ सय ५० बिरुवा रोपेको भए पनि एक सयभन्दा धेरै बोटमा यतिबेला फूल फुलेर फल लागेको अदानचुली –३ का नेत्र फडेराले बताउनुभयो । जिल्लाको तराईका रुपमा लिँदैआएको तुम्चमा सोही फल फल्न थालेपछि अब ब्याबसायिक ड्रागन खेतीतर्फ लाग्ने उहाँको भनाइ छ । यतिबेला बोटमा फलेका धेरै फलको व्यावसायिक बिक्री सुरु नभएको भए पनि लगाएको दुई वर्षभित्र फल दिँदा आफूलाई सो खेती गर्न उत्साहित बनाएको छ । जिलामा भनेको ड्रागनको प्रतिकिलो ४ सय देखि ७ सयसम्म मूल्य छ । तर आफूले बिक्री गर्न नगएको बताउनुभयो ।फल फल्न थालेपछि यस वर्ष एक बिघा जमिनमा लागाइएको ड्रागनलाई पिल्लर हालेर टायरमाथि चढाउने सोचमा रहेको फडेराको भनाइ छ । बोटलाई हाल काठको सहायताले उभ्याइएको भए पनि फल दिइरहेको छ । उहाले भन्नुभयो, “अझै धेरै फल फलाउनका लागि पिल्लरमा राख्नुपर्ने देखिन्छ ।” फल जिल्लाको तुम्चमा मात्र नभइ मकैमा समेत धेरै जनाले गर्न थालेको अर्का स्थानीय दत्त बुढाले बताउनुभयो । उहाँले आफ्नो बारिमा लगाइएका ड्रागनले समेत यसै बर्षबाट फल दिन थालेको छ । आफूले पनि परीक्षण गर्नकै लागि ५ रोपनी जमिनमा लगाएको ड्रागनले फल दिँदा मन खुसी भएको बताउनुभयो । सो फलको खेती यतिबेला जिल्लाको अदानचुली, सलिसल्ला, बाग्रेचौर, घाट, दोमुख, पैमा र कवाडीलगायतका क्षेत्रमा लगाउन सुरु गरिएको छ । हिमाली जिल्लामा पनि फल दिन थालेपछि र यसबाट आम्दानी मनग्य हुने भएकाले खेती गर्न आकर्षण बढेको स्थानीयको बुझाइ छ ।",
      "link": "https://gorkhapatraonline.com/news/158966",
      "image": "https://gorkhapatraonline.com/storage/media/280100/conversions/dragan-humla-orginal-mohansing-budha-original-thumb.jpg"
    },
    {
      "slug": "158963",
      "title": "बाढीले डाइभर्सन पुरेपछि पूर्वपश्चिम राजमार्ग अवरुद्ध",
      "timestamp": 1749686400000,
      "source": "gp",
      "content": "बुधबार राति आएको बाढीले डाइभर्सन पुरेपछि पूर्वपश्चिम राजमार्गको नारायणघाट–बुटबल सडक खण्ड अवरुद्ध भएको छ । बाढीले विनयी त्रिवेणी गाउँपालिकाको विनयी खोलाको डाइभर्सन पुरेपछि बिहबिार बिहान ८ः४५ बजेदेखि यातायात अवरुद्ध भएको जिल्ला प्रहरी कार्यालय नवलपुरले जनाएको छ ।",
      "longContent": "बोमलाल गिरीनवलपुर, जेठ २९ गते । बुधबार राति आएको बाढीले डाइभर्सन पुरेपछि पूर्वपश्चिम राजमार्गको नारायणघाट–बुटबल सडक खण्ड अवरुद्ध भएको छ । बाढीले विनयी त्रिवेणी गाउँपालिकाको विनयी खोलाको डाइभर्सन पुरेपछि बिहबिार बिहान ८ः४५ बजेदेखि यातायात अवरुद्ध भएको जिल्ला प्रहरी कार्यालय नवलपुरले जनाएको छ ।वर्षातका कारण अचानक पानीको बहाव बढ्न गई डाइभर्सन माथिबाट पानि बगेपछि बाटो बन्द भएको जिल्ला प्रहरी कार्यालयका सूचना अधिकारी, प्रहरी नायब उपरीक्षक मधु नेपालले जानकारी दिनुभयो ।खोलाले डाइभर्सन पुरेपछि यात्रुबाहक सवारी साधन र साना सवारी साधनहरु होङ्सीगेटबाट सर्दी हुँदै जाने वैकल्पिक सडकबाट पठाइएको र मालबाहक ठुला सवारी साधनहरु दुवैतर्फ एक लाइनमा रोकिराखेको नेपालले जानकारी दिनुभयो ।गत पुस २६ गते भारतीय हेवी ट्रक पास हुने क्रममा दुम्किवासस्थित विनयी खोलाको २ सय ४५ मिटर लामो पुरानो पुल भाँचिएपछि डाइभर्सनको भरमा यातायात सञ्चालन हुँदै आएको छ । खोलाले यो डाइभर्सनमा अवरोध गरेको यो चौथो पटक हो । यसअघि तीन पटकसम्म खोलाले डाइभर्सन बगाएको थियो ।निर्माणाधीन नयाँ पक्की पुल आउँदो असार १४ गतेदेखि सञ्चालन हुने बताइएको छ । नारायणघाट–बुटबल सडक आयोजनाका सूचना अधिकारी शिव खनालका अनुसार ढलान भएको २८ दिनपछि पुलमा यातायात सञ्चालन गर्न मिल्दछ । यही जेठ २३ गते पुलको अन्तिम स्पानको ढलान सकिएको हो ।",
      "link": "https://gorkhapatraonline.com/news/158963",
      "image": "https://gorkhapatraonline.com/storage/media/280099/conversions/IMG_8784-original-thumb.jpg"
    },
    {
      "slug": "158951",
      "title": "गर्भपतन गराएको आरोपमा सासु–ससुरा पक्राउ",
      "timestamp": 1749686400000,
      "source": "gp",
      "content": "सप्तरीमा बुहारीको गर्भपतन गराएको आरोपमा सासु ससुरा पक्राउ परेका छन् । पक्राउ पर्नेमा हनुमाननगर कंकालिनी नगरपालिका –२ सकरदहीका परमेश्वरदेवी खंग र चुलबुल देवी खंग रहेका छन् ।",
      "longContent": "सुधा देवभारदह (सप्तरी), जेठ २९ गते । सप्तरीमा बुहारीको गर्भपतन गराएको आरोपमा सासु ससुरा पक्राउ परेका छन् । पक्राउ पर्नेमा हनुमाननगर कंकालिनी नगरपालिका –२ सकरदहीका परमेश्वरदेवी खंग र चुलबुल देवी खंग रहेका छन् ।उनीहरूमाथि १७ हप्ताको गर्भवती रहेकी बुहारी अनिषा खंगलाई गर्भपतन गराउने उद्देश्यले जबर्जस्ती औषधी खुवाएर गर्भपतन गराएको आरोप रहेकाले उनीहरूलाई पक्राउ गरेको जिल्ला प्रहरी कार्यालय सप्तरीका प्रहरी प्रमुख एसपी ढकेन्द्र खतिवडाले जानकारी दिनुभयो । उनीहरु बुधबार पक्राउ परेका छन् ।सासू र काकी सासु सीता खंगले मंगलबार राति जबर्जस्ती बलप्रयोग गरेर गर्भपतन हुने औषधी खुवाएको अनिषाले गुनासो गर्नुभयो । औषधी खुवाउने क्रममा भाग्ने प्रयास गर्दा पनि नसकेपछि राति प्रसव पीडाले छटपटाएको बेला स्थानीयको सहयोगमा प्रहरीमा आएको पीडितले बताउनुभयो । प्रहरीले स्वास्थ्य अवस्था गम्भीर देखेपछि तत्काल स्थानीय गजेन्द्रनारायण सिंह अस्पतालमा उपचारका लागि भर्ना गरेका थिए ।पीडाले छटपटाइरहेको बेला अत्यधिक रक्तश्राव भइरहेको बेला अस्पताल आएसँगै उपचारको क्रममा गर्भपतन भएको अस्पतालका मेडिकल सुपरिटेन्डेन्ट डा. प्रकाश साहले बताउनुभयो । उहाँको सासू समेत अनुसन्धानको दायरामा छिन् । यस्तो गलत काम गर्नेहरुलाई कानुनी कार्वाही गरिने जिल्ला प्रहरी कार्यालय सप्तरीका प्रहरी प्रमुख ढकेन्द्र खतिवडाले जानकारी दिनुभयो ।",
      "link": "https://gorkhapatraonline.com/news/158951",
      "image": "https://gorkhapatraonline.com/storage/media/280075/conversions/Pakrau-original-thumb.jpg"
    },
    {
      "slug": "158904",
      "title": "गर्मी छल्न र्‍याफ्टिङ",
      "timestamp": 1749686400000,
      "source": "gp",
      "content": "उखरमाउलो गर्मीले वातावरण तातेको छ । केही दिनअघि पूर्वी क्षेत्रमा झुलुक्क देखिएको मनसुन त्यतै अड्किएको छ । पानी नपर्दा तापक्रम ३१ डिग्रीसम्म पुगेको छ । बढ्दो तापक्रमले घरबाहिर निस्कन पनि नसक्ने अवस्था छ ।",
      "longContent": "दमौली (तनहुँ), जेठ २९ गते । उखरमाउलो गर्मीले वातावरण तातेको छ । केही दिनअघि पूर्वी क्षेत्रमा झुलुक्क देखिएको मनसुन त्यतै अड्किएको छ । पानी नपर्दा तापक्रम ३१ डिग्रीसम्म पुगेको छ । बढ्दो तापक्रमले घरबाहिर निस्कन पनि नसक्ने अवस्था छ ।यस्तो अवस्थामा देशका विभिन्न ठाउँबाट बढ्दो गर्मी छल्न मानिसहरू त्रिशूली नदीमा र्‍याफ्टिङका लागि आउन थालेका छन् । काठमाडौँ तथा चितवनबाट गाडीमा दुई/तीन घण्टामै पुगिने त्रिशूली नदीमा र्‍याफ्टिङ गर्नेको सङ्ख्या केही दिनयता बढेको हो । र्‍याफ्टिङ मात्रै नभई यतिबेला त्रिशूलीमा क्लिफ जम्प गर्दै नदीको चिसो पानीमा रमाउने पनि देखिन्छन् ।त्यसो त यो र्‍याफ्टिङका लागि सबैभन्दा उपयुक्त समय पनि हो । लामो समयदेखि र्‍याफ्टिङ व्यवसाय सञ्चालन गर्दै आउनुभएका त्रिशूली रिभर साइड रिसोर्ट र त्रिशूली भिल्लाका सञ्चालक उद्धव कँडेल यतिबेला र्‍याफ्टिङका लागि आउनेहरूको सङ्ख्या उल्लेख्य बढेको बताउनुहुन्छ ।“र्‍याफ्टिङका लागि यो अनुकूल समय हो, बर्खा सुरु नभएकाले नदीमा पानीको सतह पनि बढेको छैन,” उहाँले भन्नुभयो, “पारिवारिक साहसिक गतिविधि भएकाले र्‍याफ्टिङ गर्नेह बढेका छन् ।” बिदाका दिन आउने, र्‍याफ्टिङ गर्ने र रिसोर्ट तथा भिल्लामा एक रात बिताउनेहरू बढेको उहाँको भनाइ छ । उहाँका अनुसार त्रिशूलीमा खास गरी काठमाडौँ, चितवन, पोखरालगायतका सहरबाट मानिस आउने गरेका छन् । “कतिपय मानिस काठमाडौँ–चितवन–पोखराको यात्राका क्रममा पनि र्‍याफ्टिङ गरेर जानेहरू हुनुहुन्छ, त्यसबाहेक काठमाडौँ र चितवनबाट प्याकेजमा र्‍याफ्टिङलगायतका गतिविधिका लागि आउने छन्,” उहाँले भन्नुभयो । यहाँ आउनेहरू गर्मी छल्ने मात्रै नभई नदीमाथि स्काई साइक्लिङलगायतका गतिविधिका लागि पनि आउने गरेको उहाँको बुझाइ छ ।त्रिशूली नदीमा र्‍याफ्टिङ निकै सहज भएकाले काठमाडौँबाट चितवन वा पोखरा जाने जोकोहीले पनि बाटोमा र्‍याफ्टिङ गर्न सक्छन् । “र्‍याफ्टिङ सबै उमेर समूहका लागि हो,” सञ्चालक कँडेलले भन्नुभयो । र्‍याफ्टिङ गाइड मिथुन श्रेष्ठका अनुसार त्रिशूली नदी आफैँमा ‍र्‍याफ्टिङका लागि प्रमुख गन्तव्य हो । परिवार तथा साथीहरूको समूहमा नदीमा र्‍याफ्टिङ गर्दा र्‍यापिड (पानीको भँगालो) मा पौँठेजोरी खेल्दै जानुको अनुभव निकै रोमाञ्चक हुने उहाँको अनुभव छ । काठमाडौँबाट नजिकैको गन्तव्य र सहज यातायातको पहुँचका कारणले त्रिशूली र्‍याफ्टिङको प्रमुख गन्तव्य बनेको छ ।",
      "link": "https://gorkhapatraonline.com/news/158904",
      "image": "https://gorkhapatraonline.com/storage/media/280023/conversions/Raftaing-original-thumb.jpg"
    },
    {
      "slug": "158899",
      "title": "सदनको अवरोध छिट्टै हट्ने विश्वास",
      "timestamp": 1749686400000,
      "source": "gp",
      "content": "सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले छिट्टै नै सदनको अवरोध हट्ने बताउनुभएको छ । बुधबार सिंहदरबारमा जेठ २६ गते बसेको मन्त्रीपरिषद् बैठकका निर्णय सार्वजनिक गर्ने क्रममा सञ्चारकर्मीको जिज्ञासामा मन्त्री गुरुङले यो विश्वास व्यक्त गर्नुभएको हो ।",
      "longContent": "गोरखापत्र समाचारदाताकाठमाडौँ, जेठ २९ गते । सरकारका प्रवक्ता एवं सञ्चार तथा सूचना प्रविधिमन्त्री पृथ्वी सुब्बा गुरुङले छिट्टै नै सदनको अवरोध हट्ने बताउनुभएको छ । बुधबार सिंहदरबारमा जेठ २६ गते बसेको मन्त्रीपरिषद् बैठकका निर्णय सार्वजनिक गर्ने क्रममा सञ्चारकर्मीको जिज्ञासामा मन्त्री गुरुङले यो विश्वास व्यक्त गर्नुभएको हो ।सदनको अवरोध हटाउने विषयमा सत्तापक्ष र प्रतिपक्षबिच लामै छलफल चलिरहेको जानकारी गराउँदै उहाँले आज वा भोलिसम्म सदन खुलाउने विषयमा कुरा मिल्ने बताउनुभयो । संसद् अवरुद्ध भएको धेरै दिन भएको उल्लेख गर्दै उहाँले भन्नुभयो, “सम्भवतः आज या भोलि कुरा मिल्छ भन्ने कुरा यहाँ जानकारी गराउन चाहन्छु ।”प्रतिपक्षले उठाएको गृहमन्त्रीको राजीनामा र संसदीय छानबिनको माग पूरा हुन नसक्ने र गर्नु नपर्नेमा सरकार अडिग रहेको पनि मन्त्री गुरुङले जानकारी गराउनु भयो । उहाँले भन्नुभयो, “अख्तियार दुरुपयोग अनुसन्धान आयोगले गृह मन्त्रालय अन्तर्गतको एउटा कर्मचारीमाथि छानबिन सुरु गरेको हो । एक कर्मचारीमाथि छानबिन सुरु हुनेबित्तिकै मन्त्रीले राजीनामा दिँदै जाने हो ? त्यस कारण राजीनामा आउँदैन गृहमन्त्रीको । अहिले जसरी संसद् अवरुद्ध भइरहेको छ, गृहमन्त्रीले राजीनामा दिने कुरा ठिक पनि हुँदैन ।”गृहमन्त्रीले सदनमा उठेका प्रश्नको विषयमा आफ्नो र सरकारको धारणा राख्ने र प्रतिपक्षीहरूले सदन खोलेर सहयोग गर्ने र बजेटसम्बन्धी छलफलको प्रक्रियालाई अगाडि बढाउने भन्ने सरकारको चाहना रहेको मन्त्री गुरुङले स्पष्ट पार्नुभयो । सानोतिनो विषयलाई माथि उठाएर अप्ठ्यारो पार्ने कुराले राजनीति अगाडि बढ्न नसक्ने उहाँको भनाइ थियो ।एमालेको झोलामा राष्ट्रवादसञ्चारकर्मीको अर्को जिज्ञासामा नेकपा (एमाले) का उपमहासचिवसमेत रहनुभएका मन्त्री गुरुङले एमालेको झोलामा राष्ट्रवादको सिद्धान्त रहेको बताउनुभयो । एमालेले जनताका माग र मुद्दाको झोला बोकेकै कारण मुलुक अहिलेसम्मको अवस्थामा आउन सकेको उल्लेख गर्दै उहाँले पार्टीको नीति, सिद्धान्त र झन्डा बोकेकाले एमाले पार्टीको झोले हुनमा गौरवबोध गर्नुपर्ने जिकिरसमेत गर्नुभयो । एमालेको नीति र सिद्धान्त राष्ट्रवाद, प्रजातन्त्र र सामाजिक रूपान्तरणमा आधारित रहेको उल्लेख गर्दै मन्त्री गुरुङले राष्ट्र, राष्ट्रियता र जनताका मुद्दा बोकेर पार्टी अगाडि बढिरहेको जिकिरसमेत गर्नुभयो । उहाँले एमालेले बहुदलीय जनवाद र लोकतन्त्रलाई आफ्नो सिद्धान्त मानेर अगाडि बढिरहेको बताउनुभयो ।मन्त्रीपरिषद् बैठकका निर्णयसो अवसरमा मन्त्री गुरुङले मन्त्रीपरिषद्को बैठकले गरेका निर्णय सार्वजनिक गर्दै नेपाल स्वास्थ्य सेवाको अधिकृत बाह्रौँ तह, अतिरिक्त स्वास्थ्य सचिव पदमा डा. केशरबहादुर ढकाल र डा. श्रीकृष्ण श्रेष्ठलाई बढुवा गर्ने निर्णय गरिएको जानकारी दिनुभयो । त्यसै गरी नेपाल गुणस्तर (प्रमाण चिह्न) (तेस्रो संशोधन) नियमावली, २०८२ स्वीकृत गर्ने सरकारको निर्णय रहेको मन्त्री गुरुङले बताउनुभयो । त्यसै गरी निर्माण व्यवसायसम्बन्धी कानुनलाई संशोधन र एकीकरण गर्न बनेको विधेयक तर्जुमाका लागि सिद्धान्त स्वीकृत गर्ने, प्राचीन स्मारक संरक्षणसम्बन्धी विधेयक तर्जुमाका लागि सिद्धान्त स्वीकृत गर्ने, नेपाली सेनाका एक जना महासेनानीको सरुवा गर्ने, एक जना सहायक रथीको राजीनामा स्वीकृत गर्ने, चार जना प्रमुख सेनानीहरूको महासेनानी दर्जामा बढुवा गरी पदस्थापन गर्ने र एक जना रथीको वैदेशिक भ्रमण स्वीकृत गर्ने निर्णय मन्त्रीपरिषद् बैठकले गरेको उहाँले जानकारी दिनुभयो । बैठकले कैलालीको लम्कीचुहा नगरपालिका मातहतको १५ शय्याको लम्कीचुहा अस्पताललाई ५० शøयामा स्तरोन्नति गरी सुदूरपश्चिम प्रदेश सरकारले सञ्चालन गर्ने गरी हस्तान्तरण गर्न स्वीकृति प्रदान गर्ने निर्णय गरेको छ । आगामी असार १० देखि १२ सम्म चीनको बेइजिङमा आयोजना हुने एसियाली पूर्वाधार लगानी बैङ्कको बोर्ड अफ गभर्नर्सको वार्षिक बैठकमा उपप्रधानमन्त्री एवं अर्थमन्त्री विष्णुप्रसाद पौडेललाई सहभागी हुन स्वीकृति प्रदान गर्ने निर्णय पनि गरिएको छ । त्यसै गरी आगामी असार २ देखि ६ गतेसम्म ल्हासामा आयोजना हुने नेपाल–चीन सिजाङ (तिब्बत) व्यापार सहजीकरण समितिको १३ औँ बैठकको छलफलको एजेन्डा स्वीकृत गर्ने र उल्लिखित बैठकमा सहभागी हुन उद्योग, वाणिज्य तथा आपूर्ति मन्त्रालयका सहसचिवको संयोजकत्वमा वार्ता टोली गठन गर्ने मन्त्रीपरिषद्ले निर्णय गरेको मन्त्री गुरुङले जानकारी दिनुभयो ।शान्तिनगर गाउँपालिका दाङको केन्द्र वडा नम्बर ४ चिराघाटबाट परिवर्तन गरी वडा नम्बर ४ जुम्लेकुला कायम गर्ने र महालक्ष्मी नगरपालिका ललितपुरको केन्द्र वडा नम्बर ४ कमलपोखरीबाट परिवर्तन गरी वडा नम्बर ८, लुभु देवीस्थान कायम गर्ने निर्णय मन्त्रीपरिषद्ले गरेको छ ।",
      "link": "https://gorkhapatraonline.com/news/158899",
      "image": "https://gorkhapatraonline.com/storage/media/280018/conversions/GopalDahal_KTM_RSS_28a-original-thumb.jpg"
    },
    {
      "slug": "158898",
      "title": "संवैधानिक नियुक्ति विवाद, निर्णय सुनाउने मिति सर्‍यो",
      "timestamp": 1749686400000,
      "source": "gp",
      "content": "संवैधानिक निकायका पदाधिकारी नियुक्तिविरुद्धको रिटमा सर्वोच्च अदालतले निर्णय सुनाउने मिति सारेको छ ।",
      "longContent": "गोरखापत्र समाचारदाताकाठमाडौँ, जेठ २९ गते । संवैधानिक निकायका पदाधिकारी नियुक्तिविरुद्धको रिटमा सर्वोच्च अदालतले निर्णय सुनाउने मिति सारेको छ । जेठ १ गते नै सर्वोच्च अदालतले बुधबारका लागि निर्णय सुनाउने मिति तोके पनि न्यायाधीशबिच छलफल नसकिएको भन्दै अर्को मिति तोकिएको हो । सर्वोच्चको संवैधानिक इजलासले असार १८ गतेका लागि अर्को मिति तोकेको छ । मुद्दा विचाराधीन भएको साढे चार वर्षपछि अदालतले सुनुवाइ सकेर निर्णय सुनाउने मिति तोकेको थियो । तर पहिलो पटक तोकिएको मिति भने सारिएको हो । प्रधानन्यायाधीश प्रकाशमानसिंह राउत तथा न्यायाधीशहरू सपना प्रधान मल्ल, मनोजकुमार शर्मा, कुमार चुडाल र नहकुल सुवेदीको इजलासले मुद्दामा माघ ३० गतेदेखि हेर्दाहेर्दैमा राखेर निरन्तर सुनुवाइ गरेको थियो । त्यसअघि मुद्दा सुनुवाइले प्राथमिकता पाएको थिएन । नियुक्तिसम्बन्धी विवादका रिटमा प्रारम्भिक सुनुवाइको पालो नै एक वर्षभन्दा पछि मात्र आएको थियो । अन्तरिम आदेश जारी नहुने गरी २०७८ चैतमा आदेश भएपछि २०८१ माघसम्म विभिन्न कारणले सुनुवाइ नै भएको थिएन । संवैधानिक परिषद्को सिफारिसमा २०७७ माघ २१ मा ३२ जना र २०७८ असार १० गते २० जना पदाधिकारी राष्ट्रपतिबाट नियुक्त भएका थिए । अख्तियार दुरुपयोग अनुसन्धान आयोग, निर्वाचन आयोग, लोक सेवा आयोग, राष्ट्रिय मानव अधिकार आयोगलगायतका संवैधानिक आयोगमा नियुक्ति गरिएको थियो । नियुक्तिमध्ये केही पदाधिकारीले अवकाश पाइसकेका छन् । प्रतिनिधि सभा विघटनको अवस्थामा असंवैधानिक रूपमा नियुक्ति दिइएको जिकिरसहित अधिवक्ता ओमप्रकाश अर्यालसमेत सर्वोच्च पुग्नुभएको थियो । मूल र पूरक गरी १५ निवेदन एकसाथ विचाराधीन छन् । सबै निवेदनलाई लगाउमा राखेर संवैधानिक इजलासले सुनुवाइ गरेको थियो । अध्यादेशबाट कानुन संशोधन गरी बदनियत रूपमा पदाधिकारी सिफारिस र नियुक्ति भएको जिकिर निवेदकहरूको छ । यस्तै संवैधानिक व्यवस्था अनुसार संसदीय सुनुवाइ अनिवार्य रहेकामा उक्त प्रक्रिया पूरा नभएको दाबी पनि रिटमा गरिएको छ । तर विपक्षले भने प्रतिनिधि सभै नरहेको अवस्थामा संयुक्त संसदीय समितिले सुनुवाइ गर्न सक्ने अवस्था नरहेको दलिल गरेका छन् । रिटमा प्रारम्भमा नियुक्त भएका पदाधिकारीलाई विपक्षी बनाइएको थिएन । अदालतको आदेशले नै पदाधिकारीलाई विपक्षी कायम गरिएको थियो ।",
      "link": "https://gorkhapatraonline.com/news/158898",
      "image": "https://gorkhapatraonline.com/storage/media/280026/conversions/Supreme_court-780x470-original-thumb.jpg"
    },
    {
      "slug": "158897",
      "title": "सेवानिवृत्त कर्मचारीका लागि आचारसंहिता",
      "timestamp": 1749686400000,
      "source": "gp",
      "content": "अबदेखि सेवानिवृत्त कर्मचारीले पनि आचारसंहिता पालना गर्नुपर्ने भएको छ । सेवाबाट अवकाश भएपछि कर्मचारीले आफूलाई स्वतन्त्र भएको महसुस गर्दै आए पनि सरकारले भने सेवानिवृत्त कर्मचारीलाई पनि निश्चित दायरामा बाँध्ने गरी व्यवस्था गर्न लागेको हो ।",
      "longContent": "गोरखापत्र समाचारदाताकाठमाडौँ, जेठ २९ गते । अबदेखि सेवानिवृत्त कर्मचारीले पनि आचारसंहिता पालना गर्नुपर्ने भएको छ । सेवाबाट अवकाश भएपछि कर्मचारीले आफूलाई स्वतन्त्र भएको महसुस गर्दै आए पनि सरकारले भने सेवानिवृत्त कर्मचारीलाई पनि निश्चित दायरामा बाँध्ने गरी व्यवस्था गर्न लागेको हो । मुख्यसचिव एकनारायण अर्यालको संयोजकत्वमा गत फागुन ५ गते बसेको सचिवस्तरीय बैठकले सङ्घीय मामिला तथा सामान्य प्रशासन मन्त्रालयका सचिवको संयोजकत्वमा तीन सदस्यीय सेवानिवृत्त राष्ट्रसेवकको अनुभवलाई कार्यान्वयन गर्नका लागि प्रतिवेदन बुझाउन समिति बनाएको थियो । उक्त समितिले सरकारलाई बुझाएको प्रतिवेदनको मसौदामा सेवानिवृत्त राष्ट्रसेवकले पालना गर्नुपर्ने गरी आचारसंहिता व्यवस्था गर्न प्रस्ताव गरिएको छ । सेवानिवृत्त राष्ट्रसेवक कर्मचारीले राष्ट्रिय हितविपरीत हुने गरी परामर्शदाता, सल्लाहकार, विशेषज्ञ सेवा प्रदान गर्न नहुने, छुवाछूत, जातीय विभेदलाई प्रश्रय दिने कार्य गर्न गराउन नहुने, कसैको धर्म परिवर्तन गराउने वा अर्काको धर्ममा खलल पार्ने काम र व्यवहार गर्न नहुने, श्रमप्रति अवहेलना गर्ने, गाली बेइज्जती गर्ने, अदालतका अवहेलना गर्नेलगायतका कार्य गर्न/गराउन नहुने गरी सेवानिवृत्त कर्मचारीलाई सीमाभित्र राख्न लागिएको हो । सङ्घीय मामिला तथा सामान्य प्रशासन मन्त्रालयका सचिव रविलाल पन्थले सेवानिवृत्त कर्मचारीले पनि आचारसंहिता पालना गर्नुपर्ने गरी आचारसंहिता प्रस्ताव गरिएको बताउनुभयो । समितिले प्रतिवेदन मुख्यसचिवलाई बुझाइसकेको र मुख्यसचिवबाट उक्त प्रतिवेदनको मसौदाउपर राय सुझावका लागि सबै मन्त्रालयमा पठाइएको छ । मन्त्रालयहरूबाट राय आएपछि उक्त आचारसंहिता कार्यान्वयनमा ल्याइने छ । अन्तर्राष्ट्रियस्तरमा पनि सेवानिवृत्त कर्मचारीलाई कानुनी दायराभित्र बाँध्ने गरी कानुनी व्यवस्था गरिएको मन्त्रालयले जनाएको छ । सेवानिवृत्त कर्मचारीबाट विद्युतीय माध्यम वा सामाजिक सञ्जालमा सामाजिक कलह बढ्ने वा हिंसा भड्कने गरी टिप्पणी गर्न नहुने, आफूले सरकारी कर्तव्य पालना गर्दा जानकारीमा आएको कुनै गोप्य वा कानुनद्वारा निषेधित विषय र सेवामा रहँदा ज्ञात हुन आएको कुनै सरकारी गोप्य कुरा आधिकारिक व्यक्तिबाहेक अरूलाई बताउन नहुने गरी समितिले मुख्यसचिवलाई बुझाएको प्रतिवेदनको मसौदामा उल्लेख गरिएको छ । सचिव पन्थले भन्नुभयो, “समितिले सेवानिवृत्त कर्मचारीले पालना गर्नुपर्ने गरी आचारसंहिता बनाउनुका साथै सेवानिवृत्त कर्मचारीको ज्ञान र सिपलाई पनि उपयोग गर्ने गरी प्रतिवेदन मुख्यसचिवलाई बुझाइएको छ ।” उक्त आचारसंहिताको अनुगमन राजपत्राङ्कित विशिष्ट श्रेणी (सचिव) को हकमा मुख्यसचिवबाट राजपत्राङ्कित प्रथम (सहसचिव) र द्वितीय श्रेणी (उपसचिव) को हकमा सङ्घीय मामिला तथा सामान्य प्रशासन मन्त्रालयको सचिवबाट, राजपत्राङ्कित तृतीय श्रेणी (शाखा अधिकृत) वा सोभन्दा तलका कर्मचारीका हकमा सङ्घीय मामिला तथा सामान्य प्रशासन मन्त्रालयको सचिवले तोकिएको अधिकृतबाट अनुगमन गर्ने गरी प्रतिवेदनको मसौदा प्रस्ताव गरिएको छ । नेपाल सरकारका पूर्वसचिव डा. योगेन्द्र कार्कीले संस्थागत रूपमा भएका विकृतिबारे भने सेवानिवृत्त कर्मचारीले बोल्न पाउनुपर्ने तर अन्य विषयमा आचारसंहिताले बाँध्ने गरी सरकारले नीति बनाउनु सकारात्मक भएको बताउनुभयो । उहाँले भन्नुभयो, “अहिले सेवानिवृत्त कर्मचारीमा भएको ज्ञान र सिपलाई पनि सरकारले उचित सदुपयोग गर्न नसकेकाले कर्मचारीमा भएको उक्त क्षमतालाई सरकारले उचित रूपमा कार्यान्वयन गर्न सक्नु पर्छ ।” नेपाल सरकारका अर्का पूर्वसचिव रेश्मीराज पाण्डे सरकारले सेवानिवृत्त कर्मचारीलाई बाँध्ने गरी बनाउन लागिएको प्रावधानको खाका नहेरी अहिल्यैै टिप्पणी गर्न नसकिने बताउनुहुन्छ । ज्ञान र सिप उपयोग गरिने सेवानिवृत्त कर्मचारी सेवा अवधिमा विभिन्न क्षेत्रमा कार्यरत रहँदा प्राप्त थुप्रै ज्ञान, सिप, कार्यअनुभव र दक्षता राष्ट्रसेवामा उपयोग गर्न प्रस्ताव गरिएको छ । राज्यको विभिन्न संरचनामा आवश्यक पर्ने व्यवस्थापन समिति, सल्लाहकार समिति, ज्ञान समिति, सहजीकरण समितिमा उपयोग गर्ने, सार्वजनिक प्रशासनको क्षेत्रमा सुशासनको अनुगमन गर्न उपयोग गर्ने, राष्ट्रिय दिवस, उत्सव, सम्मेलन र समारोहमा सहभागी गराउने गरी प्रस्ताव गरिएको छ । त्यस्तै प्रशासनिक काम, नेतृत्व विकास, सङ्कट व्यवस्थापन, वार्तालगायतका विषयमा प्रशिक्षकका रूपमा उपयोग गर्ने, वृद्धाश्रम, बाल संरक्षण, शिक्षा, स्वास्थ्य सचेतनालगायतका सामाजिक सेवाको कार्यमा संलग्न गराउने, राज्यका लागि आवश्यक पर्ने, विभिन्न अध्ययन अनुसन्धान, जाँचबुझ आदि क्षेत्रमा संलग्न गराउने गरी सेवानिवृत्त राष्ट्रसेवकको ज्ञान र सिप उपयोग गर्न प्रस्ताव गरिएको मन्त्रालयले जनाएको छ ।",
      "link": "https://gorkhapatraonline.com/news/158897",
      "image": "https://gorkhapatraonline.com/storage/media/280016/conversions/55-original-thumb.jpg"
    },
    {
      "slug": "158895",
      "title": "अनेरास्ववियु निर्वाचन आज",
      "timestamp": 1749686400000,
      "source": "gp",
      "content": "अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को २४ औँ महाधिवेशनमा नेतृत्व चयनका लागि बिहीबार १० बजेबाट मतदान हुने भएको छ । मतदान विद्युतीय मेसिनबाट मतदान हुने छ ।",
      "longContent": "गोरखापत्र समाचारदाता काठमाडौँ, जेठ २९ गते । अखिल नेपाल राष्ट्रिय स्वतन्त्र विद्यार्थी युनियन (अनेरास्ववियु) को २४ औँ महाधिवेशनमा नेतृत्व चयनका लागि बिहीबार १० बजेबाट मतदान हुने भएको छ । मतदान विद्युतीय मेसिनबाट मतदान हुने छ । विद्युतीय मेसिनमा मतदाताको अन्तिम नामावली निकालेपछि मेसिनमा उम्मेदवारको नाम सेटिङ गर्नुपर्नेलगायत प्राविधिक कारणले मतदान ढिला भएको बताइएको छ । अध्यक्ष मण्डलका सदस्य माधव ढुङ्गेलले निर्वाचन प्रक्रिया ढिलो गरी सुरु भएको जानकारी दिनुभयो । अनेरास्ववियुको अध्यक्षका लागि डा. सुजन कडरिया र प्रकाश पौडेलले उम्मेदवारी दर्ता गराउनुभएको छ । दुई उपाध्यक्षका लागि नौ जनाको उम्मेदवारी परेको छ । खुला उपाध्यक्षतर्फ भरत धामी, राजकुमार ढकाल, विकास श्रेष्ठ, धर्मेन्द्र केसी र रोहित बमको उम्मेदवारी परेको छ ।त्यस्तै महिला उपाध्यक्षमा अञ्जना सिवाकोटी, आरती भट्टराई, सुनिता धिताल र भवानी बजगाईंको उम्मेदवारी परेको छ । महासचिवमा दीपक धामी, आरके रोमस र सुनिल कँडेलको उम्मेदवारी परेको छ । उपमहासचिव पदमा अमर शाही, कमल जोशी र प्रेमिका शाहीको उम्मेदवारी परेको छ । सचिवका लागि भने ३६ जनाको उम्मेदवारी परेको छ । महाधिवेशनमा एक हजार ५३४ प्रतिनिधि छन् । १५१ पदका लागि ५२१ जनाले मनोनयन दर्ता गरेका छन् । अधिवेशनको हलले १५१ सदस्यीय केन्द्रीय कमिटी, नौ जना पदाधिकारी र ३२ बर्से उमेर हदलाई अनुमोदन गरिसकेको छ ।",
      "link": "https://gorkhapatraonline.com/news/158895",
      "image": "https://gorkhapatraonline.com/storage/media/280014/conversions/asdg-original-thumb.jpg"
    },
    {
      "slug": "158894",
      "title": "अठार पालिकामा ट्र्याक खोल्नै कठिन",
      "timestamp": 1749686400000,
      "source": "gp",
      "content": "अझै पनि १८ वटा स्थानीय तहमा कच्ची सडकको ट्र्याकसमेत पुग्न सकेका छैनन् । भौगोलिक विकटता र उच्च हिमाली क्षेत्र भएकाले उक्त स्थानीय तहमा कच्ची सडकको ट्र्याक पुग्न नसकेको हो । कच्ची सडक नपुगेकाले ती स्थानीय तहका नागरिकको दैनिकी कठिनाइपूर्ण छ ।",
      "longContent": "काठमाडौँ, जेठ २९ गते । अझै पनि १८ वटा स्थानीय तहमा कच्ची सडकको ट्र्याकसमेत पुग्न सकेका छैनन् । भौगोलिक विकटता र उच्च हिमाली क्षेत्र भएकाले उक्त स्थानीय तहमा कच्ची सडकको ट्र्याक पुग्न नसकेको हो । कच्ची सडक नपुगेकाले ती स्थानीय तहका नागरिकको दैनिकी कठिनाइपूर्ण छ ।  सडकको पहुँच नपुगेका स्थानीय तहमा खच्चर र हेलिकोप्टरमार्फत खाद्यान्न, लत्ताकपडालगायतका सामग्री ढुवानी गर्न सरकार बाध्य हुनु परेको छ । यसरी सामान ढुवानी गर्नु पर्दा त्यस क्षेत्रका स्थानीयवासी महँगीको चरम मारमा पर्ने गरेका छन् । बझाङको साइपाल गाउँपालिकाका अध्यक्ष मानवीर बोहोराले गाउँपालिकामा कच्ची सडकको ट्र्याकसमेत नपुगेकाले गाउँपालिकाका नागरिकले सास्ती भोग्न बाध्य हुनु परेको बताउनुभयो । उहाँले भन्नुभयो, “यहाँका जनतालाई हिँड्न त बानी परिसक्यो, त्यति दुःख लाग्दैन तर सडक नहुँदा खाद्यान्न सामग्री हेलिकोप्टरबाट ढुवानी गर्नु पर्छ । त्यही पनि पुग्दो मात्रामा ढुवानी गर्न सकिएको छैन ।  यहाँका नागरिक महँगीको मारमा परेका छन् ।” बोहराका अनुसार बझाङकै तालकोट गाउँपालिकाबाट जाँदा करिब ३० किलोमिटर ट्र्याक खोल्न बाँकी छ । दुई वर्षदेखि ट्र्याक खोल्न निरन्तर डोजर लागेको तर काम भने सुस्त मात्र भएको उहाँले गुनासो गर्नुभयो । मनाङको नार्पाभूमि गाउँपालिका अध्यक्ष कोन्ज्यो तेन्जिङ लामाले गाउँपालिकाको केन्द्रभन्दा करिब २७ किलोमिटरको दुरीमा रहेको चामेबाट स्थानीय दैनिकीका सामान खच्चड र भरियामार्फत ढुवानी गरिएको बताउनुभयो । “गाउँपालिकाको बजेटले सडकको ट्र्याक खोल्न सम्भव छैन । हिमाली क्षेत्र भएकाले काम गर्न पनि विभिन्न चुनौती छन् । कहिले सडकको ट्र्याक खुल्छ भन्न सक्ने अवस्था छैन ।” उहाँले दुःखेसो गर्नुभयो । सङ्घ र प्रदेश सरकारले नै कच्ची सडकको ट्र्याक खोल्नका लागि पहल गर्नुपर्ने लामाले बताउनुभयो । दार्चुलाको अपिहिमाल गाउँपालिका अध्यक्ष भक्तसिंह ठेकेरले यहाँको भूगोल चट्टानै चट्टान भएकाले सडकको ट्र्याक खोल्न समस्या भएको बताउनुभयो । उहाँका अनुसार यहाँका कतिपय भूगोल चट्टानबाट मात्र बनेका र चट्टानलाई बिस्फोट गर्नुपर्ने भएकाले ट्र्याक खोल्न सहज नभएको हो । अझै पनि गाउँपालिकाको केन्द्रसम्म कच्ची सडक पुग्नका लागि करिब दस किलोमिटर जति सडकको ट्र्याक खोल्न बाँकी छ । चालु आर्थिक वर्षमा एक करोड रुपियाँको ठेक्का लागेको थियो, त्यो पनि ठेकेदारले काम गरेको छैन । यहाँको कुल जनसङ्ख्या सात हजार भए पनि अहिले यहाँ स्थायी रूपमा बस्ने भनेको करिब तीन हजार पाँच सय जति छन् । ठेकेरले भन्नुभयो, “तिनको दैनिकी अत्यन्तै कष्टकर छ ।” कच्ची सडकको ट्र्याक नपुगेका स्थानीय तहमा अझै केन्द्रसम्म सडकको ट्र्याक खोल्न ४४७ किलोमिटर बाँकी रहेको स्थानीय पूर्वाधार विभागले जनाएको छ । केन्द्रसम्म सडक पुगेको तर पक्की सडक बन्न बाँकी भने अझै पनि दुई सय स्थानीय तह छन् । ती स्थानीय तहका गरी दुई हजार नौ सय किलोमिटर सडक पक्की बन्न बाँकी रहेको विभागले जनाएको छ ।  सवा अर्बको लागत   अठार वटा स्थानीय तहमा ट्र्याक मात्र खोल्नका लागि प्रतिस्थानीय तह दुई करोड रुपियाँ लाग्ने अनुमान स्थानीय पूर्वाधार विभागले गरेको छ । त्यस्तै पक्की सडक निर्माण गर्न थप पाँच करोड रुपियाँका दरले १८ वटा स्थानीय तहमा प्रतिस्थानीय तह सात करोडका दरले एक अर्ब २६ करोड रुपियाँ लाग्न सक्ने अनुमान विभागले गरेको छ । विभागका उपमहानिर्देशक तथा प्रवक्ता शम्भु कार्कीले भौगोलिक विकटताले गर्दा कच्ची सडकको ट्र्याक खोल्न आर्थिक लागत धेरै लाग्ने भएकाले सरकारले एकै पटक ट्र्याक खोल्न सम्भव नभएको बताउनुभयो । कार्कीले भन्नुभयो, “सरकारसँग पनि पर्याप्त बजेट छैन, दातृ राष्ट्रको सहयोगमा कच्ची ट्र्याक खोल्नु पर्छ ।”चार स्थानीय तहमा धमाधम काम अहिले स्थानीय पूर्वाधार विभागले प्रादेशिक तथा स्थानीय सडक सुधार कार्यक्रम (पिएलआरआइपी) कार्यक्रममार्फत डोल्पाको छार्का ताङसोङ गाउँपालिका, कालीकोटको महावै, बझाङको साइपाल र बैतडीको सिगास गाउँपालिकामा कच्ची ट्र्याक खोल्ने काम भइरहेको छ । ती स्थानीय तहमा करिब दुई वर्षभित्रमा सडकको ट्र्याक पुग्ने गरी काम भइरहेको उपमहानिर्देशक कार्कीले बताउनुभयो । सोही कार्यक्रम अन्तर्गत ती सडकलाई कालोपत्रे गर्ने योजना सरकारको छ । कच्ची सडकको पहुँच नपुगेका स्थानीय तहहरू सबै गाउँपालिका मात्र रहेका छन् ।",
      "link": "https://gorkhapatraonline.com/news/158894",
      "image": "https://gorkhapatraonline.com/storage/media/280013/conversions/20250612_0611_image-original-thumb.jpg"
    },
    {
      "slug": "158893",
      "title": "चुनौती बन्यो बालश्रम अन्त्य",
      "timestamp": 1749686400000,
      "source": "gp",
      "content": "साँघुरो कोठा, मधुरो बत्ती, ठुलादेखि साना जुठा भाँडाको डङ्गुर । काठमाडौँको कलङ्की सडकमा पर्ने खाना तथा खाजा होटलका यी भाँडा पटक पटक माझ्नु पर्छ कालेलाई । यी बालकलाई होटेल सञ्चालकले काले भनेर बोलाउँछन् । देख्दा ११/१२ वर्षको जस्तो देखिने कालेले उमेर सोध्नेलाई १६/१७ वर्ष भन्ने गर्नुभएको छ । खान र बस्न दिएर मासिक नौ हजार पारिश्रमिक पाउने कालेलाई यो क्षेत्रका काम गर्नु रहर नभएर बाध्यता हो ।",
      "longContent": "काठमाडौँ, जेठ २९ गते । साँघुरो कोठा, मधुरो बत्ती, ठुलादेखि साना जुठा भाँडाको डङ्गुर । काठमाडौँको कलङ्की सडकमा पर्ने खाना तथा खाजा होटलका यी भाँडा पटक पटक माझ्नु पर्छ कालेलाई । यी बालकलाई होटेल सञ्चालकले काले भनेर बोलाउँछन् । देख्दा ११/१२ वर्षको जस्तो देखिने कालेले उमेर सोध्नेलाई १६/१७ वर्ष भन्ने गर्नुभएको छ । खान र बस्न दिएर मासिक नौ हजार पारिश्रमिक पाउने कालेलाई यो क्षेत्रका काम गर्नु रहर नभएर बाध्यता हो । काले भन्नुभयो, “नाम र उमेर सही भनेर कसले के गर्छ र ! यही काम नपाए सडकमा भोकभोकै बस्नु पर्छ । गरिरहेको कामबाट निकाल्दिए भने कहाँ जाने, के खाने, कहाँ बस्ने कसैले व्यवस्था गर्न सक्छ ?” चितवन घर बताउने कालेले चिया खाजा होटेलमा भाँडा माझ्न थालेको दुई वर्ष भयो । जेठको टाउको फुट्ने घाममा नितेशलाई नयाँ बसपार्कबाट बस चढ्ने यात्रुलाई पानीको बोटल र फास्टफुड (पत्रु) खानेकुरा बिक्री गर्दैमा भ्याइनभ्याइ छ । साँझ (४:३० बजेदेखि ११:०० बजे) साहुको पसल बन्द नहुन्जेलसम्म साहुको पसलको (कुरकुरे, चिजबल, लेज, इमली, पुस्टकारी, पानीलगायत) सामान बसभित्रै गएर यात्रुलाई बिक्री गर्नु उहाँको दैनिक हो ।  एघार वर्षीय नितेशले साहुको पसलका सामान बस/बसमा लगेर बिक्री गरेबापत दैनिक दुई सयदेखि २५० रुपियाँ पाउनुहुन्छ । सामान बिक्री गर्ने होडबाजी गर्दा कहिलेकाहीँ साथीबाट कुटाइ खानु परेको बताउने नितेशलाई सर्लाहीबाट आएर यो काम गर्नु बाध्यता हो । कानुनतः इँटाभट्टा, खानी, कारखाना, यातायात, सडक व्यापार, जरी तथा बुट्टा भराई, घरेलु बालश्रम, बालभरिया जोखिमयुक्त बालश्रममा पर्छन् । सरकारले दिगो विकास लक्ष्य (एसडिजी) हासिल गर्न निर्माण गरेको बालश्रम निवारणसम्बन्धी राष्ट्रिय गुरुयोजना (२०७५–२०८५) मा २०७९ सालसम्म निकृष्ट तथा शोषणयुक्त बालश्रम निवारण गर्ने र २०८२ सालसम्म सबै प्रकारका बालश्रम अन्त्य गर्ने लक्ष्य राखेको छ तर काले र नितेश जस्ता बालक जोखिमपूर्ण श्रममा भइरहनुले सरकारको लक्ष्य चुनौतीपूर्ण भएको देखिन्छ  ।  उहाँहरू जस्ता अझै दुई लाख बालबालिका भएको सरकारी तथ्याङ्क छ । श्रम, रोजगार तथा सामाजिक सुरक्षा मन्त्रालयले यसअघि पनि नेपालमा बालश्रम निवारण गर्ने लक्ष्यका साथ बालश्रम राष्ट्रिय गुरुयोजना २०६१–२०७१ निर्माण गरेको थियो तर सो गुरुयोजना सफल नभएपछि मन्त्रालयले फेरि बालश्रम राष्ट्रिय गुरुयोजना (२०७५–२०८५) निर्माण गरेको हो । बालश्रमको स्थिति हेर्दा दोस्रो पटक निर्माण गरिएको गुरुयोजना पनि सफल नभएको प्रस्ट हुन्छ । बाल अधिकारकर्मी तारक धितालले गुरुयोजनाको लक्ष्य अनुसार सरकारले २०७९ सालमा नै निकृष्ट तथा शोषणयुक्त बालश्रम निवारण गर्ने भने पनि २०८२ सालमा पनि सम्भव नदेखिएको बताउनुभयो । पछिल्लो पटक बालश्रममा केही कमी आए पनि गुरुयोजनाले लिएको लक्ष्य अनुसार अन्त्य गर्न अझै धेरै काम गर्नुपर्ने उहाँको भनाइ छ । बालश्रम सम्बन्धमा केन्द्रीय तथ्याङ्क विभाग र अन्तर्राष्ट्रिय श्रम सङ्गठन (आइएलओ) ले संयुक्त रूपमा गरेको श्रम सर्वेक्षण प्रतिवेदन २०२१ का अनुसार नेपालमा करिब ११ लाख बालबालिका बालश्रममा रहेका छन् । विभाग र आइएलओले सन् २०१८ मा सङ्कलन गरेको तथ्याङ्क अनुसार सो प्रतिवेदन तयार पारेका हुन् । त्यसो त सन् २००८ मा बालश्रमिकको सङ्ख्या १६ लाख थियो । यो हेर्दा पछिल्लो १० वर्षमा बालश्रमको सङ्ख्या घटेको देखिन्छ । सर्वेक्षण अनुसार विगत एक दशकमा करिब पाँच लाख बालश्रम घटेको पाइन्छ । त्यसो त नेपालको जनगणना २०७८ अनुसार १८ वर्षमुनिका बालबालिकाको सङ्ख्या ९८ लाख ६९ हजार ५८३ रहेको छ । प्रतिवेदन अनुसार दुई लाख २२ हजार ४९३ (३.२ प्रतिशत)  बालबालिका जोखिमपूर्ण काममा प्रयोग भएका छन् । बालबालिका पसलमा सहयोग गर्ने काममा २४ प्रतिशत, खेतीपातीमा १० प्रतिशत, भवन निर्माण र पसलमा समान ओसारपसारमा आठ/आठ प्रतिशत, सिलाइ पसलमा छ प्रतिशत, पशुपालन फार्ममा चार प्रतिशत, सरसफाइ र ट्रकमा सामान लोड–अनलोडमा तीन प्रतिशत र अन्य जोखिमयुक्त श्रममा ३४ प्रतिशत रहेको प्रतिवेदनमा उल्लेख छ ।  टे«ड युनियन र श्रमका जानकारले औपचारिक क्षेत्रमा बालश्रम घटे पनि अनौपचारिक क्षेत्रमा बढेको तर्क गर्छन् । नेपाल टे«ड युनियन महासङ्घ (जिफन्ट) अध्यक्ष विनोद श्रेष्ठले सरकारका प्रतिवेदनले बालश्रम सङ्ख्यामा घटेको देखिए पनि अनौपचारिक क्षेत्रमा जोखिमपूर्ण अवस्थामा श्रम गर्ने बालश्रमिकको सङ्ख्या नघटेको बताउनुभयो । देशमा तीन तहका सरकार भएको र एउटाले अर्कोलाई देखाउने, काम नगर्ने प्रवृत्तिले गर्दा बालबालिका बालश्रमको जोखिममा रहेका छन् । नेपालको संविधानले कुनै पनि बालबालिकालाई कलकारखाना, खानी वा यस्तै अन्य जोखिमपूर्ण काममा लगाउन बन्देज गरेको छ । साथै प्रत्येक बालबालिकालाई विशेष संरक्षण प्रदान गर्दै बालश्रमलगायत श्रमशोषणका सबै रूपको अन्त्य गर्नुपर्ने भन्ने पनि संविधानमा उल्लेख छ । श्रम ऐन, २०७४ ले पनि श्रमशोषणका सबै अवस्थाको अन्त्य गर्ने उद्देश्यका साथ कसैले पनि बालबालिकालाई कानुनविपरीत हुने गरी काममा लगाउन नपाइने व्यवस्था गरेको छ । बालश्रम (निषेध र नियमन गर्ने) ऐन, २०५६ ले पनि उमेर नपुगेका बालबालिकालाई काममा लगाउन निषेध गरेको छ । निकृष्ट प्रकारको बालश्रमसम्बन्धी अन्तर्राष्ट्रिय श्रम सङ्गठनको महासन्धि (१८२) नेपालले अनुमोदन गरिसकेको छ । त्यस्तै संयुक्त राष्ट्रसङ्घले आगामी सन् २०३० सम्ममा पूरा हुने गरी दिगो विकास लक्ष्यहरू निर्धारण गरेको छ । २०२५ सम्ममा सबै प्रकारका बालश्रम अन्त्य गर्न तत्काल प्रभावकारी उपाय अपनाउने लक्ष्य निर्धारण गरेको छ । संयुक्त राष्ट्रसङ्घको सदस्य राष्ट्रका रूपमा नेपालले यो लक्ष्य पूरा गर्न सबै प्रकारको प्रयत्न गर्नुपर्ने छ । सोही लक्ष्य प्राप्तिका लागि सरकारले राष्ट्रिय गुरुयोजना लागु गरेको हो । नौ पालिका बालश्रममुक्त घोषणा श्रम मन्त्रालयले बालश्रममुक्त स्थानीय तह कार्यविधि २०७७ बमोजिम देशभरका ७५३ पालिकामध्ये हालसम्म नौ वटा बालश्रममुक्त पालिका घोषणा भएको जनाएको छ । मन्त्रालयका उपसचिव जितेन्द्रप्रसाद शर्माले आर्थिक वर्ष २०८०/८१ सम्म २०४ वटा पालिकालाई कार्यविधिबमोजिम ससर्त अनुदान प्रदान गरिएको र चालु आव २०८१/८२ का लागि पनि ७० पालिकालाई अनुदान दिने गरी दुई करोड १० लाख रुपियाँ विनियोजन गरेकोमा ५५ वटालाई मात्रै त्यो अनुदान उपलब्ध गराइएको जानकारी दिनुभयो । सङ्घीयताको मर्म र भावना अनुकूल हुने गरी विद्यमान बालश्रम (निषेध तथा नियमित गर्ने) ऐन २०५६ लाई विस्थापित गर्न नयाँ ऐनको मस्यौदा तर्जुमाको कार्य भइरहेको पनि उहाँले जानकारी दिनुभयो ।",
      "link": "https://gorkhapatraonline.com/news/158893",
      "image": "https://gorkhapatraonline.com/storage/media/280012/conversions/445-original-thumb.jpg"
    },
    {
      "slug": "158892",
      "title": "अब सुन्नुपर्ने छैन थोपरिएका सिआरबिटी",
      "timestamp": 1749686400000,
      "source": "gp",
      "content": "पछिल्लो समय मोबाइलमा दिनहुँ जसो निःशुल्क कलर रिङ ब्याक टोन (सिआरबिटी) बजिरहेका हुन्छन् । यसरी बज्ने सन्देश कतिपय जनचेतनामूलक र सन्देशमूलक हुने भए पनि धेरै जसो दिक्क बनाउने खालका हुने आमउपभोक्ताको गुनासो छ ।",
      "longContent": "काठमाडौँ, जेठ २९ गते । पछिल्लो समय मोबाइलमा दिनहुँ जसो निःशुल्क कलर रिङ ब्याक टोन (सिआरबिटी) बजिरहेका हुन्छन् । यसरी बज्ने सन्देश कतिपय जनचेतनामूलक र सन्देशमूलक हुने भए पनि धेरै जसो दिक्क बनाउने खालका हुने आमउपभोक्ताको गुनासो छ । सञ्चार तथा सूचना प्रविधि मन्त्रालय, नेपाल दूरसञ्चार प्राधिकरण, टेलिकम सेवाप्रदायक र विज्ञापन बोर्डमा यस विषयमा दैनिक जसो जनगुनासो आउने गरेको र यस विषयलाई सम्बोधन गर्न छुट्टै नीति र कानुन आवश्यक रहेको अधिकारीहरू स्वीकार गर्छन् । यही विषयलाई सम्बोधन गर्न सञ्चार तथा सूचना प्रविधि मन्त्रालयले अग्रसरता लिएको मन्त्रालयको प्रशासन तथा योजना महाशाखाका सहसचिव कोशहरि निरौला बताउनुहुन्छ । यस विषयमा हालै मन्त्रालयले सार्वजनिक सूचना जारी गरेको छ । विज्ञापन (नियमन गर्ने) ऐन, २०७६ को दफा १० को उपदफा (१) मा सम्बन्धित व्यक्तिको मञ्जुरीबिना कसैको इमेल वा मोबाइलमा इमेल वा एसएमएसबाट विज्ञापनमूलक सन्देश वा इमेल पठाउन नपाइने प्रावधान स्पष्ट रूपमा उल्लेख छ तर सोही ऐनको दफा १० को उपदफा २ (१) मा ऐनमा जुनसुकै कुरा लेखिएको भए पनि नेपाल सरकार, प्रदेश सरकार वा स्थानीय तहले सार्वजनिक हितका लागि जानकारीमूलक सूचना प्रवाह गर्न वा विपत्को अवस्थामा पूर्वसूचना वा जानकारी पठाउन सम्बन्धित व्यक्तिको मञ्जुरी नभए पनि बाधा पर्ने छैन भनी उल्लेख छ । मन्त्रालयले २०८१ चैत २८ गते जारी गरेको सूचनामा भनिएको छ, “राष्ट्रिय दिवस (संविधान दिवस, प्रजातन्त्र दिवस, गणतन्त्र दिवस) लगायत वा नेपाल सरकार, मन्त्रीपरिष‌द्बाट राष्ट्रिय दिवस वा राष्ट्रियस्तरमा मनाउने भनी निर्णय भएका विषयसम्बन्धी सामग्री वा विपत्, महामारी वा राष्ट्रिय सुरक्षासँग सम्बन्धित पूर्वसूचना वा जानकारीमूलक सामग्रीसहितका सन्देश सम्बन्धित निकायबाट सञ्चार तथा सूचना प्रविधि मन्त्रालयमा अनुरोध भई आएमा नेपाल दूरसञ्चार प्राधिकरणले टेलिकम सेवाप्रदायक कम्पनीलाई निःशुल्क मोबाइल रिङब्याकटोन (सिआरबिटी) बजाउन अनुमति दिन सक्ने छ । साथै कुनै सरकारी निकाय, सार्वजनिक संस्था वा सामाजिक संस्थाको स्थापना दिवस, विशेष दिवस वा ती निकायसँग सम्बन्धित जानकारीमूलक सूचना, सन्देश वा धुन वा कुनै धर्म, जातजाति, भौगोलिक क्षेत्र वा समुदायको चाडपर्व, मेला वा विशेष अवसरसँग सम्बन्धित सन्देश वा शुभकामना वा सोसम्बन्धी धुन नेपाल दूरसञ्चार प्राधिकरणले टेलिकम सेवाप्रदायक कम्पनीलाई सःशुल्क (सिआरबिटी) बजाउन अनुमति दिन सक्ने र सिआरबिटीको शुल्क निर्धारण नेपाल दूरसञ्चार प्राधिकरणबाट हुने बेहोरा सम्बन्धित सबै सरोकारवालाको जानकारीका लागि सूचना प्रकाशन गरिएको छ ।मन्त्रालयका सहसचिव निरौला विभिन्न सङ्घसंस्थाबाट दैनिक जसो निःशुल्क सिआरबिटी सन्देश बजाउन सिफारिस आउने, सेवाप्रदायकले सिआरबिटी निःशुल्क गर्नु परेको, उपभोक्ताबाट समेत सिआरबिटीको सन्देश सुन्नै पर्ने बाध्यात्मक अवस्थालगायतका समस्या र गुनासालाई सम्बोधन गर्न मन्त्रालयले यस्तो कदम चाल्नु परेको निरौला बताउनुहुन्छ । विज्ञापन बोर्डका अध्यक्ष लक्ष्मण हुमागाईंले विज्ञापन (नियमन गर्ने) ऐन, २०७६ मा स्पष्ट रूपमा सम्बन्धित व्यक्तिको मञ्जुरीबिना सार्वजनिक हितबाहेकका अन्य जानकारी कसैको इमेल वा मोबाइलमा इमेल वा एसएमएसबाट विज्ञापनमूलक सन्देश वा इमेलका रूपमा पठाउन नपाइने प्रावधान स्पष्ट रूपमा भएकाले यस्ता कार्य हुनु कानुनको बर्खिलाप भएको बताउनुभयो । उहाँले पछिल्लो समय विभिन्न जातजाति, धर्म, सम्प्रदायले मेरो चाडपर्व, दिवसलगायतमा पनि निःशुल्क रूपमा सन्देश बजाउन पाऊँ भनेका आधारमा यस्ता सन्देश बजाउने गतिविधि बढेकामा ढिलै भए पनि मन्त्रालयले यस्तो प्रयास गरेकोमा प्रशंसा गर्नुभयो । उहाँले भन्नुभयो, “यो कुनै पनि हिसाबले कानुनी रूपमा ठिक थिएन र होइन पनि । यो काम गलत नै हो, पहिले नै रोकिनु पर्ने हो । हामीले लामो समयदेखि कानुनी रूपमा यसलाई गलत हो भन्दै आएका थियौँ । यस विषयमा बोर्डबाट मन्त्रालयलाई दुई/तीन वटा पत्रसमेत पठाइसकेका छौँ । मन्त्रालयमा निःशुल्क सिआरबिटी विषयमा नीतिगत दबाब परेपछि मन्त्रालयले यो सूचना निकालेको हो ।”नेपाल दूरसञ्चार प्राधिकरणका प्रवक्ता मीनप्रसाद अर्यालले मन्त्रालयबाट निःशुल्क रूपमा सम्बन्धित विषयमा सिआरबिटी बजाउन निर्देशन दिए अनुसार प्राधिकरणले सम्बन्धित सेवाप्रदायक (नेपाल टेलिकम र एनसेल) लाई पत्राचार गर्ने गरेको जानकारी दिनुभयो । उहाँले आफूहरूलाई पनि निःशुल्क रूपमा आमउपभोक्तामाझ बज्ने सन्देशका विषयमा विभिन्न गुनासा र प्रतिक्रिया आउने गरेको बताउनुभयो । नेपाल टेलिकमका कम्पनी सचिव द्वारिकाप्रसाद पौडेलले निश्चित दिवस र सन्दर्भमा मात्रै निःशुल्क सिआरबिटी सन्देश बजाउने सञ्चार मन्त्रालयको निर्णय सराहनीय रहेको भन्दै यसबाट टेलिकमको आम्दानी बढ्ने विश्वास व्यक्त गर्नुभयो । उहाँले भन्नुभयो, “यो नयाँ व्यवस्थाबाट सम्बन्धित सङ्घसंस्था र निकायले आफ्नो सुविधा अनुसार प्रयोगकर्ता छनोट गरेर बजाउन सक्ने छन् । साथै व्यक्तिगत रूपमा यस्ता सन्देश मोबाइलको सिआरबिटी बनाउने छन् । यसबाट लक्षित समूहलाई मात्र यस्तो सन्देश जाने छ ।” उपभोक्ता अधिकार अनुसन्धान मञ्चका अध्यक्ष माधव तिमल्सिनाले राष्ट्रिय हित र प्राकृतिक विपत् (बाढी, पहिरो, भूकम्पलगायत) मा सन्देशमूलक सूचनाबाहेक कुनै पनि व्यक्तिको मोबाइलमा एसएमएस, सिआरबिटी वा कुनै पनि सन्देश उसको पूर्वस्वीकृतिबिना पठाउनु उपभोक्ता संरक्षण ऐनविपरीत हुने बताउनुभयो । उहाँले भन्नुभयो, “व्यक्तिलाई बाधा पर्ने गरी कुनै पनि जानकारी वा सन्देश मोबाइलमा पठाउन पाइँदैन । जुनसुकै जाति, सम्प्रदाय, धर्म, चाडपर्वलगायतमा निःशुल्क रूपमा सिआरबिटी सन्देश सबै उपभोक्तालाई थोपर्ने प्रयास गरिएको थियो । यो कुनै पनि हिसाबले कानुनसम्मत थिएन ।”",
      "link": "https://gorkhapatraonline.com/news/158892",
      "image": "https://gorkhapatraonline.com/storage/media/280010/conversions/ring-original-thumb.jpg"
    },
    {
      "slug": "158876",
      "title": "कञ्चनपुर–कमला पश्चिम खण्डमा ६३ प्रतिशत काम सम्पन्न",
      "timestamp": 1749600000000,
      "source": "gp",
      "content": "कञ्चनपुर–कमला सडक योजना पश्चिम खण्डको प्रगति अहिलेसम्म ६३ प्रतिशत काम सम्पन्न भएको छ । सडक विकास कार्यालय मिर्चैंयाका अनुसार शतप्रतिशत काम सम्पन्न गर्न दोस्रो पटक २०८२ पुस १६ गतेसम्म म्याद थपिएको छ ।",
      "longContent": "जीवछ यादवलहान, जेठ २८ गते । कञ्चनपुर–कमला सडक योजना पश्चिम खण्डको प्रगति अहिलेसम्म ६३ प्रतिशत काम सम्पन्न भएको छ । सडक विकास कार्यालय मिर्चैंयाका अनुसार शतप्रतिशत काम सम्पन्न गर्न दोस्रो पटक २०८२ पुस १६ गतेसम्म म्याद थपिएको छ । पूर्व–पश्चिम राजमार्गको कञ्चनपुर–कमला सडक खण्डअन्तर्गत सप्तरीको कुशहादेखि सिरहाको कमलासम्मको ४७.४१ किलोमिटर सडकलाई चार लेन र बजार क्षेत्रमा छ लेनमा कालोपत्रे विस्तार गर्ने काम भइरहेको पश्चिमी खण्डका इन्जिनियर तथा सूचना अधिकारी सरोजकुमार कोइरालाले जानकारी दिनुभयो ।उहाँको अनुसार यस खण्डमा २५ वटा पुल निर्माण कार्य सम्पन्न भइ ३४.०४ किलोमिटर दायाँ र २५.९७ किलोमिटर दायाँ कालोपत्र सम्पन्न भइसकेको छ । मिर्चैंयाको ओभरपासको फाउन्डेशन पूरा भइसकेको लहानको तीनवटा अन्डरपास एब्युटमेन्ट निर्माण सम्पन्न भइ लहानको २६ वटा पाइल फाउन्डेशनमध्ये १६ वटा सम्पन्न भएको छ । वर्षाअघि चोहर्वा खण्डको बाँया लेन कालोपत्र सम्पन्न गर्नेगरी काम भइरहेको, बन्दीपुर बजारको दायाँ लेन कालोपत्रे सम्पन्न गर्ने लक्ष्यअनुसार नौसय मिटरमा बेस बिछाउने काम सम्पन्न भएको छ । पाँचसय मिटरमा पर्खाल लगाउने कार्य भइरहेको लहान बजारको बायाँतर्फको नाली जोडने काम सम्पन्न भएको बताइएको छ ।दायाँतर्फको नाली वर्षाअघि जडान गर्ने योजनाअनुसार काम भइरहेको सूचना अधिकारी कोइरालले बताउनुभयो । खानेपानीको पाइप व्यवस्थापन र विजुलीको खम्वा हटाउने कार्यमा समयमा हुन नसक्दा कार्य सोचेअनुसार गति लिन नसकेको सूचना अधिकारी कोइरालाले बताउनुभयो । लहानको सहिद पार्कको व्यवस्थापन र नदीजन्य पदार्थको अभावले पनि समस्या भएको जानकारी दिनुभयो । कञ्चनपुर कमला चार लेन सडक योजना पूर्व र पश्चिमी खण्ड गरी ८६.८३ किलोमिटर रहेको छ । पन्ध्र अर्ब ६६ करोडमा टेण्डर गरेर  २०७७ कात्तिक १३ गते सुरु भएर दुई पटक म्याद थपेर २०८२ पुस १६ गतेमा सम्पन्न गर्नेगरी काम भइरहेको बताइएको छ । सिरहा सप्तरी दुबै खण्डको प्रगति विवरण समग्रमा ६२ प्रतिशत पुगेको निर्माणकर्ताहरुको भनाइ छ । त्यसैगरी पश्चिमी खण्डको प्रगति ६३ प्रतिशत छ ।",
      "link": "https://gorkhapatraonline.com/news/158876",
      "image": "https://gorkhapatraonline.com/storage/media/279990/conversions/sadak2-original-thumb.jpg"
    },
    {
      "slug": "158872",
      "title": "राजविराज नगरपालिकाको प्रमुख प्रशासकीय अधिकृतमा चन्द्रवंशी",
      "timestamp": 1749600000000,
      "source": "gp",
      "content": "संघीय मामिला तथा सामान्य प्रशासन मन्त्रालयले राजविराज नगरपालिकाको नयाँ प्रमुख प्रशासकीय अधिकृतमा हरिकिशोरप्रसाद चन्द्रवंशी जिम्मेवारीमा आउनुभएको छ ।",
      "longContent": "विनय कर्णकल्याणपुर (सप्तरी), जेठ २८ गते । संघीय मामिला तथा सामान्य प्रशासन मन्त्रालयले राजविराज नगरपालिकाको नयाँ प्रमुख प्रशासकीय अधिकृतमा हरिकिशोरप्रसाद चन्द्रवंशी जिम्मेवारीमा आउनुभएको छ । मन्त्रालयले सर्लाहीको हरिपुर्वा नगरपालिकामा कार्यरत चन्द्रवंशीलाई मंगलबार सरुवा गरी नगरपालिकाको जिम्मेवारीमा पठाएको हो । प्रमुख प्रशासकीय अधिकृतको विषयलाई लिएर मंगलबार राजविराज नगरपालिका कार्यालयमा तनाव पनि भएको थियो । मन्त्रालयले नगरपालिकालाई पत्र पठाउँदै चन्द्रवंशीलाई प्रमुख प्रशासकीय अधिकृतको जिम्मेवारी दिएको जानकारी गराएको छ।स्थानीय सरकार सञ्चालन ऐन २०७४ को दफा ८४ को उपदफा (४) बमोजिम मन्त्रालयको अतिरिक्त समूहमा दरवन्दी कायम रहने गरी चन्द्रवंशीलाई कामकाज गर्न खटाइएको छ, मन्त्रालयले पठाएको पत्रमा उल्लेख छ। यसअघि मन्त्रालयले राजविराज नगरपालिकाका शिक्षा अधिकृत भोगेन्द्रप्रसाद यादवलाई निमित्त प्रमुख प्रशासकीय अधिकृत तोकेर दिएको आर्थिक तथा प्रशासनिक जिम्मेवारी पनि रद्द गरेको छ ।राजविराज नगरपालिकामा लागेको ताला फुटाएर निमित्त प्रमुख प्रसाकीय अधिकृत भोगेन्द्रप्रसाद यादवले पदभार ग्रहण गरेकै दिन अर्को व्यक्तिलाई मन्त्रालयले सो जिम्मेवारीमा पठाएको छ । निलम्बित नगरप्रमुख भीमराज यादवसहित उहाँका समर्थकहरुले यसअघिका प्रमुख प्रशासकीय अधिकृत डा. श्रवण साहको सरुवाको विषयलाई लिएर आइतबार ९ बुँदे माग अघि सार्दै लगाइएको ताला फुटाएर कार्यवाहक नगरप्रमुख इसरत परवीनसहितका जनप्रतिनिधिहरुले कार्यालय प्रवेश गरेपछि स्थिति तनावपूर्ण बनेको थियो ।यसैबिच मंगलवार राति अवेरसम्म जिल्ला प्रशासन कार्यालय सप्तरीमा चलेको सर्वदलीय बैठकले ४ बुँदे निर्णय गर्दै निलम्बित नगरप्रमुख यादव र कार्यवाहक नगरप्रमुख इसरत परवीनबिच उत्पन्न विवाद टुङ्गिएको छ ।नगरपालिकामा भए गरेका काम कारवाहीको सन्दर्भमा उठेका अनियमित्ता, उजुरी र रकम हिनामिनाको सम्बन्धमा विज्ञसहितको छानविन समिति गठन गर्ने, राजबिराज नगरपालिकामा स्थायी दरबन्दीमा नियुक्ती भएका इन्जिनियरलाई नियुक्ति भएको दिनदेखि तलब उपलब्ध गराउने उल्लेख छ । त्यस्तै, संघीय मामिला तथा सामान्य प्रशासन मन्त्रालयले पठाएको प्रमुख प्रशासकीय अधिकृत चन्द्रवंशीलाई हाजिर गराउने र नगरपालिकामा लगाएको ताला खोल्ने निर्णय भएपछि विवाद अन्त्य भएको छ।",
      "link": "https://gorkhapatraonline.com/news/158872",
      "image": "https://gorkhapatraonline.com/storage/media/279986/conversions/rajbiraj-muncipilituy-original-thumb.jpg"
    },
    {
      "slug": "158846",
      "title": "फरार पन्ध्र अभियुक्त पक्राउ",
      "timestamp": 1749600000000,
      "source": "gp",
      "content": "अदालतको फैसला कार्यान्वयन गर्ने सिलसिलामा दण्ड सजाय पाएका १५ जना फरार प्रतिवादीलाई प्रहरीले पक्राउ गरेको छ ।",
      "longContent": "सञ्जयकुमार मिश्र गौर, जेठ २८ गते । अदालतको फैसला कार्यान्वयन गर्ने सिलसिलामा दण्ड सजाय पाएका १५ जना फरार प्रतिवादीलाई प्रहरीले पक्राउ गरेको छ ।अदालतबाट दण्ड सजाय पाएका फैसला कार्यान्वयन गर्ने अभियान सञ्चालन गरी ती फरार अभियुक्तहरूलाई खोजतलाश गरी पक्राउ गरेको हो । जिल्ला प्रहरी कार्यालय तथा मातहतका प्रहरी कार्यालयहरूले विभिन्न मुद्दामा अदालतबाट दण्ड जरिवाना तथा कैद सजाय भइ फरार रहँदै आएका फरार भियुक्त पक्राउ गरेको जिल्ला प्रहरी कार्यालयका डिएसपी दीपककुमार रायले बताउनुभयो । प्रहरीले कुटपिट, ज्यान मार्ने उद्योग, चेक अनादर, बैकिङ कसुरलगायत विभिन्न मुद्दाका १५ जना दण्ड सजाय पाएका फरार प्रतिवादीलाई पक्राउ गरिएको जिल्ला प्रहरी कार्यालय  रौतहटका प्रहरी नायब उपरीक्षक रायले बताउनुभयो ।अदालतबाट दण्ड सजाय पाएका विभिन्न मुद्दामा सजाय पाएका अभियुक्तहरू लुकीछिपी अवस्थामा कतिपय घरमा बस्दै आइरहेका तथा अन्यलाई विभिन्न ठाउँबाट खोजतलाश गरी फरार अभियुक्तलाई प्रहरीले पक्राउ गरेको प्रहरी नायब उपरीक्षक रायले जानकारी दिनुभयो ।फरार अभियुक्त पक्राउ गरी अदालतबाट जरिवाना भई फरार रहँदै आएका अभियुक्तलाई खोजतलाश पछि पक्राउ गरी जिल्ला अदालत रौतहटमा पेस गरिएको उहाँले जानकारी दिनुभयो ।",
      "link": "https://gorkhapatraonline.com/news/158846",
      "image": "https://gorkhapatraonline.com/storage/media/279922/conversions/Pakrau-original-thumb.jpg"
    },
    {
      "slug": "158799",
      "title": "आत्मनिर्भर बन्दै कञ्चनपुरका कृषक",
      "timestamp": 1749600000000,
      "source": "gp",
      "content": "कञ्चनपुरका कृषक कृषि पेसाबाटै आत्मनिर्भर बन्न थालेका छन् ।  सुदूरपश्चिम प्रदेश सरकारको भूमि व्यवस्था, कृषि तथा सहकारी मन्त्रालयले कृषकलक्षित विभिन्न अनुदानलगायतका कार्यक्रम सञ्चालन गर्दा कृषक आत्मनिर्भर बन्दै गएका हुन् ।",
      "longContent": "भवादीदत्त भट्टकञ्चनपुरका कृषक कृषि पेसाबाटै आत्मनिर्भर बन्न थालेका छन् ।  सुदूरपश्चिम प्रदेश सरकारको भूमि व्यवस्था, कृषि तथा सहकारी मन्त्रालयले कृषकलक्षित विभिन्न अनुदानलगायतका कार्यक्रम सञ्चालन गर्दा कृषक आत्मनिर्भर बन्दै गएका हुन् । कञ्चनपुरका कृषकले प्रदेश सरकार बनेदेखि अनुदानका कार्यक्रम पाउँदै आएका छन् । जसले गर्दा कृषकलाई थप कृषि क्षेत्र विस्तार गर्न सहजता भएको छ । यहाँका कृषकले च्याउ खेती विस्तार, बगर खेती, ड्र्यागन फ्रुटलगायत खेती गर्दै आएका छन् । कृषि पेसामा लागेपछि ती कृषकले अहिले मनग्गे आम्दानी गर्न थालेका छन् ।च्याउ खेतीबाट मनग्गे आम्दानी कृषि ज्ञान केन्द्रले चालु आर्थिक वर्षमा ५१ वटा कृषि सहकारीलाई नौ लाख १० हजारको च्याउ खेतीमा अनुदान उपलब्ध गराएको छ । जसमा झन्डै १५० भन्दा बढी कृषकले प्रत्यक्ष लाभ लिएको ज्ञान केन्द्र कञ्चनपुरका सूचना अधिकारी धर्मबहादुर साउदले बताउनुभयो । लालझाँडी गाउँपालिका–१, नौरगाङ्काका कृषक देवकुमारी रानाले चालु आवमा ३५ हजार बराबरको च्याउ खेतीका लागि अनुदान पाउनुभयो । च्याउ खेतीबाट उहाँले एक लाखको कारोबार गरेको बताउनुभयो । रानाले अहिले डेढ बिघा जमिन भाडामा लिएर अन्य तरकारी खेती पनि गर्दै आउनुभएको छ । उहाँले वार्षिक ६० हजार रुपियाँमा जमिन भाडामा लिनुभएको छ । रानाले डेढ बिघा जमिनमा हल्दी, अदुवालगायत तरकारी खेती गर्दै आउनुभएको छ । कृषि कार्यबाट घरखर्च, बालबच्चाको पढाइ खर्च धान्दै आएको उहाँले बताउनुभयो । कृषक पार्वती थापायस्तै भीमदत्त नगरपालिका–६ का एकल महिला पार्वती थापा विगत १० वर्षदेखि कृषि क्षेत्रमा सक्रिय हुनुहुन्छ । व्यावसायिक च्याउ खेतीबाट उहाँले मनग्गे आम्दानी गर्दै आउनुभएको छ । थापाले गत वर्ष एक हजार पोका कन्ये जातको च्याउ उत्पादन गर्नुभएको थियो । कन्ये च्याउ सिजनमा हुने भएकोले बिक्री गर्न भने केही कठिनाइ हुने गरेको उहाँ सुनाउनुहुन्छ । बजारको समस्याले उत्पादन गरेको च्याउ कहिलेकाहीँ बिक्री नहुने पीडासमेत उहाँले भोग्दै आउनुभएको छ । थापाले यस वर्ष गर्मी सिजनमा मिर्ची जातको च्याउ उत्पादन गरिराख्नुभएको छ । हाल झन्डै ५० हजारको लगानीमा च्याउ खेती गरेको उहाँले बताउनुभयो । उहाँले कृषि ज्ञान केन्द्रको १५ हजार अनुदान र आफ्नै लगानीमा उहाँले च्याउ खेती गरिरहनुभएको छ । थापाले च्याउ खेतीसँगै बेमौसमी तरकारी खेती पनि गर्दै आउनुभएको छ । दुई छोराको पढाइ खर्च र पारिवारिक खर्च  तरकारी खेतीबाट नै धान्दै आएको उहाँले बताउनुभयो । पहिलेदेखि नै कृषि व्यवसाय गर्ने सोच रहेको बताउनु हुँदै थापाले च्याउ खेतीमा लागेर सफल भएको अनुभव सुनाउनुभयो । यो व्यवसाय घरमा बसेर पनि गरिने भएकाले अरूलाई पनि यो व्यवसाय गर्न उहाँले अनुरोध गर्नुभएको छ । बगर खेतीबाट मनग्गे आम्दानीअधिकांश कृषक बगर खेती गरेर मनग्गे आम्दानी गर्दै आएका छन् । ज्ञान केन्द्रले बगर खेतीका लागि कृषकलाई अनुदानमा बिउबिजन, विषादी, उत्पादनका सामग्री उपलब्ध गराएपछि कृषक त्यसबाट आम्दानी गर्न थालेका हुन् । प्रदेश सरकारले कृषि ज्ञान केन्द्रबाट चालु आर्थिक वर्षमा कञ्चनपुरका २४६ कृषकलाई अनुदान दिएको थियो । ४८ कृषक समूह, सहकारीलाई झन्डै २८ लाख अनुदान उपलब्ध गराएको ज्ञान केन्द्रले जनाएको छ । जसमा मन्त्रालयले लालझाँडी गाउँपालिकामा छुट्टै आठ लाख र पुनर्वास नगरपालिकामा पाँच लाख अनुदान दिएको थियो । बगर खेतीबाट कृषकले सिजनमा चार लाखसम्म आम्दानी भएको बताउँछन् । कृष्णपुर नगरपालिकाको बनहरा नदीको बगरमा गत वर्ष ९० परिवारले तरकारी खेती गर्ने गरेका छन् । बगर खेती गरेरै घरखर्च धानिरहेका कृष्णपुर–२ का मञ्जु चौधरीले छ समूह बनाएर बगर खेती गरेको बताउनुभयो । उहाँले ज्ञान केन्द्रबाट ५० प्रतिशत अनुदान पाउनुभएको छ ।बगरमा खेती गर्नका लागि बिउबिजन उपलब्ध भए पनि सिँचाइका लागि बोरिङ र बजार व्यवस्थापनको आवश्यकता रहेको उहाँले बताउनुभयो । रातदिन नभनी मेहनत गरेर खेती गर्छौं, बजार व्यवस्थापन र भण्डारणको समस्याले लाखौँको उत्पादन खेर गएर दुःख भोग्नु परिरहेको उहाँले गुनासो गर्नुभयो ।  बगर खेती गरिरहनुभएका कल्पना चौधरीले भन्नुभयो, “बगर खेतीले निकै राहत पु¥याएको छ, आफूले सिजनमा दुई/तीन लाखसम्म आम्दानी गर्ने गरेको र आर्थिक अवस्था केही हदसम्म भए पनि सुधार भएको छ ।”यस्तै लालझाडी गाउँपालिका–४, डाँगाजाइकी मन्तोरा राना बगर खेतीबाट राम्रै आम्दानी गर्दै आउनुभएको छ । उहाँको एक बिघा १० कट्ठा जमिन दोदा नदीले कटान गरेर बगरमा परिणत गरेको थियो । प्रदेशले अनुदान उपलब्ध गराएपछि उहाँले बगरमै तरकारी खेती गरेर जीविकोपार्जन गर्दै आउनुभएको छ । बगर खेती गरिरहेकी कृषक मन्तोरा राना ।बगरमा उत्पादित तरकारी बिक्री गरेर आउने पैसाले उहाँको घरखर्च चल्छ । ५० प्रतिशत अनुदानले तरकारी खेतीबाट आम्दानी हुन थालेपछि यसलाई व्यवसायीकरण गरेको उहाँ बताउनुहुन्छ । उत्पादित तरकारी उहाँका श्रीमान्ले गाउँ गाउँ लगेर बेच्ने गर्नुभएको छ । तरकारी खेतीबाट उहाँले सिजनमा दुई लाखसम्म आम्दानी हुने गरेको बताउनुभयो । डाँगाजाइँका मोलसिंह रानाले पनि बगर खेती गरिरहनुभएको छ । डाँगाजाइँकै नन्दराम राना पनि एक दशकयता दोदाको बगरमा तरकारी खेती गरिरहनुभएको छ । २०६४ मा आएको बाढीले खेतीयोग्य जमिन बगर बनाएपछि त्यहीँ बगरमा तरकारी खेती गर्दै आएको उहाँले बताउनुभयो । बगरमा तरबुजा, काँक्रा, लौका, फर्सीलगायत खेती गर्दै आउनुभएको छ । बगरमा खेती गरेर झन्डै पाँच सय बढी परिवारको गुजारा धानिएको छ । ड्र्यागन फ्रुट खेतीतर्फ आकर्षणकञ्चनपुरमा साना तथा ठुला गरेर धेरै कृषक ड्र्यागन फ्रुट खेतीतर्फ आकर्षित हुन थालेका छन् । शुक्लाफाँटा नगरपालिकाका तीर्थबहादुर सिंहले झन्डै डेढ बिघा जमिनमा ड्र्यागन फ्रुट खेती गर्नुभएको छ । गत वर्षको फागुन महिनादेखि ड्र्यागन फ्रुट खेती सुरु गर्नुभएका उहाँले ज्ञान केन्द्रको १७ लाख र २७ लाख आफ्नो लगानीमा ड्र्यागन फ्रुट खेती गर्नुभएको हो । ठाउँ ठाउँमा खरिदको व्यवस्था र सहज तरिकाले बिक्री गर्न सक्ने व्यवस्था सरकारले गर्नुपर्ने माग पनि उहाँको छ । यस्तै भीमदत्त नगरपालिका–५ का रमेशबहादुर चन्द र ज्ञानेन्द्र महता साझेदारीमा ड्र्यागन फ्रुट खेती गरेर मनग्गे आम्दानी गर्दै आउनुभएको छ । कृषिको केही अनुदान र आफ्नै लगानीमा उहाँले झन्डै सात बिघा जमिन लिजमा लिएर विगत चार वर्षदेखि ड्र्यागन फ्रुट खेती गर्दे आउनुभएको हो । भीमदत्त नगरपालिका–९, मटेनामा झन्डै तीन करोडको लगानीमा ड्र्यागन फ्रुट खेती सुरु गर्नुभएका उहाँहरू अहिले प्रतिफल राम्रो उठेको बताउनुहुन्छ । लगानी उठेर आम्दानी राम्रो भएपछि चन्दले वनगाउँमा पनि एक बिघा जमिन भाडामा लिएर ड्र्यागन फ्रुटखेती गरिरहेको बताउनुभयो । ड्र्यागन यहीँको बजारमा बिक्री हुने गरेकाले हाल बजारको समस्या भने नरहेको उहाँको भनाइ छ । उत्पादन बढ्दै गएपछि आगामी दिनमा अन्य मुलुकमा पनि ड्र्यागन बिक्रीका लागि पठाउने गरेर तयारी भइरहेको उहाँले बताउनुभयो । साना सिँचाइ कार्यक्रमकृषि ज्ञान केन्द्र कञ्चनपुरले चालु आवमा झन्डै आठ सय कृषकलाई साना सिँचाइ कार्यक्रम अन्तर्गत पम्प सेट, इन्जिन बोरिङ, मोटर वितरण गरेको छ । सिँचाइ सुविधा नपुगेका ठाउँमा किसानको उत्पादकत्व वृद्धि गर्न, व्यवसायीकरण गर्न, आयआर्जनमा वृद्धि गर्न ५० प्रतिशत अनुदानमा कृषि उपकरण वितरण गरिएको ज्ञान केन्द्रका सूचना अधिकारी साउदले बताउनुभयो । चालु आवमा कृषि ज्ञान केन्द्रले झन्डै पाँच करोड बराबरको कृषि उपकरण वितरण गरेको छ । साना सिँचाइ सामग्री पाएपछि कृषि उत्पादन गर्न सहज भएको शुक्लाफाँटा नगरपालिकाका कृषक नरेश रानाले बताउनुभयो । थारू आलु प्रवर्धन कार्यक्रम ज्ञान केन्द्रले कञ्चनपुरमा थारू आलु प्रवर्धन कार्यक्रम अन्तर्गत कृषकलाई अनुदानमा बिउ उपलब्ध गराउँदै आएको छ । ५५ समूह, सहकारी अन्तर्गत १२५ जना कृषकलाई यस वर्ष थारू आलु प्रवर्धन कार्यक्रम अन्तर्गत अनुदान पाएका छन् । थारू कृषकले रैथाने जातको आलु प्रवर्धन गर्नका लागि झन्डै ११ लाख अनुदान दिइएको छ । थारू आलु प्रवर्धन कार्यक्रममार्फत अहिले कृषकले रैथाने आलु उत्पादन गरेर बजारमा बिक्री गरेर मनग्गे आम्दानी गर्दै आएका छन् ।",
      "link": "https://gorkhapatraonline.com/news/158799",
      "image": "https://gorkhapatraonline.com/storage/media/279831/conversions/33-original-thumb.jpg"
    },
    {
      "slug": "158756",
      "title": "अर्थतन्त्रका अधिकांश सूचक अब्बल",
      "timestamp": 1749600000000,
      "source": "gp",
      "content": "मुलुकको आर्थिक एवं वित्तीय क्षेत्रसँग सम्बन्धित प्रायः सबै सूचक अब्बल देखिएका छन् । नेपाल राष्ट्र बैङ्कले सार्वजनिक गरेको चालु आर्थिक वर्ष २०८१/८२ को १० महिनाको तथ्याङ्क अनुसार आर्थिक अवस्था देखाउने राजस्व तथा खर्च, व्यापार, शोधनान्तर अवस्थासहित मौद्रिक अवस्था देखाउने कर्जा तथा निक्षेप परिचालन, मुद्रास्फीतिलगायतका सूचकमा उल्लेख्य सुधार पाइएको हो ।",
      "longContent": "गोरखापत्र समाचारदाताकाठमाडौँ, जेठ २८ गते । मुलुकको आर्थिक एवं वित्तीय क्षेत्रसँग सम्बन्धित प्रायः सबै सूचक अब्बल देखिएका छन् । नेपाल राष्ट्र बैङ्कले सार्वजनिक गरेको चालु आर्थिक वर्ष २०८१/८२ को १० महिनाको तथ्याङ्क अनुसार आर्थिक अवस्था देखाउने राजस्व तथा खर्च, व्यापार, शोधनान्तर अवस्थासहित मौद्रिक अवस्था देखाउने कर्जा तथा निक्षेप परिचालन, मुद्रास्फीतिलगायतका सूचकमा उल्लेख्य सुधार पाइएको हो । तथ्याङ्कले मुलुक भित्रिने र बाहिरिने रकमको अन्तर देखाउने शोधनान्तर अवस्था अहिलेसम्मकै उच्च बचतमा देखाएको छ । समीक्षा अवधिमा शोधनान्तर स्थिति चार खर्ब ३८ अर्ब ५२ करोड रुपियाँले बचतमा छ । यो अघिल्लो आवको तुलनामा ४६ अर्ब रुपियाँले बढी हो । शोधनान्तर अवस्थाले चालु खाता, पुँजीगत खाता र वित्तीय खातामा विदेशमा भित्रिएको र नेपालबाट बाहिरिएको रकमलाई बुझाउँछ । तथ्याङ्कले चालु खाता मजबुत हुँदा शोधनान्तर स्थिति उच्च बचतमा रहेको पुष्टि गर्छ । १० महिनामा मुलुकको चालु खाता दुई खर्ब ५५ अर्ब ९३ करोड रुपियाँले बचतमा छ । यस अवधिमा चालु खातामा २० खर्ब २२ अर्ब रुपियाँ जम्मा हुँदा १७ खर्ब ६६ अर्ब १० करोड रुपियाँ बाहिरिएको छ । निश्चित समयमा हुने वस्तु तथा सेवाको कारोबार (अन्तर्राष्ट्रिय व्यापार), विपे्रषण आप्रवाह, प्रत्यक्ष लगानीबाट प्राप्त आम्दानीलगायतका शीर्षक चालु खातामा पर्छन् । चालु खाताले चालु प्रकृतिका अर्थात् तत्काल नै उपयोग गर्न सकिने रकमलाई बुझाउँछ । महँगी दर घट्योराष्ट्र बैङ्कको तथ्याङ्कले महँगी दर घटेको देखाउँछ । वैशाखमा यस्तो दर २.७७ प्रतिशत थियो जबकि अघिल्लो वैशाखमा यस्तो दर ४.४० प्रतिशत थियो । महँगीको तथ्याङ्कलाई राष्ट्र बैङ्कले उपभोक्ता मुद्रास्फीति अन्तर्गत प्रस्तुत गर्दछ । मुद्रास्फीतिले मुद्राको क्रय क्षमतामा आएको ह्रासलाई देखाउँछ । अर्थात् अघिल्लो वैशाखमा एक सय रुपियाँमा खरिद गरेको वस्तुलाई यस पटक वैशाखमा १०३ रुपियाँ तिर्नुपर्दा मुद्राको मूल्य तीन प्रतिशतले घटेको बुझ्न सकिन्छ । घटेको मूल्य नै मुद्रास्फीति हो, जसलाई महँगी अथवा मूल्यवृद्धि भनेर बुझ्ने प्रचलन छ । राष्ट्र बैङ्कका अनुसार वैशाखमा खाद्य तथा पेय पदार्थको महँगी दर १.५२ प्रतिशत छ र गैरखाद्यवस्तुको दर ३.४५ प्रतिशत छ । महँगी दर गाउँमा बढी देखिएको छ । गाउँमा ३.२१ प्रतिशतले महँगी बढ्दा सहरमा यस्तो दर २.६१ प्रतिशत मात्र छ । प्रदेशगत रूपमा लुम्बिनी प्रदेशमा सबैभन्दा कम अर्थात् २.१५ प्रतिशत र सबैभन्दा बढी कोशी प्रदेशमा ४.२९ प्रतिशत महँगी दर रहेको छ । थोक मुद्रास्फीति दर भने ३.९५ प्रतिशत मात्र रहेको तथ्याङ्क छ । निर्यातमा ऐतिहासिक वृद्धिवैशासम्म मुलुकबाट हुने निर्यातमा ऐतिहासिक वृद्धि भएको छ । राष्ट्र बैङ्कका अनुसार वस्तु निर्यात ७२.७ प्रतिशतले बढेर दुई खर्ब १७ अर्ब रुपियाँ नाघेको छ । आयात पनि १३.१ प्रतिशतले बढेर १४ खर्ब ७४ अर्ब १९ करोड रुपियाँ पुगेको छ । कुल वस्तु व्यापार घाटा ६.७ प्रतिशतले बढेको छ । सेवा क्षेत्र भने घाटामा देखिएको छ । वैशाखसम्म सेवा क्षेत्र ८६ अर्ब ५३ करोड रुपियाँले घाटामा रहेको तथ्याङ्क छ । खास गरी भ्रमणबापत बाहिरिने रकम बढी हुँदा सेवा आय घाटामा रहेको पाइएको छ । भ्रमण आम्दानी ८.३ प्रतिशतले बढेर ७५ अर्ब ७१ करोड रुपियाँ पुगे पनि सोही शीर्षकमा नेपालबाट बाहिरिने रकम १७.९ प्रतिशतले बढेर एक खर्ब ८५ अर्ब तीन करोड रुपियाँ पुगेको छ । विप्रेषणमा निरन्तर वृद्धिवैदेशिक रोजगारीमा रहेका नेपालीले पठाउने विप्रेषणबापतको रकम निरन्तर वृद्धिकै लयमा देखिएको छ । तथ्याङ्क अनुसार वैशाखसम्म विप्रेषण आप्रवाह १३.२ प्रतिशतले बढेर १३ खर्ब ५६ अर्ब ६१ करोड रुपियाँ पुगेको छ । समीक्षा अवधिमा वैदेशिक रोजगारीका लागि अन्तिम श्रम स्वीकृति लिने नेपालीको सङ्ख्या चार लाख पाँच हजार र पुनः श्रम स्वीकृति लिनेको सङ्ख्या दुई लाख ८० हजार रहेको छ । सत्र महिनालाई पुग्ने विदेशी मुद्रा मुलुकसँग विदेशी मुद्राको सञ्चिति थुप्रिएको छ । राष्ट्र बैङ्कका अनुसार वैशाख मसान्तसम्म विदेशी मुद्राको सञ्चिति २२ खर्ब ११ अर्ब रुपियाँ बराबर रहेको छ । अमेरिकी मुद्रामा यस्तो सञ्चिति १५ अर्ब २७ करोड डलर रहेको छ । कुल सञ्चितिमध्ये भारतीय मुद्राको अंश २१.२ प्रतिशत रहेको छ । मुलुकसँग रहेको सञ्चितिले १७ महिना १२ दिनको वस्तु र एक वर्षको वस्तु तथा सेवा आयात गर्न पुग्ने राष्ट्र बैङ्कले जनाएको छ । कर्जामा सुधार समीक्षा अवधिमा कुल आन्तरिक कर्जा २.१ प्रतिशतले बढेको छ । अघिल्लो वर्षको सोही अवधिमा उक्त कर्जा २.८ प्रतिशतले बढेको थियो । समीक्षा अवधिमा मौद्रिक क्षेत्रको सरकारमाथिको खुद दाबी २४.१ प्रतिशतले घटेको छ । अघिल्लो वर्षको सोही अवधिमा यस्तो दाबी १२ प्रतिशतले घटेको थियो । मौद्रिक क्षेत्रको निजी क्षेत्रमाथिको दाबी ७.६ प्रतिशतले बढेको छ । अघिल्लो वर्षको सोही अवधिमा यस्तो दाबी ५.७ प्रतिशतले बढेको थियो । बैङ्क तथा वित्तीय संस्थाबाट निजी क्षेत्रमा प्रवाहित कर्जा तीन खर्ब ६८ अर्ब ६८ करोड (७.३ प्रतिशत) ले बढेको छ । अघिल्लो वर्षको सोही अवधिमा यस्तो कर्जा दुई खर्ब २५ अर्ब २४ करोड (४.७ प्रतिशत) ले बढेको थियो ।गत वैशाख मसान्तमा बैङ्क तथा वित्तीय संस्थाबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३.१ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६.९ प्रतिशत छ । अघिल्लो वर्षको सोही अवधिमा यस्तो अंश क्रमशः ६३.७ प्रतिशत र ३६.३ प्रतिशत थियो ।निक्षेप परिचालन पनि बढ्योसमीक्षा अवधिमा बैङ्क तथा वित्तीय संस्थामा रहेको निक्षेप तीन खर्ब ९९ अर्ब ८१ करोड (६.२ प्रतिशत) ले बढेको छ । अघिल्लो वर्षको सोही अवधिमा यस्तो निक्षेप चार खर्ब ४३ अर्ब आठ करोड (७.८ प्रतिशत) ले बढेको थियो ।गत वैशाख मसान्तमा बैङ्क तथा वित्तीय संस्थाको कुल निक्षेपमा चल्ती, बचत र मुद्दती निक्षेपको अंश क्रमशः ५.५ प्रतिशत, ३५.९ प्रतिशत र ५०.८ प्रतिशत छ ।अघिल्लो वर्षको सोही अवधिमा यस्तो अंश क्रमशः ५.० प्रतिशत, २९.१ प्रतिशत र ५९.० प्रतिशत थियो । गत वैशाख मसान्तमा बैङ्क तथा वित्तीय संस्थाको कुल निक्षेपमा संस्थागत निक्षेपको अंश ३५.४ प्रतिशत रहेको छ । गत वर्षको वैशाख मसान्तमा यस्तो निक्षेपको अंश ३५.७ प्रतिशत रहेको थियो ।",
      "link": "https://gorkhapatraonline.com/news/158756",
      "image": "https://gorkhapatraonline.com/storage/media/279978/conversions/NRB_1-original-thumb.jpg"
    }
  ]
}