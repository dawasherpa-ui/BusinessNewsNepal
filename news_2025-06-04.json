{
  "date": "2025-06-04T07:32:48.956Z",
  "news": [
    {
      "slug": "157875",
      "title": "यस्तो छ आजको तरकारी र फलफूलको थोक मूल्य",
      "timestamp": 1748995200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  जेठ २१  गते ।   कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ६५, गोलभेँडा सानो (लोकल) प्रतिकिलो रु ३९, गोलभेँडा सानो (टनेल) प्रतिकिलो रु ५०, गोलभेँडा सानो (भारतीय) प्रतिकिलो रु ४८, आलु रातो प्रतिकिलो रु ३८, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३९,  प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ५०, बन्दा (लोकल) प्रतिकिलो रु १५, काउली स्थानीय प्रतिकिलो रु ४५, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु १८, भन्टा डल्लो प्रतिकिलो रु ३०, तने बोडी प्रतिकिलो रु ५०, मकै बोडी प्रतिकिलो रु ७५ कायम भएको छ । यसैगरी, मटरकोसा प्रतिकिलो रु १३०, घिउ सिमी (लोकल) प्रतिकिलो रु १२०, घिउ सिमी (हाइब्रिड) प्रतिकिलो रु ३५, राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३०, परबर (लोकल) प्रतिकिलो रु ५५, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु ३५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ३५ कायम गरिएको छ । यस्तै, सखरखण्ड प्रतिकिलो ७५, पिँडालु प्रतिकिलो रु १२०, रायोसाग प्रतिकिलो रु ३०, पालुङ्गो साग प्रतिकिलो रु ३५, चमसुरको साग रु ७०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ६०, च्याउ (कन्य) प्रतिकिलो रु १७०, च्याउ (डल्ले) प्रतिकिलो रु २८०, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ७०, चुकुन्दर प्रतिकिलो रु ७५, सजीवन प्रतिकिलो रु १२०, रातो बन्दा प्रतिकिलो रु ७०, जिरीको साग प्रतिकिलो रु ८०, ग्याठकोभी प्रतिकिलो रु ५५, सेलरी प्रतिकिलो रु १२०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ७५, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ५०, काँक्रो (हाइब्रिड) प्रतिकिलो रु १५, रुखकटहर प्रतिकिलो रु ६५, मेवा (नेपाली) प्रतिकिलो रु १००, लिची (लोकल) प्रतिकिलो रु १३०, लिची (भारतीय) प्रतिकिलो रु २०० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकिलो रु ३००, भेडेखुर्सानी प्रतिकिलो रु ८०, हरियो धनियाँ प्रतिकिलो रु ४५, लसुन सुकेको चाइनिज प्रतिकिलो रु २२०, लसुन सुकेको नेपाली प्रतिकिलो रु १८०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ ।  रासस",
      "link": "https://gorkhapatraonline.com/news/157875",
      "image": "https://gorkhapatraonline.com/storage/media/278195/conversions/adrhs-original-thumb.jpg"
    },
    {
      "slug": "157848",
      "title": "यस्तो छ आजको लागि विदेशी मुद्राको विनिमय दर",
      "timestamp": 1748995200000,
      "source": "gp",
      "content": "नेपाल राष्ट्र बैङ्कले बुधबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आज अमेरिकी डलर एकको खरिददर १३६ रुपियाँ ६५ पैसा र बिक्रीदर १३७ रुपियाँ २५ पैसा कायम भएको छ ।",
      "longContent": "काठमाडौँ, जेठ २१ गते । नेपाल राष्ट्र बैङ्कले बुधबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार आज अमेरिकी डलर एकको खरिददर १३६ रुपियाँ ६५ पैसा र बिक्रीदर १३७ रुपियाँ २५ पैसा कायम भएको छ ।युरोपियन युरो एकको खरिददर १५५ रुपियाँ ६० पैसा र बिक्रीदर १५६ रुपियाँ २९ पैसा, युके पाउण्ड स्ट्रलिङ एकको खरिददर १८४ रुपियाँ ४२ पैसा र बिक्रीदर १८५ रुपियाँ २३ पैसा, स्वीस फ्रयाङ्क एकको खरिददर १६६ रुपियाँ ३३ पैसा र बिक्रीदर १६७ रुपियाँ ०६ पैसा कायम गरिएको छ ।अट्रिलियन डलर एकको खरिददर ८८ रुपियाँ २१ पैसा र बिक्रीदर ८८ रुपियाँ ६० पैसा, क्यानेडियन डलर एकको खरिददर ९९ रुपियाँ ४५ पैसा र बिक्रीदर ९९ रुपियाँ ८९ पैसा, सिङ्गापुर डलर एकको खरिददर १०६ रुपियाँ ०४ पैसा र बिक्रीदर १०६ रुपियाँ ५१ पैसा निर्धारण गरिएको छ ।जापानी येन १० को खरिददर नौ रुपियाँ ५५ पैसा र बिक्रीदर नौ रुपियाँ ५९ पैसा, चिनियाँ युआन एकको खरिददर १९ रुपियाँ ०१ पैसा र बिक्रीदर १९ रुपियाँ ०९ पैसा, साउदी अरेबियन रियाल एकको खरिददर ३६ रुपियाँ ४३ पैसा र बिक्रीदर ३६ रुपियाँ ५९ पैसा, कतारी रियाल एकको खरिददर ३७ रुपियाँ ४९ पैसा र बिक्रीदर ३७ रुपियाँ ६५ पैसा कायम भएको छ ।केन्द्रीय बैङ्कका अनुसार थाइ भाट एकको खरिददर चार रुपियाँ १९ पैसा र बिक्रीदर चार रुपियाँ २१ पैसा, युएई दिराम एकको खरिददर ३७ रुपियाँ २० पैसा र बिक्रीदर ३७ रुपियाँ ३७ पैसा, मलेसियन रिङ्गेट एकको खरिददर ३२ रुपियाँ १९ पैसा र बिक्रीदर ३२ रुपियाँ ३३ पैसा, साउथ कोरियन वन १०० को खरिददर ९ रुपियाँ ९३ पैसा र बिक्रीदर ९ रुपियाँ ९७ पैसा, स्वीडिस क्रोनर एकको खरिददर १४ रुपियाँ २४ पैसा र बिक्रीदर १४ रुपियाँ ३० पैसा र डेनिस क्रोनर एकको खरिददर २० रुपियाँ ८६ पैसा र बिक्रीदर २० रुपियाँ ९५ पैसा तोकिएको छ ।राष्ट्र बैङ्कले हङकङ डलर एकको खरिददर १७ रुपियाँ ४२ पैसा र बिक्रीदर १७ रुपियाँ ४९ पैसा, कुवेती दिनार एकको खरिददर ४४५ रुपियाँ ७४ पैसा र बिक्रीदर ४४७ रुपियाँ ७० पैसा, बहराइन दिनार एकको खरिददर ३६२ रुपियाँ ४९ पैसा र बिक्रीदर ३६४ रुपियाँ ०८ पैसा, ओमनी रियाल एकको खरिददर ३५४ रुपियाँ ९६ पैसा र विक्रीदर ३५६ रुपियाँ ५२ पैसा रहेको छ ।भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/157848",
      "image": "https://gorkhapatraonline.com/storage/media/278161/conversions/money-exchange-original-thumb.jpg"
    },
    {
      "slug": "157838",
      "title": "गोलिया काठ निकासीमा प्रतिबन्ध",
      "timestamp": 1748995200000,
      "source": "gp",
      "content": "ताप्लेजुङका स्थानीय तहले वर्षायाम सुरु भएसँगै गोलिया काठ निकासी तथा ओसारपसार गर्न प्रतिबन्ध लगाउन थालेका छन् ।",
      "longContent": "चन्द्र पन्दाकताप्लेजुङ, जेठ २१ गते । ताप्लेजुङका स्थानीय तहले वर्षायाम सुरु भएसँगै गोलिया काठ निकासी तथा ओसारपसार गर्न प्रतिबन्ध लगाउन थालेका छन् । बर्खायाममा वजनदार ट्रक वा ट्याक्टरमार्फत गोलिया काठ निकासी गर्दा ग्रामीण सडक क्षतिग्रस्त हुने भन्दै स्थानीय तहले निकासी तथा ओसारपसार गर्न प्रतिबन्ध लगाउन थालेका हुन् । सदरमुकामस्थित फुङ्लिङ नगरपालिकाले जेठ १५ देखि आगामी भदौ मसान्तसम्म गोलिया निकासी गर्न प्रतिबन्ध लगाएको छ । नगरपालिकाका निमित्त प्रमुख प्रशासकीय अधिकृत प्रकाश पौडेलले सूचना जारी गर्दै वर्षाको समयमा हुन सक्ने बाढीपहिरोको जोखिम तथा मोटरबाटो क्षतिलाई न्यूनीकरण गर्न गोलिया निकासीमा प्रतिबन्ध लगाएको उल्लेख गर्नुभएको छ । नगर कार्यपालिकाको निर्णय अनुसार मुख्य सडकबाहेक नगरपालिकाभित्रका ग्रामीण तथा कृषि सडकमा आगामी भदौ मसान्तसम्म गोलिया काठ निकासी, ओसारपसार र ढुवानी गर्नमा प्रतिबन्ध गरिएको सूचनामा उल्लेख छ । यस्तै सिरिजङ्घा गाउँपालिकाले पनि जेठ १८ पछि बर्खाभर गोलिया ओसारपसार गर्न पूर्ण प्रतिबन्ध लगाएको छ ।  गाउँपालिकाका अध्यक्ष लालकृष्ण चौहानले गोलिया ढुवानी गर्दा कच्ची ग्रामीण सडक बिग्रने, भत्किने, खाल्डो पर्ने र पहिरो जाने जस्ता समस्या आउने भएकाले काठ निकासी तथा ढुवानी गर्न प्रतिबन्ध लगाएको उल्लेख गर्नुभएको छ । जिल्लाको मिक्वाखोला गाउँपालिकाले पनि आउँदो असार १ देखि गोलिया काठ निकासी तथा ढुवानी गर्न प्रतिबन्ध गरेको छ । गाउँपालिकाका प्रमुख प्रशासकीय अधिकृत विमल गौतमद्वारा जारी सूचना अनुसार ग्रामीण सडक क्षतिग्रस्त हुने अवस्थालाई दृष्टिगत गरी गोलिया निकासीमा प्रतिबन्ध लगाइएको हो । गाउँपालिकाले गोलिया निकासी तथा ढुवानी गर्नैपर्ने भए सम्बन्धित व्यवसायी वा गोलिया निकासी गर्ने व्यक्तिलाई जेठ मसान्तसम्ममा निकासी गरिसक्नका लागि समय पनि उपलब्ध गराएको छ । असार १ देखि भने अर्को सूचना नहुँदासम्मका लागि गोलिया काठ निकासीमा पूर्ण प्रतिबन्ध लगाएको गाउँपालिकाले सूचनामा उल्लेख गरेको छ ।ताप्लेजुङमा ग्रामीण तथा कृषि सडक प्रायः कच्ची छन् । कच्ची अवस्थाका सडकमा बर्खामा वजनदार ट्रक तथा ट्याक्टरले सडक क्षतिग्रस्त भई यातायात सञ्चालनमा अवरोध पुग्ने हुँदा स्थानीय तहले बर्खा मौसममा गोलिया ओसारपसार गर्न प्रतिबन्ध लगाउने गरेका छन् ।",
      "link": "https://gorkhapatraonline.com/news/157838",
      "image": "https://gorkhapatraonline.com/storage/media/278150/conversions/Kath1684852247-original-thumb.jpg"
    },
    {
      "slug": "157836",
      "title": "घरेलु श्रमिकको अधिकारका लागि कानुन आवश्यक",
      "timestamp": 1748995200000,
      "source": "gp",
      "content": "श्रम, रोजगार तथा सामाजिक सुरक्षामन्त्री शरत्सिंह भण्डारीले स्वेदशमा घरेलु श्रमिकका रूपमा काम गर्ने श्रमिकको अधिकार सुरक्षाको विषय कानुनमार्फत सम्बोधन गर्ने प्रतिबद्धता व्यक्त गर्नुभएको छ ।",
      "longContent": "गोरखापत्र समाचारदाता काठमाडौँ, जेठ २१ गते । श्रम, रोजगार तथा सामाजिक सुरक्षामन्त्री शरतसिंह भण्डारीले स्वेदशमा घरेलु श्रमिकका रूपमा काम गर्ने श्रमिकको अधिकार सुरक्षाको विषय कानुनमार्फत सम्बोधन गर्ने प्रतिबद्धता व्यक्त गर्नुभएको छ । घरभित्र काम गर्ने घरेलु श्रमिकको अधिकारका विषयमा विद्यमान श्रम ऐन मौन रहेको बताउँदै मन्त्री भण्डारीले यस्ता विषयको सम्बोधन ऐनबाटै गर्न सरोकारवालासँग छलफल आवश्यक रहेको चर्चा गर्नुभयो । घरेलु श्रमिकको अधिकारका लागि काम गर्ने संस्था युवालयसँग मङ्गलबार मन्त्रालयमा भएको भेटमा मन्त्री भण्डारीले यस्तो प्रतिबद्धता व्यक्त गर्नुभएको हो । यी मुद्दाको कानुन नै नभएको अवस्था अधिकारका कुरा गरेर कुनै अर्थ नहुने भएकाले यो विषयलाई ऐनमै सम्बोधन गरेपछि मात्रै कार्यान्वयनका लागि काम गर्न सकिने उहाँको भनाइ छ । यस विषयमा लिखित रूपमै सुझाव उपलब्ध गराउनसमेत मन्त्री भण्डारीले आग्रह गर्नुभयो । सहभागी घरेलु श्रमिक महिलाले आफूहरूले रोजगारदाताको घरमा काम गर्दा पारिश्रमिक कम पाउने वा कतिपय ठाउँमा नियमित नपाउने, बिरामी हुँदा वा चाडपर्वमा बिदा नपाउने, बिनाकारण कामबाट निकाल्ने, काम गर्ने समयको टुङ्गो नहुने, केही महिला श्रमिक मानसिक तथा शारीरिक तथा यौनजन्य हिंसा हुने गरेका जस्ता थुप्रै समस्या भोग्नु परेको गुनासो मन्त्री भण्डारीसमक्ष गर्नुभएको थियो ।",
      "link": "https://gorkhapatraonline.com/news/157836",
      "image": "https://gorkhapatraonline.com/storage/media/278148/conversions/sram-original-thumb.jpg"
    },
    {
      "slug": "157835",
      "title": "नवीकरणीय ऊर्जामा उरुग्वेको साथ आवश्यक",
      "timestamp": 1748995200000,
      "source": "gp",
      "content": "ऊर्जा, जलस्रोत तथा सिँचाइमन्त्री दीपक खड्काले सौर्य र वायु ऊर्जा प्रवर्धन गर्न उरुग्वेको सहयोगको अपेक्षा गर्नुभएको छ । मन्त्री खड्कासँग नेपालका लागि उरुग्वेका गैरआवासीय राजदूत अल्बर्टो ए गुआनीले गरेको शिष्टाचार भेटमा उहाँले यस्तो अपेक्षा राख्नुभएको हो ।",
      "longContent": "गोरखापत्र समाचारदाताकाठमाडौँ, जेठ २१ गते । ऊर्जा, जलस्रोत तथा सिँचाइमन्त्री दीपक खड्काले सौर्य र वायु ऊर्जा प्रवर्धन गर्न उरुग्वेको सहयोगको अपेक्षा गर्नुभएको छ । मन्त्री खड्कासँग नेपालका लागि उरुग्वेका गैरआवासीय राजदूत अल्बर्टो ए गुआनीले गरेको शिष्टाचार भेटमा उहाँले यस्तो अपेक्षा राख्नुभएको हो । सिंहदरबारस्थित ऊर्जा मन्त्रालयमा भएको भेटमा मन्त्री खड्काले वायु र सौर्य ऊर्जामा उरुग्वेको सफलताको कदर गर्दै नेपालको नवीकरणीय ऊर्जा क्षेत्रमा प्राविधिक सहयोग र लगानीका सम्भावना पहिचान गर्न आग्रह गर्नुभयो । भेटमा ऊर्जामन्त्री खड्काले सरकारले सन् २०३५ सम्म २८ हजार पाँच सय मेगावाट विद्युत् उत्पादन गर्ने लक्ष्य लिएकाले उक्त लक्ष्य पूरा गर्न दातृ निकायको साथ र सहयोग आवश्यक रहेको धारणा राख्नुभयो । भेटमा नेपालका लागि उरुग्वेका गैरआवासीय राजदूत गुआनीले उरुग्वेले वायु ऊर्जा र नवीकरणीय ऊर्जामा राम्रो अनुभव हासिल गरेको भन्दै उक्त अनुभवसहित प्रविधि हस्तान्तरण आदानप्रदान गर्न सकिने बताउनुभयो । उहाँले जलस्रोत व्यवस्थापनको क्षेत्रमा नेपालको सिप, अनुभव र दक्षता उरुग्वेलाई काम लाग्ने भएकाले अनुभव आदानप्रदान गर्न सकिने औँल्याउनुभयो ।",
      "link": "https://gorkhapatraonline.com/news/157835",
      "image": "https://gorkhapatraonline.com/storage/media/278147/conversions/urja-768x432-original-thumb.jpg"
    },
    {
      "slug": "157834",
      "title": "मलको बजेट र कोटा वृद्धि",
      "timestamp": 1748995200000,
      "source": "gp",
      "content": "सरकारले आगामी आर्थिक वर्ष २०८२/८३ का लागि रासायनिक मल खरिद गर्न ८७ करोड रुपियाँ बजेट वृद्धि गरेको छ । किसानलाई अनुदानमा मल उपलब्ध गराउन आउँदो वर्षका लागि बजेट बढाएर २८ अर्ब ८२ करोड रुपियाँ पु¥याएको हो ।",
      "longContent": "गोरखापत्र समाचारदाताकाठमाडौँ, जेठ २१ गते । सरकारले आगामी आर्थिक वर्ष २०८२/८३ का लागि रासायनिक मल खरिद गर्न ८७ करोड रुपियाँ बजेट वृद्धि गरेको छ । किसानलाई अनुदानमा मल उपलब्ध गराउन आउँदो वर्षका लागि बजेट बढाएर २८ अर्ब ८२ करोड रुपियाँ पुर्‍याएको हो । आउँदो वर्षका लागि रासायनिक मल खरिदको कोटा बढाएर छ लाख मेट्रिक टन पुर्‍याइएको छ । चालु आव २०८१/८२ मा पाँच लाख ५० हजार मेट्रिक टन मल खरिदका लागि २७ अर्ब ९५ करोड रुपियाँ विनियोजन गरिएको थियो । आगामी आवको बजेटमार्फत रासायनिक मलको आपूर्ति व्यवस्था सहज बनाउन थप ५० हजार मेट्रिक टन बढाइएको हो । कृषि तथा पशुपन्छी विकासमन्त्री रामनाथ अधिकारीले रासायनिक मलको आपूर्ति व्यवस्था सहज पार्न बजेटसँगै खरिदको कोटा वृद्धि गरिएको जानकारी दिनुभयो । “वार्षिक ११ लाख मेट्रिक टन रासायनिक मलको माग छ,” मन्त्री अधिकारीले भन्नुभयो, “माग अनुसार रासायनिक मल ल्याउन सक्ने अवस्था नहुँदा प्राङ्गारिक मल उत्पादनका लागि समेत बजेट व्यवस्था गरिएको छ ।” आगामी आवका लागि माटोको गुणस्तर कायम राखी उत्पादकत्व वृद्धि गर्न प्राङ्गारिक कृषि प्रवर्धन कार्यक्रमका लागि ४० करोड विनियोजन गरिएको छ ।प्रत्येक वर्ष रासायिनक मल खरिद गर्नका लागि बजेट बढाए पनि अन्तर्राष्ट्रिय बजारमा मूल्य बढ्दा कोटा अनुसार मल खरिद गर्न नसकेको मन्त्रालयले जनाएको छ । मन्त्रालयका अनुसार चालु आवको साउनदेखि वैशाखको दोस्रो हप्तासम्म दुई लाख ७६ हजार ७०५ मेट्रिक टन मल आयात भएको छ । जसमा एक लाख ७१ हजार ८४७ मेट्रिक टन युरिया, ८९ हजार ५९२ मेट्रिक टन डिएपी र १५ हजार २६५ पोटास छ । ५७ हजार ९८७ मेट्रिक टन मल मौज्दात रहेको मन्त्रालयले जनाएको छ । कृषि सामग्री कम्पनी र साल्ट टे«डिङ कर्पोरेसनले मल आयात गर्ने गरेका छन् । सहकारी संस्थामार्फत किसानलाई मलको वितरण हुने गर्छ । नेपालमा मुख्य गरी बर्खे र हिउँदै बालीमा मलको प्रयोग गरिन्छ । धान बाली दुई सिजनमा लगाउने गरिन्छ । चैते र बर्खे गरी मुलुकभर १४ लाख २० हजार ६३६ हेक्टर क्षेत्रफलमा धान खेती गरिन्छ । सात लाख हेक्टर क्षेत्रफलमा गहुँ र नौ लाख हेक्टर क्षेत्रफलमा मकै खेती गरिन्छ । सबैभन्दा धेरै धानबालीका लागि रासायनिक मलको प्रयोग हुने गर्छ । सरकारले बर्सेनि मल खरिदका लागि अनुदानको व्यवस्था गरे पनि माग अनुसार समयमा मल आयात नहुँदा धान रोप्ने बेला प्रत्येक वर्ष किसानले अभाव खेप्नु परेको छ । यस्तै आगामी आवको बजेटमा लगानी बोर्डमार्फत रासायनिक मल कारखाना स्थापना गर्न आवश्यक तयारी गरिने उल्लेख छ । प्रत्येक वर्ष बजेटमा मल कारखाना स्थापना गरिने भनेर कार्यक्रम राखे पनि कार्यान्वयनमा भने अझै आउन सकेको छैन ।",
      "link": "https://gorkhapatraonline.com/news/157834",
      "image": "https://gorkhapatraonline.com/storage/media/278146/conversions/mal-original-thumb.jpg"
    },
    {
      "slug": "157832",
      "title": "सात वर्षमा तीन खर्ब अठसट्ठी अर्ब उपलब्ध गराउने",
      "timestamp": 1748995200000,
      "source": "gp",
      "content": "विश्व बैङ्कले आगामी सात वर्षमा नेपाललाई करिब तीन खर्ब ६८ अर्ब रुपियाँ अर्थात् दुई अर्ब ७० करोड अमेरिकी डलर सहायता उपलब्ध गराउने भएको छ ।",
      "longContent": "गोरखापत्र समाचारदाताकाठमाडौँ, जेठ २१ गते । विश्व बैङ्कले आगामी सात वर्षमा नेपाललाई करिब तीन खर्ब ६८ अर्ब रुपियाँ अर्थात् दुई अर्ब ७० करोड अमेरिकी डलर सहायता उपलब्ध गराउने भएको छ । विश्व बैङ्कको कार्यकारी निर्देशकको बोर्ड बैठकले नेपालसम्बन्धी नयाँ नेपाल साझेदारी कार्यढाँचा (कन्ट्री पार्टनरसिप फ्रेमवर्क सिपिएफ) उपर छलफल गर्दै सो बराबरको सहायता उपलब्ध गराउने लक्ष्य राखेको हो । नेपालसम्बन्धी नयाँ सिपिएफले मुख्य रूपमा रोजगारी सिर्जना र जलवायु परिवर्तनसँग सम्बन्धित प्राकृतिक विपत्तिमा उत्थानशीलता विकास गर्ने विषयलाई प्राथमिकतामा राखेको विश्व बैङ्कले जनाएको छ । सिपिएफ अन्तर्गत नेपाललाई उपलब्ध गराइने सहायता पनि यिनै प्राथमिकता र सेवाको पहुँचका लागि सञ्जाल निर्माणलगायतका काममा गरिने बैङ्कले उल्लेख गरेको छ ।  तत्कालका लागि भने बैङ्कले विकासका लागि नीतिगत सुधार, पर्यटन, डिजिटल सञ्जाल र एकीकृत सहरी विकासलाई प्राथमिकता दिने जनाएको छ जसलाई रोजगारी सिर्जना र आर्थिक वृद्धिको ‘इन्जिन’ भनेर सङ्केत गरिएको छ । सिपिएफ विश्व बैङ्क समूह र नेपालको ६० वर्षभन्दा लामो साझेदारीमा आधारित रहेको र यसले निजी क्षेत्रसमेतको सहकार्यमा आर्थिक वृद्धिलाई अगाडि बढाउने नेपाल, माल्दिभ्स र श्रीलङ्काका लागि विश्व बैङ्कका राष्ट्रिय निर्देशक डेभिड सिस्लेनले बताउनुभयो । “रोजगारी सिर्जना हाम्रो मुख्य उद्देश्य मात्र नभई नेपालको दिगो र उत्थानशील विकासको आधार पनि हो,” उहाँले भन्नुभयो । सिपिएफले निजी क्षेत्रको लगानी विस्तार गर्ने र व्यवसायमैत्री वातावरण निर्माणमा सहयोग पुग्ने अन्तर्राष्ट्रिय वित्त निगमको दक्षिण एसियाका लागि क्षेत्रीय निर्देशक इमाद एन फखौरीले बताउनुभयो । “हामी नेपाललाई धेरै र राम्रो रोजगारी सिर्जना, विपत् उत्कृष्ट तयारी गर्न र आन्तरिक एवं बाह्य निजी पुँजीको परिचालनमार्फत दिगो भविष्य निर्माणमा सहयोग पु¥याउँछौँ,” उहाँले भन्नुभयो । राष्ट्रिय योजना आयोगले तयार गरेको १६ औँ आवधिक योजनामा आधारित रहेर नयाँ सिपिएफ तयार गरिएको विश्व बैङ्कले जनाएको छ । नयाँ सिपिएफ अन्तर्गत निजी क्षेत्रको नेतृत्वमा हुने विकास र लगानीमा सुधारमार्फत थप लगानीमैत्री वातावरण निर्माण समावेश हुने बैङ्कले जनाएको छ ।",
      "link": "https://gorkhapatraonline.com/news/157832",
      "image": "https://gorkhapatraonline.com/storage/media/278144/conversions/6074fa4298132_5e72ba950dc8a_12-original-thumb.jpg"
    },
    {
      "slug": "157829",
      "title": "वैदेशिक रोजगारीको करिब चालिस प्रतिशत युएईमा मात्र",
      "timestamp": 1748995200000,
      "source": "gp",
      "content": "नेपालको वैदेशिक रोजगारीको करिब ४० प्रतिशत हिस्सा संयुक्त अरब इमिरेट्स (युएई) मा केन्द्रित भएको छ ।",
      "longContent": "गोरखापत्र समाचारदाताकाठमाडौँ, जेठ २१ गते । नेपालको वैदेशिक रोजगारीको करिब ४० प्रतिशत हिस्सा संयुक्त अरब इमिरेट्स (युएई) मा केन्द्रित भएको छ । अर्थ मन्त्रालयले अघिल्लो साता सार्वजनिक गरेको आर्थिक सर्वेक्षण प्रतिवेदन २०८१/८२ का अनुसार चालु आवको फागुनसम्म वैदेशिक रोजगारीका लागि श्रम स्वीकृति लिनेमा तीन लाख १७ हजार ६३ जना (३९.३६ प्रतिशत) युएईका लागि छन् । अघिल्लो आवको फागुनसम्म श्रम स्वीकृति लिएका दुई लाख ८५ हजार ३८२ जनामा युएईका लागि २८ प्रतिशत थिए । वैदेशिक रोजगार विभागका महानिर्देशक कमलप्रसाद भट्टराईले कोभिडका बेला नराम्ररी थलिएको युएईको पर्यटन व्यवसाय कोभिडपछि एकाएक चल्न थालेसँगै नेपाली श्रमिकको माग बढेको जानकारी दिनुभयो । पछिल्लो दुई वर्षदेखि युएईमा सेवामूलक र उत्पादन क्षेत्रका उद्योग फस्टाउँदै गएकाले नेपाली श्रमिकका लागि पनि पहिलो गन्तव्य देश बनेको उहाँको बुझाइ छ । यस्तै चालु आवको फागुनसम्म नेपाली श्रमिकका लागि युएईपछि दोस्रो श्रम गन्तव्य देश साउदी अरब रहेको छ । फागुनसम्ममा १६.२२ प्रतिशतले साउदी अरबका लागि श्रम स्वीकृति लिएको देखिन्छ । गत आवको सो अवधिसम्म श्रम स्वीकृति लिएकामध्ये साउदी अरबका लागि करिब १६.५२ प्रतिशत थिए । त्यसै गरी कतार तेस्रो श्रम गन्तव्य देश बनेको छ । चालु आवको सो अवधिसम्म वैदेशिक रोजगारीमा जान श्रम स्वीकृति लिएकामध्ये कतारका लागि १०.५२ प्रतिशत छन् । गत आवको यस अवधिसम्म श्रम स्वीकृति लिएकामध्ये ९.९४ प्रतिशत हिस्सा कतारको थियो । त्यसै गरी चालु आवको फागुनसम्म कुवेत चौथो श्रम गन्तव्य देश हुन पुगेको छ । यस अवधिमा ८.२२ प्रतिशतले कुवेत जान श्रम स्वीकृति लिएका छन्, जुन सङ्ख्या अघिल्लो आवको सो अवधिमा ६.८७ प्रतिशत थियो । अघिल्लो आवमा नेपालीको दोस्रो श्रम गन्तव्य देश रहेको मलेसिया चालु आवको फागुनसम्म भने आठौँ श्रम गन्तव्य देशमा परेको सर्वेक्षण प्रतिवेदनमा उल्लेख छ । प्रतिवेदन अनुसार गत आवमा श्रम स्वीकृति लिएकामध्ये मलेसिया जाने १७.३५ प्रतिशत थिए भने चालु आवको फागुनसम्म ०.३४ प्रतिशतले मात्रै श्रम स्वीकृति लिएका छन् । विभागका महानिर्देशक भट्टराईले मलेसियामा आन्तरिक रोजगारीको समाधान गर्नुपर्ने भएकाले पछिल्ला वर्ष कुनै देशबाट आप्रवासी श्रमिकको माग नगरेकाले नेपाली श्रमिकको पनि सङ्ख्या घटेको जानकारी दिनुभयो । मलेसियामा पछिल्लो चैत/वैशाखदेखि क्रमशः माग आउन थालेको तर अघिल्लो वर्षको तुलनामा निकै कम भएको उहाँको भनाइ छ । प्रतिवेदन अनुसार चालु आवको फागुनसम्म श्रम स्वीकृति लिएकामध्ये जापानका लागि ३.७८ प्रतिशत छन् । गत आवको सो अवधिसम्म २.३७ प्रतिशतले श्रम स्वीकृति लिएका थिए । त्यसै गरी सो अवधिसम्म श्रम स्वीकृति लिएकामध्ये ०.९९ प्रतिशतले ओमानका लागि र १.३६ प्रतिशतले बहराइनका लागि श्रम स्वीकृति लिएका छन् ।",
      "link": "https://gorkhapatraonline.com/news/157829",
      "image": "https://gorkhapatraonline.com/storage/media/278141/conversions/rojgari-original-thumb.jpg"
    },
    {
      "slug": "157736",
      "title": "सुनचाँदीको मूल्य बढ्यो",
      "timestamp": 1748908800000,
      "source": "gp",
      "content": "अन्तर्राष्ट्रिय बजारमा सुनचाँदीको  मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । सोमबारको तुलनामा आज सुन तोलामा रु दुई हजार ९०० र चाँदी रु ५५ ले बढेको छ ।",
      "longContent": "काठमाडौँ, जेठ २०  गते ।  अन्तरराष्ट्रिय बजारमा सुनचाँदीको  मूल्यमा वृद्धि भएसँगै त्यसको प्रभाव स्थानीय बजारमा पनि परेको छ । सोमबारको तुलनामा आज सुन तोलामा दुई हजार ९०० र चाँदी ५५ ले बढेको छ । नेपाल सुनचाँदी व्यवसायी महासङ्घका अनुसार आज एक तोला सुनको मोल एक लाख ९२ हजार ७०० कायम भएको छभने सोही परिमाणको चाँदीको मूल्य दुई हजार ४५ निर्धारण भएको छ । अन्तर्राष्ट्रिय बजारमा आज एक औँस सुनको मूल्य तीन हजार ३७६ डलर कायम भएको अन्तर्राष्ट्रिय सञ्चारमाध्यमले जनाएका छन् ।  रासस",
      "link": "https://gorkhapatraonline.com/news/157736",
      "image": "https://gorkhapatraonline.com/storage/media/277985/conversions/_gold-original-thumb.jpg"
    },
    {
      "slug": "157691",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748908800000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, जेठ २० गते ।   कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा ठूलो (भारतीय) प्रतिकिलो रु ६५, गोलभेँडा सानो (लोकल) प्रतिकिलो रु ४०, गोलभेँडा सानो (टनेल) प्रतिकिलो रु ५०, गोलभेँडा सानो (भारतीय) प्रतिकिलो रु ४८, आलु रातो प्रतिकिलो रु ३८, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ३५, बन्दा (लोकल) प्रतिकिलो रु १५, काउली (स्थानीय) प्रतिकिलो रु ४०, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु १८, भन्टा डल्लो प्रतिकिलो रु ३५, तनेबोडीको मूल्य प्रतिकिलो रु ५०, मकै बोडी प्रतिकिलो रु ७० कायम गरिएको छ ।\tयसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ३५, घिउ सिमी (हाइब्रिड) प्रतिकिलो रु ३०, राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३०, परबर (तराई) प्रतिकिलो रु ५०, चिचिण्डो प्रतिकिलो रु ३०, घिरौला प्रतिकिलो रु २५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु २५ कायम गरिएको छ । यस्तै, सखरखण्ड प्रतिकिलो ७५, पिँडालु प्रतिकिलो रु १२०, रायोसाग प्रतिकिलो रु ३०, पालुङ्गो साग प्रतिकिलो रु ३५, चमसुरको साग रु ७०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ५०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु २८०, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५०, चुकुन्दर प्रतिकिलो रु ६५, सजीवन प्रतिकिलो रु ११०, रातो बन्दा प्रतिकिलो रु ७०, जिरीको साग प्रतिकिलो रु ८०, ग्याठकोभी प्रतिकेजी रु ५०, सेलरी प्रतिकिलो रु १३०, पार्सले प्रतिकिलो रु ४००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ८०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ४५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, मेवा (भारतीय) प्रतिकिलो रु १००, लिची (लोकल) प्रतिकिलो रु १३०, लिची (भारतीय) प्रतिकिलो रु २१० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५०, खुर्सानी हरियो (बुलेट) प्रतिकिलो रु ४५, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकेजी रु ३००, भेडेखुर्सानी प्रतिकिलो रु ८०, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु १८०, छ्यापी हरियो प्रतिकिलो रु ११०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/157691",
      "image": "https://gorkhapatraonline.com/storage/media/277900/conversions/adrhs-original-thumb.jpg"
    },
    {
      "slug": "157676",
      "title": "आजका लागि विदेशी मुद्राको विनिमय दर",
      "timestamp": 1748908800000,
      "source": "gp",
      "content": "नेपाल राष्ट्र बैंकले मङ्गलबारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपियाँ ३२ पैसा र बिक्रीदर १३६ रुपियाँ ९२ पैसा कायम भएको छ ।",
      "longContent": "काठमाडौँ, जेठ २० गते । नेपाल राष्ट्र बैंकले मङ्गलबारका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३६ रुपियाँ ३२ पैसा र बिक्रीदर १३६ रुपियाँ ९२ पैसा कायम भएको छ । युरोपियन यूरो एकको खरिददर १५५ रुपियाँ ७२ पैसा र बिक्रीदर १५६ रुपियाँ ४० पैसा, यूके पाउण्ड स्ट्रलिङ एकको खरिददर १८४ रुपियाँ ५८ पैसा र बिक्रीदर १८५ रुपियाँ ४० पैसा, स्वीस फ्रयाङ्क एकको खरिददर १६६ रुपियाँ ७७ पैसा र बिक्रीदर १६७ रुपियाँ ५१ पैसा कायम गरिएको छ । अस्ट्रेलियन डलर एकको खरिददर ८८ रुपियाँ ४१ पैसा र बिक्रीदर ८८ रुपियाँ ८० पैसा, क्यानेडियन डलर एकको खरिददर ९९ रुपियाँ ४९ पैसा र बिक्रीदर ९९ रुपियाँ ९३ पैसा, सिङ्गापुर डलर एकको खरिददर १०५ रुपियाँ ९९ पैसा र बिक्रीदर १०६ रुपियाँ ४५ पैसा निर्धारण गरिएको छ ।जापानी येन १० को खरिददर नौ रुपियाँ ५६ पैसा र बिक्रीदर नौ रुपियाँ ६० पैसा, चिनियाँ युआन एकको खरिददर १८ रुपियाँ ९३ पैसा र बिक्रीदर १९ रुपियाँ दुई पैसा, साउदी अरेबियन रियाल एकको खरिददर ३६ रुपियाँ ३४ पैसा र बिक्रीदर ३६ रुपियाँ ५० पैसा, कतारी रियाल एकको खरिददर ३७ रुपियाँ ४१ पैसा र बिक्रीदर ३७ रुपियाँ ५७ पैसा कायम भएको छ । केन्द्रीय बैंकका अनुसार थाइभाट एकको खरिददर चार रुपियाँ १९ पैसा र बिक्रीदर चार रुपियाँ २१ पैसा, युएई दिराम एकको खरिददर ३७ रुपियाँ ११ पैसा र बिक्रीदर ३७ रुपियाँ २८ पैसा, मलेसियन रिङ्गेट एकको खरिददर ३२ रुपियाँ तीन पैसा र बिक्रीदर ३२ रुपियाँ १७ पैसा, साउथ कोरियन वन १०० को खरिददर नौ रुपियाँ ९१ पैसा र बिक्रीदर नौ रुपियाँ ९५ पैसा, स्वीडिस क्रोनर एकको खरिददर १४ रुपियाँ ३४ पैसा र बिक्रीदर १४ रुपियाँ ४० पैसा र डेनिस क्रोनर एकको खरिददर २० रुपियाँ ८७ पैसा र बिक्रीदर २० रुपियाँ ९६ पैसा तोकिएको छ । राष्ट्र बैंकले हङकङ डलर एकको खरिददर १७ रुपियाँ ३८ पैसा र बिक्रीदर १७ रुपियाँ ४६ पैसा, कुवेती दिनार एकको खरिददर ४४४ रुपियाँ ७३ पैसा र बिक्रीदर ४४६ रुपियाँ ६९ पैसा, बहराइन दिनार एकको खरिददर ३६१ रुपियाँ ६१ पैसा र बिक्रीदर ३६३ रुपियाँ २० पैसा, ओमनी रियाल एकको खरिददर ३५४ रुपियाँ १० पैसा र विक्रीदर ३५५ रुपियाँ ६६ पैसा रहेको छ । भारतीय रुपियाँ एक सयको खरिददर १६० रुपियाँ र बिक्रीदर १६० रुपियाँ १५ पैसा तोकेको छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको वेबसाइटमा उपलब्ध हुने जनाइएको छ । रासस",
      "link": "https://gorkhapatraonline.com/news/157676",
      "image": "https://gorkhapatraonline.com/storage/media/277882/conversions/dolor-original-thumb.jpg"
    },
    {
      "slug": "157672",
      "title": "चैते धान भित्र्याउन चटारो",
      "timestamp": 1748908800000,
      "source": "gp",
      "content": "सप्तरीका किसानलाई चैते धान भित्र्याउने चटारो छ । यहाँका किसान एक हप्तायता चैते धान भित्र्याउन व्यस्त देखिएका हुन् ।",
      "longContent": "भारदह समाचारदाताभारदह (सप्तरी), जेठ २० गते । सप्तरीका किसानलाई चैते धान भित्र्याउने चटारो छ । यहाँका किसान एक हप्तायता चैते धान भित्र्याउन व्यस्त देखिएका हुन् ।यसपालि १५ दिनपहिले मनसुन भित्रिएकाले पानीमा धान भित्र्याउन समस्या आउने सम्भावना भएकाले खेतमा पाकिसकेको धान भित्र्याउन किसान हतारिएका हुन् । पानी निरन्तर पर्न थालेपछि पाकिसकेको धान भित्र्याउन सकिन्न कि भन्ने डर कृषकमा छ । मौसमी धान असारमा रोपेर मङ्सिरमा काटेपछि खेतमै सुकाएर दाइँ गरेर मात्र भित्र्याइने भए पनि अहिले जेठमा काटेको धान घर लगेर मौसम हेरेर सुकाउनुपर्ने र दाइँ गर्नुपर्ने बाध्यता रहेको किसान बताउँछन् ।फागुनमा धानको बिउ छर्ने, चैतको सुरुमा रोप्ने र जेठ १५ देखि काट्न सुरु हुन्छ । ८० देखि ९० दिनको छोटो समयमा यो धान उत्पादन भए पनि मङ्सिरमा उत्पादन हुने धानभन्दा दोब्बर उत्पादन हुँदै आएको सप्तरीको किसानको भनाइ छ । खेतमा धान काट्दै गरेकी सप्तरीको विष्णुपुर गाउँपालिका–६, गोरगामाकी ५० वर्षीय विन्दादेवी मुखियाले छोटो समयमा दोब्बर धान उत्पादन भए पनि खर्चिलो रहेको बताउनुभयो । सप्तरीका १८ वटा पालिकामध्ये विष्णुपुर गाउँपालिका, छिन्नमस्ता गाउँपालिका, राजगढ गाउँपलिका, तिलाठी कोइलाडी गाउँपालिका, महदेवा गाउँपालिका, रूपनी गाउँपालिका, हनुमाननगर कङ्कालिनी नगरपालिका, बोदेबरसाइन नगरपालिका, खडक नगरपालिका र शम्भुनाथ नगरपालिकासहितका स्थानमा यसपालि जिल्लामा दुई हजार पाँच सय हेक्टर जग्गामा चैते धान लगाइएको कृषि ज्ञान केन्द्र सप्तरीले जनाएको छ ।",
      "link": "https://gorkhapatraonline.com/news/157672",
      "image": "https://gorkhapatraonline.com/storage/media/277875/conversions/Chaite-Dhan-photo-1-original-thumb.jpg"
    },
    {
      "slug": "157670",
      "title": "बजेटको सफल कार्यान्वयन आवश्यक",
      "timestamp": 1748908800000,
      "source": "gp",
      "content": "सरकारले ल्याएको आगामी आर्थिक वर्ष २०८२/८३ को बजेट समग्रमा राम्रो आएको भन्दै सरोकारवालाले यसको सफल कार्यान्वयनमा जोड दिएका छन् ।",
      "longContent": "गोरखापत्र समाचारदाताकाठमाडौँ, जेठ २० गते । सरकारले ल्याएको आगामी आर्थिक वर्ष २०८२/८३ को बजेट समग्रमा राम्रो आएको भन्दै सरोकारवालाले यसको सफल कार्यान्वयनमा जोड दिएका छन् । नेपाल व्यवस्थापन सङ्घले सोमबार राजधानीमा आयोजना गरेको आव २०८२/८३ को बजेटपछि छलफल ‘प्रभावकारी कार्यान्वयनमार्फत बजेटको विश्वसनीयता वृद्धि’ विषयक कार्यक्रममा पूर्वअर्थमन्त्री ज्ञानेन्द्रबहादुर कार्कीले बजेटको कार्यान्वयन क्षमतामा प्रश्नचिह्न उठ्ने गरेकोतर्फ ध्यानाकर्षण गराउँदै कार्यान्वयन पक्ष बलियो हुनुपर्नेमा जोड दिनुभयो ।अहिलेको अर्थतन्त्रको धरातलमा टेकेर बजेट आएको भन्दै बजेट कार्यान्वयन गर्ने निकायलाई पुरस्कार र दण्डको व्यवस्था गर्नुपर्ने उहाँको भनाइ थियो । अर्का पूर्वअर्थमन्त्री सुरेन्द्र पाण्डेले आम्दानी र खर्चको ठुलो अन्तर भएको अवस्थामा फरक तरिकाले बजेट आउन नसकेको बताउनुभयो । सिस्टमभन्दा बाहिर पैसा रहेको र यसको उपयोग गर्न नसकेर बजेट राजस्व बढाउने र खर्च घटाउनेतर्फ लागेको उहाँले बताउनुभयो ।पूर्वअर्थमन्त्री डा. प्रकाशशरण महतले हरेक सरकारलाई ठुलो बजेट ल्याउन दबाब हुने भन्दै त्यसका लागि स्रोत नै नजुट्ने र जुट्छ भन्ने देखाएर ल्याउनुपर्ने बाध्यता रहेको बताउनुभयो । राजनीतिक दलमा बजेटमार्फत आश्वासन बाँड्ने प्रतिस्पर्धाले गर्दा समस्या हुने गरेको उहाँले बताउनुभयो ।पूर्वअर्थमन्त्री वर्षमान पुनले अहिले बलियो सरकारबाट कमजोर बजेट आएको बताउनुभयो । अहिलेको बजेटले पुनर्संरचना मागेको भन्दै उहाँले बलियो सरकारले गर्न सक्ने कुरा पनि गर्न नसकेको र जनताका अपेक्षा समेट्न नसकेको बताउनुभयो ।पूर्वअर्थमन्त्री डा. रूप ज्योतिले बजेटको मुख्य स्रोत राजस्व भएको भन्दै इमान्दारीपूर्वक राजस्व उठाउनुपर्नेमा जोड दिनुभयो । अर्थविद डा. डिल्लीराज खनालले संसद्बाट पास भएको बजेटलाई अर्थ मन्त्रालयको क्याबिनमा बसेर घटाउने कार्य गलत भएको बताउनुभयो । बजेटमा घोषणा गरिएका नीतिगत कुरा कार्यान्वयन हुन्छन् भनेर आश्वस्त दिलाउन सके मात्रै बजेटको सफलता हुने बताउनुभयो । अर्थविद् डा. नरबहादुर थापाले बजेटले मौद्रिक नीतिका कुरा गर्न थाले बेथिति आउने बताउनुभयो । बजेटको मध्यावधि समीक्षा गर्न बन्द गर्नुपर्नेमा जोड दिँदै उहाँले मध्यावधि समीक्षाका नाममा सारा बजेट घटाएर जनतालाई निराश बनाउन नहुने भनाइ राख्नुभयो ।",
      "link": "https://gorkhapatraonline.com/news/157670",
      "image": "https://gorkhapatraonline.com/storage/media/277873/conversions/Budget-2082-83-1-original-thumb.jpg"
    },
    {
      "slug": "157668",
      "title": "सामाजिक सुरक्षा कोषबाट चौध अर्ब बयासी करोड भुक्तानी",
      "timestamp": 1748908800000,
      "source": "gp",
      "content": "सरकारले योगदानमा आधारित सामाजिक सुरक्षा योजना अन्तर्गत १४ अर्ब ८२ करोड रुपियाँभन्दा बढी भुक्तानी गरेको छ ।",
      "longContent": "गोरखापत्र समाचारदाता काठमाडौँ, जेठ २० गते । सरकारले योगदानमा आधारित सामाजिक सुरक्षा योजना अन्तर्गत १४ अर्ब ८२ करोड रुपियाँभन्दा बढी भुक्तानी गरेको छ । योगदानमा आधारित सुरक्षा योजना लागु गरेको साढे छ वर्षको अवधिमा ८१ अर्ब १९ करोड सङ्कलन गरेको कोषले विभिन्न चार वटा योजनाका लागि कोषमा सङ्कलित रकमको १५ प्रतिशत भुक्तानी गरेको हो । यो २०७६ साउनदेखि २०८२ जेठ १६ सम्म सो बराबरको रकम दाबी भुक्तानी गरेको कोषले जनाएको छ । सामाजिक सुरक्षा कोषका अनुसार सुरक्षा योजना अन्तर्गतका विभिन्न श्रमिक तथा उनीहरूका परिवारलाई दिएको भुक्तानीमा १४ अर्ब ८२ करोड रुपियाँ खर्च भएको छ । कोषले विभिन्न चार योजनामा यस्तो भुक्तानी दिने गरेको छ । कोषका निर्देशक प्रवक्ता कृष्ण अधिकारीले कोषमा सङ्कलन भएको रकमबाट माग दाबी अनुसार योगदानकर्ताको योगदानका आधारमा रकम भुक्तानी भएको बताउनुभयो । जसमा औषधी उपचार, स्वास्थ्य तथा मातृत्व योजना अन्तर्गत एक लाख तीन हजार ८०६ जनाले एक अर्ब ९७ करोड ६३ लाख ८६ हजार ४९० रुपियाँ भुक्तानी लिएका छन् । दुर्घटना तथा अशक्तता सुरक्षा योजना अन्तर्गत पाँच हजार ५५२ जनाले १९ करोड ३३ लाख १७ हजार ९४८ रुपियाँ भुक्तानी लिएका छन् । आश्रित परिवार सुरक्षा योजना अन्तर्गत ७१७ जनाले २४ करोड १२ लाख, ७५ हजार ८७४ रुपियाँ रकम भुक्तानी लिएका छन् ।  त्यसै गरी वृद्धवस्था सुरक्षा योजना अन्तर्गत एक लाख आठ हजार ६३८ जनालाई १२ अर्ब ४१ करोड ८८ लाख ७९ हजार ७०५ रुपियाँ भुक्तानी गरेको कोषले जनाएको छ ।",
      "link": "https://gorkhapatraonline.com/news/157668",
      "image": "https://gorkhapatraonline.com/storage/media/277870/conversions/Untitled-1-(2)-original-thumb.jpg"
    },
    {
      "slug": "157667",
      "title": "विद्युत् र सिँचाइका लागि विश्व बैङ्कले ऋण दिने",
      "timestamp": 1748908800000,
      "source": "gp",
      "content": "विश्व बैङ्कले नेपालका दुई परियोजनाका लागि २५ करोड ७० लाख अमेरिकी डलर बराबर ऋण स्वीकृत गरेको छ ।",
      "longContent": "गोरखापत्र समाचारदाताकाठमाडौँ, जेठ २० गते । विश्व बैङ्कले नेपालका दुई परियोजनाका लागि २५ करोड ७० लाख अमेरिकी डलर बराबर ऋण स्वीकृत गरेको छ । बैङ्कले सोमबार प्रेस विज्ञप्ति जारी गर्दै विद्युत् आपूर्ति प्रणाली सुधार र रानीजमरा–कुलरिया सिँचाइ आयोजनाका लागि यो ऋण स्वीकृत गरेको जानकारी गराएको हो ।विद्युत् आपूर्ति प्रणाली सुधारका लागि १२ करोड अमेरिकी डलर ऋण दिन लागिएको हो । सन् २०३० सम्मका लागि उपलब्ध भनिएको यो ऋणबाट कोशी, बागमती, कर्णाली र सुदूरपश्चिम प्रदेशको विद्युत् वितरण प्रणाली सुधार गरिने छ । नेपाल विद्युत् प्राधिकरणले कार्यान्वयन गर्ने यो परियोजनामा वितरण सबस्टेसन निर्माण, विद्यमान वितरण सञ्जालको स्तरवृद्धि, निगरानीको स्वचालित प्रणाली जडानलगायतका कार्य हुने जनाइएको छ । रानीजमरा–कुलरिया सिँचाइ आयोजनाको तेस्रो चरण कार्यान्वयनका लागि विश्व बैङ्कले १३ करोड ७० लाख ऋण स्वीकृत गरेको छ । सुदूरपश्चिम प्रदेशको कैलालीमा बर्सैभरि सिँचाइ सुविधा उपलब्ध गराई कृषि उपजको उत्पादन वृद्धि गर्ने लक्ष्य यो परियोजनाले राखेको छ । यो परियोजनाबाट थप १७ हजार पाँच सय हेक्टर जमिनमा वर्षभर सिँचाइ सुविधा पु¥याइने र यसबाट करिब एक लाख ६० हजार मानिस लाभान्वित हुने अपेक्षा छ । यी परियोजना कार्यान्वयनबाट अवरोधरहित विद्युत् आपूर्ति र वर्षभरको सिँचाइ सुविधा प्राप्त हुँदा नेपालको दिगो विकासमा थप योगदान पुग्ने अपेक्षा विश्व बैङ्कले गरेको छ ।",
      "link": "https://gorkhapatraonline.com/news/157667",
      "image": "https://gorkhapatraonline.com/storage/media/277869/conversions/222-original-thumb.jpg"
    },
    {
      "slug": "157665",
      "title": "नेपाली बिउमा छैन आकर्षण, आयातितमै भर",
      "timestamp": 1748908800000,
      "source": "gp",
      "content": "धानको बिउमा परनिर्भरता अन्त्य गर्न कोशी प्रदेश सरकारले सरकारी, निजी र समुदायस्तरबाट ३८ वटा बिउ उत्पादक संस्थालाई सहयोग गरिरहेको छ तर पनि किसानले नेपाली बिउलाई पत्याएका छैनन्, उनीहरूको रुचि आयातित बिउमा नै छ ।",
      "longContent": "हरिप्रसाद कोइरालाउर्लाबारी, जेठ २० गते । धानको बिउमा परनिर्भरता अन्त्य गर्न कोशी प्रदेश सरकारले सरकारी, निजी र समुदायस्तरबाट ३८ वटा बिउ उत्पादक संस्थालाई सहयोग गरिरहेको छ तर पनि किसानले नेपाली बिउलाई पत्याएका छैनन्, उनीहरूको रुचि आयातित बिउमा नै छ ।कोशी प्रदेश सरकारको कृषि विकास निर्देशनालयका निमित्त प्रमुख प्रकाशकुमार डाँगीका अनुसार कोशी प्रदेशमा दुई लाख ७६ हजार ३८६.७२ हेक्टरमा धान खेती हुने गरेको छ । त्यसका लागि हरेक वर्ष १८ हजार ८१९.३४ मेट्रिक टन बिउ आवश्यक पर्छ । जसमध्ये नेपाली उत्पादनले ४० प्रतिशत माग मात्र पूरा गर्छ । किसानले परम्परागत रूपमा राखेको बिउले पाँच प्रतिशत माग पूरा गर्दै आएको छ भने बाँकी भारतलगायत तेस्रो देशबाट आयात गर्नु पर्छ । कार्यालय प्रमुख डाँगीका अनुसार ५५ प्रतिशत बिउ अझै अपुग छ । नेपाली बिउ गुणस्तरीय भए पनि सचेतनाको अभावमा किसान आकर्षित हुन सकेका छैनन् । उहाँले भन्नुभयो, “हामीले उत्पादन गरेका बिउ माटो, मौसम सुहाउँदा छन् । नयाँ रोग भित्रिँदैन । कुनै समस्या आए उपचार गर्न सकिन्छ तर किसानले यो विषय बुझेको पाइँदैन ।”निर्देशनालयको तथ्याङ्क अनुसार कृषि अनुसन्धान परिषद्ले नेपालमा बहुगुणी १ र २; सुक्खा १, २, ३, ४, ५ र ६; हर्दिनाथ १, २, ३, ४, ५ र ६; सावित्री, स्वर्णसव १, राधा ४, ७, ११, १२, १३ र १४; मकवानपुर १, चैते २, ५ र ६ धान लगाउन सिफारिस गरेको छ । यस्तै चैया ३, घैया ३, गङ्गासागर १ र २, लोकतन्त्र, तरहरा १ र २, साम्वा मन्सुली सव १, साँवा मन्सुली, रामधान, खुमल ४, ६, १०, ११, १२, १३, १४ र बासमती सिफारिस गरिएको छ । यस्तै सुगन्धित धानमा लल्का बासमती, सुनौला सुगन्धा, शुद्धोधन कालानमक, पोखरेली, जेठोबुढो, छोमरोङ, माछापुच्छ«े ३, चन्दननाथ १ र ३, लेकाली धान १ र ३ रोप्नका लागि कृषि अनुसन्धान परिषद्ले सिफारिस गरेको छ । सिफारिस गएिकामध्ये कोशी प्रदेशमा विभिन्न २५ प्रजातिका धान लगाउने गरिएको छ । कार्यालयको तथ्याङ्क अनुसार लल्का बासमती, साँवा मन्सुली सव १, हर्दिनाथ १ र ६, बहुगुणी २, स्वर्णसव १, राधा ४ र १२, कालो नुनिया, रामधान, तरहरा २ जातका धानको खेती हुने गरेको छ । यस्तै शुद्धोधन कालानमक, रञ्जित, गङ्गासागर, मकवानपुर १, खुमल ४, ६, ८, १०, ११ कान्छी मन्सुली, चैते २ र ५ जातका धान कोशी प्रदेशमा प्रमुख रूपमा लगाइन्छ । सरकार, निजी क्षेत्र र समुदायले उत्पादन गरेका गुणस्तरीय बिउ बजारमा प्रशस्त भए पनि किसानले भारतीय रञ्जित, बिबी ११ र सोर्ना जातका धान लगाउने गरेका छन् । सरकारले यी तिनै जातका धानलाई नेपालमा प्रतिबन्ध गरेको छ । सीमा क्षेत्रका किसानले भारतीय व्यापारीसँग झिकाएर धानको बिउ ल्याउने गरेका छन् । रङ्गेली–९ को प्रकाश बीज भण्डारका विपिन मण्डलले भारत र बङ्गलादेशका बिउको उत्पादन राम्रो हुने भन्दै आफूले यो सिजनमा तीन हजार बोरा (२५ केजीका बोरा) बिउ बिक्री गरिसकेको सुनाउनुभयो । मण्डलले दक्षिणी मोरङका रतुवामाई, सुनबर्सी, रङ्गेली नगरपालिका, विराटनगर महानगरपालिका तथा धनपालथान र जहदा गाउँपालिकामा आफू जस्तै सयभन्दा बढी व्यापारी रहेको जानकारी दिनुभयो । निर्देशनालयका प्रमुख प्रकाशकुमार डाँगी भारत र बङ्गलादेशबाट आउने बिउसँगै विभिन्न रोग आउने बताउनुहुन्छ । “हामीले किसानलाई सचेत गर्न सकेका छैनौँ । सरकारले एक जातको बिउ विकास गर्न तीन÷चार वर्ष समय खर्चिन्छ । ठुलो लगानी भएको हुन्छ । प्रत्येक पालिकाले किसानलाई सचेत गराउनु पर्छ,” डाँगीको भनाइ छ ।",
      "link": "https://gorkhapatraonline.com/news/157665",
      "image": "https://gorkhapatraonline.com/storage/media/277867/conversions/Untitled-1-original-thumb.jpg"
    },
    {
      "slug": "157664",
      "title": "ऊर्जाबारे बजेटमा अनपेक्षित प्रावधान",
      "timestamp": 1748908800000,
      "source": "gp",
      "content": "आगामी आर्थिक वर्ष २०८२/८३ को बजेट वक्तव्यमा विद्युत् खरिदबिक्रीको विद्यमान प्रावधानमा अनपेक्षित रूपमा परिवर्तनको बुँदा आएपछि नेपालको ऊर्जा उद्यममा खैलाबैला भएको छ ।",
      "longContent": "काठमाडौँ, जेठ २० गते । आगामी आर्थिक वर्ष २०८२/८३ को बजेट वक्तव्यमा विद्युत् खरिदबिक्रीको विद्यमान प्रावधानमा अनपेक्षित रूपमा परिवर्तनको बुँदा आएपछि नेपालको ऊर्जा उद्यममा खैलाबैला भएको छ । जलप्रवाही आयोजनाको विद्युत् खरिदबिक्री गर्दा अब नेपाल विद्युत् प्राधिकरणले आवश्यक परेका बेला बिजुली किन्ने र किनेको परिमाणको मात्रै रकम भुक्तान गर्ने ‘टेक एन्ड पे’ प्रावधान लागु गर्ने बजेट वक्तव्यमा उल्लेख छ ।बजेटको बुँदा नं. २२७ मा नदी प्रवाहमा आधारित (आरओआर) आयोजनाको ‘टेक एन्ड पे’ आधारमा विद्युत् खरिद गरिने उल्लेख छ । साथै पिपिए पनि उत्पादन र खपतका आधारमा मात्रै गर्ने भन्ने पनि राखिएको छ । यो विषयमा बजेटपूर्व कतै सार्वजनिक चर्चा वा छलफल पनि भएको थिएन । हालसम्म प्राधिकरणले ‘टेक अर पे’ को प्रावधानमा विद्युत् खरिद सम्झौता (पिपिए) गर्दै आएको हो । यो प्रावधान अनुसार प्राधिकरणले सम्झौता गरे अनुसार उपलब्ध विद्युत् खरिद गर्ने तथा खपत नगरे पनि भुक्तान गर्नुपर्ने हुन्छ । स्वतन्त्र ऊर्जा उत्पादकको संस्था इप्पानले ‘टेक एन्ड पे’ मा मात्र पिपिए गर्ने यो व्यवस्थाले सरकारले २८ हजार पाँच सय मेगावाट उत्पादन पुर्‍याउने लक्ष्यसहितको ऊर्जा विकास मार्गचित्र, २०८१ को प्रतिकूल र १६ औँ पञ्चवर्षीय योजनाको लक्ष्य हासिल गर्नसमेत ठुलो बाधक बन्ने बताइएको छ । “ऊर्जामा निजी क्षेत्रलाई लगानीका लागि प्रोत्साहन गर्ने, विदेशी लगानीकर्ता भित्र्याउने भन्ने कुरालाई यो प्रावधानले बन्द गरिदिएको छ,” इप्पानका अध्यक्ष गणेश कार्कीले भन्नुभयो, “छिमेकी मुलुक भारतलाई १० हजार मेगावाट निर्यात गर्नेलगायतका सबै उद्देश्य र लक्ष्य हासिलका लागि बजेटको यस व्यवस्थाले बाटो बन्द गरिदिएको छ ।”  उहाँका अनुसार १७ हजार पाँच सय मेगावाटका विद्युत् आयोजना विद्युत् खरिदबिक्री सम्झौताको प्रतीक्षामा छन् । ६६ अर्ब रुपियाँ खर्च भइसकेका आयोजनाका प्रवर्धक ‘टेक एन्ड पे’ को यो प्रावधानले मर्माहत भएको उहाँले बताउनुभयो ।उहाँले ‘टेक एन्ड पे’ मा पिपिए गर्ने हो भने बैङ्क तथा वित्तीय संस्थाले पनि लगानी नगर्ने भएकाले लगानी अब ठप्प हुने बताउनुभयो ।नेपाल विद्युत् प्राधिकरणले थप ५४ जलविद्युत् आयोजनाबाट चार हजार ८६५ मेगावाट विद्युत् प्राप्त गर्ने गरी गत वैशाख ३० मा आयोजना तोकेरै बोलाएको छ । “एकातिर पिपिए गर्न आऊ भन्ने, अर्कातिर यस्तो प्रावधान ल्याउने, यो के चटक हो ?” कार्कीले प्रश्न गर्नुभयो । ‘टेक एन्ड पे’ सम्बन्धी प्रावधान कसले ल्यायो भन्नेमा ऊर्जा, जलस्रोत तथा सिँचाइ मन्त्रालय आफैँ अनभिज्ञ छ । यस्तो प्रावधानप्रति ऊर्जा, जलस्रोत तथा सिँचाइमन्त्री दीपक खड्काले अनभिज्ञता प्रकट गर्नुभयो ।  “यो विषय ऊर्जा, जलस्रोत तथा सिँचाइ मन्त्रालयको भए पनि हामीले प्रस्ताव पठाएकै छैनौँ,” उहाँले भन्नुभयो, “हामीले प्रस्ताव नै नगरेको यस्तो अनुपयुक्त र प्रतिकूल बुँदा अर्थ मन्त्रालयले बजेटमा राखेछ ।” मन्त्री खड्काले आफ्नै नेतृत्वमा मुलुकभित्र २८ हजार पाँच सय मेगावाट विद्युत् उत्पादन गर्ने, १० हजार मेगावाट विद्युत् भारत निर्यात गर्ने जस्ता मार्गचित्र ल्याएको बताउँदै ‘टेक एन्ड पे’ प्रावधान यसका लागि प्रत्युत्पादक हुने टिप्पणी गर्नुभयो । “विद्युत्को बढ्दो माग र बजार सुनिश्चित भइरहेका बेला यस्तो प्रावधान हामीलाई चाहिएको छैन,” उहाँले भन्नुभयो ।मन्त्री खड्काले यो विषय संशोधनका लागि मन्त्रालयले छलफल गरिरहेको बताउनुभयो ।",
      "link": "https://gorkhapatraonline.com/news/157664",
      "image": "https://gorkhapatraonline.com/storage/media/277866/conversions/deepak-mantri-original-thumb.jpg"
    },
    {
      "slug": "157663",
      "title": "काठमाडौँ र कर्णालीलाई सबैभन्दा धेरै अनुदान",
      "timestamp": 1748908800000,
      "source": "gp",
      "content": "आगामी आर्थिक वर्ष २०८२/८३ का लागि सङ्घ सरकारले स्थानीय तहतर्फ काठमाडौँ महानगरपालिका र प्रदेशतर्फ कर्णाली सरकारलाई सबैभन्दा धेरै अनुदान उपलब्ध गराउने भएको छ ।",
      "longContent": "काठमाडौँ, जेठ २० गते । आगामी आर्थिक वर्ष २०८२/८३ का लागि सङ्घ सरकारले स्थानीय तहतर्फ काठमाडौँ महानगरपालिका र प्रदेशतर्फ कर्णाली सरकारलाई सबैभन्दा धेरै अनुदान उपलब्ध गराउने भएको छ । अर्थ मन्त्रालयले सोमबार सार्वजनिक गरेको अन्तरसरकारी वित्तीय हस्तान्तरणसम्बन्धी विवरण अनुसार काठमाडौँ महानगरपालिकाले समानीकरण, ससर्त, विशेष र समपूरक गरी चारै किसिमको अनुदानबापत दुई अर्ब ३४ करोड १७ लाख रुपियाँ पाउने भएको हो । स्थानीय तहतर्फ सबैभन्दा कम अनुदान भने मनाङको नार्पाभूमि गाउँपालिकाले १२ करोड ९८ लाख रुपियाँ पाउने भएको छ । प्रदेशतर्फ कर्णाली सरकारले सबै किसिमका अनुदानसहित १६ अर्ब चार करोड सात लाख रुपियाँ अनुदान पाउने उल्लेख छ । सबैभन्दा कम अनुदान पाउने गण्डकी प्रदेशका लागि १२ अर्ब २३ करोड ३६ लाख रुपियाँ वित्तीय हस्तान्तरण हुने छ । जेठ १५ गते सार्वजनिक गरिएको बजेटमा सरकारले आगामी आवमा वित्तीय हस्तान्तरणका लागि चार खर्ब १७ अर्ब ८३ करोड रुपियाँ विनियोजन गरेको छ । कुल वित्तीय हस्तान्तरणमध्ये प्रदेशका लागि ९७ अर्ब ५६ करोड चार लाख रुपियाँ र स्थानीय तहका लागि तीन खर्ब २० अर्ब २६ करोड रुपियाँ हस्तान्तरण हुने विवरण छ । स्थानीय तहतर्फ पनि महानगरपालिकाका लागि ११ अर्ब ७४ करोड ६५ लाख, उपमहानगरपालिकाका लागि ११ अर्ब ३८ करोड ३८ लाख, नगरपालिकाका लागि एक खर्ब ४३ अर्ब १० करोड र गाउँपालिकाका लागि एक खर्ब ५४ अर्ब दुई करोड रुपियाँ हस्तान्तरण हुने अर्थ मन्त्रालयले जनाएको छ । अनुदान शीर्षक अन्तर्गत वित्तीय समानीकरणतर्फ प्रदेशका लागि ६० अर्ब ६६ करोड र स्थानीय तहका लागि ८८ अर्ब ९७ करोड रुपियाँ विनियोजन गरिएको छ । सङ्घले तोकेको सर्त पूरा गर्ने गरी सञ्चालन हुने ससर्त अनुदानबापत आगामी आवमा प्रदेशका लागि ३० अर्ब ३५ करोड र स्थानीयका लागि दुई खर्ब ११ अर्ब ४६ करोड रुपियाँ गरी दुई खर्ब ४१ अर्ब रुपियाँ विनियोजन भएको छ । पूर्वाधार आयोजना कार्यान्वयन गर्न समपूरकतर्फ प्रदेशका लागि तीन अर्ब २८ करोड र स्थानीयका लागि १० अर्ब छ करोड अनुदान विनियोजन हुँदा विशेष अनुदानतर्फ आगामी आवमा प्रदेशका लागि तीन अर्ब २७ करोड र स्थानीयका लागि नौ अर्ब ७८ करोड रुपियाँ विनियोजन भएको छ । जसले पाउने छैनन् विशेष अनुदानआगामी आवमा एक सय दुई स्थानीय तहले विशेष अनुदान पाउने छैनन् । अर्थ मन्त्रालयका अनुसार नासोँ गाउँपालिका, मनाङ ङिस्याङ गाउँपालिका, कटहरिया नगरपालिका, गढीमाई नगरपालिका, गुजरा नगरपालिका, देवाही गोनाही नगरपालिका, माधवनारायण नगरपालिका, सिदिङ्वा गाउँपालिका, फिदिम नगरपालिका, देउमाई नगरपालिका, माई नगरपालिका, खाँदबारी नगरपालिका, धर्मदेवी नगरपालिका, मादी नगरपालिका, भोटखोला गाउँपालिका, मकालु गाउँपालिका, म्याङलुङ नगरपालिका, आठराई गाउँपालिका, भोजपुर नगरपालिका, रामप्रसाद राई गाउँपालिका, कटारी नगरपालिकाले आगामी आवमा विशेष अनुदान पाउने छैनन् । चौदण्डीगढी नगरपालिका, त्रियुगा नगरपालिका, बाह्रदशी गाउँपालिका, विराटनगर महानगरपालिका, ग्रामथान गाउँपालिका, डाक्नेश्वरी नगरपालिका, राजविराज नगरपालिका, छिन्नमस्ता गाउँपालिका, तिरहुत गाउँपालिका, तिलाठी कोइलाडी गाउँपालिका, विष्णुपुर गाउँपालिका, राजगढ गाउँपालिका, औरही गाउँपालिका (सिराहा), नगराइन नगरपालिका, विदेह नगरपालिका, सबैला नगरपालिका, कमला नगरपालिका (धनुषा), हंसपुर नगरपालिका (धनुषा), औरही गाउँपालिका (धनुषा), धनौजी गाउँपालिका, जलेश्वर नगरपालिका, सोनमा नगरपालिका, गोडैटा नगरपालिका, मलङ्गवा नगरपालिका, बागमती नगरपालिका र हरिपुर नगरपालिका पनि विशेष अनुदान नपाउने सूचीमा छन् । कविलासी नगरपालिका, चक्रघट्टा गाउँपालिका, धनकौल नगरपालिका, रामनगर गाउँपालिका, सुवर्ण गाउँपालिका, धोबिनी गाउँपालिका, कालिकामाई गाउँपालिका, गोकुलगङ्गा गाउँपालिका, दोरम्बा गाउँपालिका, लिखु तामाकोशी गाउँपालिका, घ्याङलेख गाउँपालिका, पाँचखाल नगरपालिका, मण्डनदेउपुर नगरपालिका, खानीखोला गाउँपालिका, तेमाल गाउँपालिका, बाह्रबिसे नगरपालिका, आमाछोदिङ्मो गाउँपालिका, सूर्यविनायक नगरपालिका, ललितपुर महानगरपालिका, काठमाडौँ महानगरपालिका, टोखा नगरपालिका, शुक्लागण्डकी नगरपालिका, आँबुखैरेनी गाउँपालिका, चापाकोट नगरपालिका, लुम्बिनी सांस्कृतिक नगरपालिका, सिद्धार्थ नगरपालिका, ओमसतिया गाउँपालिका, कोटहीमाई गाउँपालिका, मर्चवारी गाउँपालिका, मायादेवी गाउँपालिका, कपिलवस्तु नगरपालिका, बुद्धभूमि नगरपालिका, सत्यवती गाउँपालिका, तुल्सीसीपुर उपमहानगरपालिका, लमही नगरपालिका, कोहलपुर नगरपालिका, जानकी गाउँपालिका, डुडुवा गाउँपालिका, बाँसगढी नगरपालिका, राजापुर नगरपालिका, शारदा नगरपालिका, काइके गाउँपालिका, गुठीचौर गाउँपालिका, छायानाथ रारा नगरपालिका, पताला गाउँपालिका, नलगाड नगरपालिका, खप्तडछान्ना गाउँपालिका, दिपायल सिलगडी नगरपालिका, बोगटान फुड्सिल गाउँपालिका, बान्नीगढी जयगढ गाउँपालिका, पुनर्बास नगरपालिका, चाँदनी दोधारा नगरपालिका, भजनी नगरपालिका, लम्कीचुहा नगरपालिका र मोहन्याल गाउँपालिकाले विशेष अनुदान पाउने छैनन् । विशेष अनुदानसम्बन्धी कार्यविधि, २०८१ को दफा १६ अनुसार विशेष अनुदानबाट सञ्चालन भएका कार्यक्रम पूरा नभएमा मङ्सिरभित्र ठेक्का सूचना हुन नसकेमा, अर्थ मन्त्रालय र राष्ट्रिय योजना आयोगको निर्देशन पालना हुन नसकेमा, काम गुणस्तरीय नभएमा सोही आव वा आगामी आवमा प्रदान गरिने विशेष अनुदान रकमबाट रोक्का राख्न सक्ने व्यवस्था गरिएको छ । आधारभूत सेवाको विकास र आपूर्ति तथा सामाजिक आर्थिक रूपान्तरणमार्फत विभेदमा र वञ्चितिमा परेका वर्गको उत्थानका लागि सञ्चालन गर्ने कार्यक्रमका लागि विशेष अनुदान उपलब्ध गराइने व्यवस्था छ । ४३ स्थानीय तह समपूरक अनुदानविहीन आगामी आवमा ४४ स्थानीय तहले समपूरक अनुदान नपाउने भएका छन् । अर्थ मन्त्रालयका अनुसार चामे गाउँपालिका, नासोँ गाउँपालिका, मनाङ ङिस्याङ गाउँपालिका, ईशनाथ नगरपालिका, कटहरिया नगरपालिका, गढीमाई नगरपालिका, फतुवा विजयपुर नगरपालिका, सिदिङ्वा गाउँपालिका, म्याङलुङ नगरपालिका, रामप्रसाद राई गाउँपालिका, डाक्नेश्वरी नगरपालिका, राजविराज नगरपालिका, छिन्नमस्ता गाउँपालिका, तिलाठी कोइलाडी गाउँपालिका, विष्णुपुर गाउँपालिका र राजगढ गाउँपालिकाले आगामी आवमा समपूरक अनुदान पाउने छैनन् । सखुवानान्करपट्टी गाउँपालिका, नगराइन नगरपालिका, सबैला नगरपालिका, औरही गाउँपालिका (धनुषा), धनौजी गाउँपालिका, जलेश्वर नगरपालिका, मुखियापट्टी मुसहरमिया गाउँपालिका, औरही नगरपालिका (महोत्तरी), सोनमा नगरपालिका, गोडैटा नगरपालिका, हरिपुर नगरपालिका, धनकौल नगरपालिका, प्र्रसौनी गाउँपालिका, सुवर्ण गाउँपालिका, विश्रामपुर गाउँपालिका, जगरनाथ गाउँपालिका, धोबिनी गाउँपालिका, दोरम्बा गाउँपालिका, लिखु तामाकोशी गाउँपालिका, कमलामाई नगरपालिका, बाह्रबिसे नगरपालिका, तारकेश्वर गाउँपालिका, सूर्यविनायक नगरपालिका, काठमाडौँ महानगरपालिका, मर्चवारी गाउँपालिका, कनकासुन्दरी गाउँपालिका र पलाँता गाउँपालिकाले पनि समपूरक अनुदान पाउने छैनन् । आर्थिक तथा पूर्वाधार विकासमा सन्तुलन कायम गरी प्राथमिकता प्राप्त आयोजना कार्यान्वयनका लागि सरकारले समपूरक अनुदान उपलब्ध गराउँछ तर त्यस्तो आयोजना कार्यान्वयन नभएको अवस्थामा अर्को नयाँ प्रस्ताव गर्न नपाइने समपूरक अनुदानसम्बन्धी कार्यविधिमा उल्लेख छ ।",
      "link": "https://gorkhapatraonline.com/news/157663",
      "image": "https://gorkhapatraonline.com/storage/media/277865/conversions/2333-original-thumb.jpg"
    },
    {
      "slug": "157649",
      "title": "डेनमार्कमा नयाँ सवारीमध्ये ६१ प्रतिशत विद्युतबाट चल्ने",
      "timestamp": 1748822400000,
      "source": "gp",
      "content": "ओस्लो, जेठ १९ गते । डेनमार्कमा सन् २०२५ को मे महिनामा बिक्री भएका नयाँ सवारीमध्ये ६१ प्रतिशत विद्युतबाट चल्ने सवारी रहेका छन्। यो तथ्यांकले हरित यातायातप्रतिको जनचासो बलियो रहेको देखाएको छ, यद्यपि आगामी कर प्रणालीबारे अनिश्चितता रहेको जनाइएको छ।मोबिलिटी डेनमार्कु नामक यातायात सम्बन्धी संस्थाले आइतबार सार्वजनिक गरेको विवरणअनुसार, मे महिनामा डेनमार्कमा १७ हजार ९५३ वटा नयाँ यात्रुवाहक सवारी दर्ता गरिए, जुन अघिल्लो वर्षको सोही महिनाको तुलनामा २३।३ प्रतिशतले बढी हो। तीमध्ये ६१ प्रतिशत सवारीहरू विद्युतबाट सञ्चालन हुने रहेका थिए। निजी खरिदकर्ताहरूमा विद्युत सवारीको अनुपात अझै उच्च रहेको बताइएको छ।संस्थाका प्रमुख म्याड्स रोर्विगले भन्नुभयो, “जनतामा नयाँ प्रविधिप्रतिको रुचि, विशेषगरी हरित प्रविधिप्रति आकर्षण रहेको देखिएको छ। तर आगामी समयको कर व्यवस्था कस्तो हुने भन्ने स्पष्ट नभएकाले ग्राहकहरू निर्णय लिन हिचकिचाइरहेका छन्।”हालको बिक्री वृद्धि मुख्यतया अघिल्लो महिनाहरूमा गरिएको अर्डरको परिणाम रहेको जनाइएको छ। अहिले करसम्बन्धी अन्योलले ग्राहकहरूलाई सवारी खरिदमा रोकिरहेको बताइएको छ।यसैबीच, डेनमार्कको कर मन्त्रालयले हालै घोषणा गरेको छ कि सन् २०२५ को अन्त्यसम्म सवारी कर नबढाइनेछ र ग्रीष्म अवकाशअघि राजनीतिक दलहरूसँग छलफल गरिनेछ। यस घोषणाले बजारमा केही स्थिरता ल्याउने अपेक्षा गरिएको छ।मे महिनामा सबैभन्दा धेरै बिक्री भएको सवारी स्कोडा एलरोक हो, जसको १ हजार ४५७ वटा बिक्री भएको थियो। अन्य लोकप्रिय मोडेलहरूमा भोल्क्सवागन आईडी। ४, टेस्ला मोडल वाइ, र भोल्क्सवागन टी(रोक रहेका छन्।डेनमार्कको अहिलेको सवारी कर प्रणालीले शून्य प्रदूषण गर्ने सवारीहरूलाई विशेष छुट दिएको छ। यस्तो सवारी सन् २०२५ भित्र दर्ता गरिएमा निर्धारण गरिएको करमध्ये केवल ४० प्रतिशत मात्र तिर्नुपर्ने व्यवस्था छ। यो छुट क्रमशः घट्दै सन् २०३५ मा पूरै कर लाग्ने व्यवस्था गरिएको छ।त्यस्तै, शून्य प्रदूषण गर्ने सवारीमा कर गणनाका क्रममा १ लाख ६५ हजार डेनिस मुद्रा बराबरको छुट पनि दिइन्छ। विशेषज्ञहरूका अनुसार डेनमार्कको कर नीतिले पछिल्ला वर्षहरूमा विद्युत सवारीप्रति आम नागरिकलाई आकर्षित गराउन ठूलो भूमिका खेलेको छ। आगामी कर नीतिमा गरिने परिवर्तनहरूले आम उपभोक्ता र सवारी उत्पादक दुवैका लागि गहिरो प्रभाव पार्ने अनुमान गरिएको छ।",
      "longContent": "ओस्लो, जेठ १९ गते । डेनमार्कमा सन् २०२५ को मे महिनामा बिक्री भएका नयाँ सवारीमध्ये ६१ प्रतिशत विद्युतबाट चल्ने सवारी रहेका छन्। यो तथ्यांकले हरित यातायातप्रतिको जनचासो बलियो रहेको देखाएको छ, यद्यपि आगामी कर प्रणालीबारे अनिश्चितता रहेको जनाइएको छ।मोबिलिटी डेनमार्कु नामक यातायात सम्बन्धी संस्थाले आइतबार सार्वजनिक गरेको विवरणअनुसार, मे महिनामा डेनमार्कमा १७ हजार ९५३ वटा नयाँ यात्रुवाहक सवारी दर्ता गरिए, जुन अघिल्लो वर्षको सोही महिनाको तुलनामा २३।३ प्रतिशतले बढी हो। तीमध्ये ६१ प्रतिशत सवारीहरू विद्युतबाट सञ्चालन हुने रहेका थिए। निजी खरिदकर्ताहरूमा विद्युत सवारीको अनुपात अझै उच्च रहेको बताइएको छ।संस्थाका प्रमुख म्याड्स रोर्विगले भन्नुभयो, “जनतामा नयाँ प्रविधिप्रतिको रुचि, विशेषगरी हरित प्रविधिप्रति आकर्षण रहेको देखिएको छ। तर आगामी समयको कर व्यवस्था कस्तो हुने भन्ने स्पष्ट नभएकाले ग्राहकहरू निर्णय लिन हिचकिचाइरहेका छन्।”हालको बिक्री वृद्धि मुख्यतया अघिल्लो महिनाहरूमा गरिएको अर्डरको परिणाम रहेको जनाइएको छ। अहिले करसम्बन्धी अन्योलले ग्राहकहरूलाई सवारी खरिदमा रोकिरहेको बताइएको छ।यसैबीच, डेनमार्कको कर मन्त्रालयले हालै घोषणा गरेको छ कि सन् २०२५ को अन्त्यसम्म सवारी कर नबढाइनेछ र ग्रीष्म अवकाशअघि राजनीतिक दलहरूसँग छलफल गरिनेछ। यस घोषणाले बजारमा केही स्थिरता ल्याउने अपेक्षा गरिएको छ।मे महिनामा सबैभन्दा धेरै बिक्री भएको सवारी स्कोडा एलरोक हो, जसको १ हजार ४५७ वटा बिक्री भएको थियो। अन्य लोकप्रिय मोडेलहरूमा भोल्क्सवागन आईडी। ४, टेस्ला मोडल वाइ, र भोल्क्सवागन टी(रोक रहेका छन्।डेनमार्कको अहिलेको सवारी कर प्रणालीले शून्य प्रदूषण गर्ने सवारीहरूलाई विशेष छुट दिएको छ। यस्तो सवारी सन् २०२५ भित्र दर्ता गरिएमा निर्धारण गरिएको करमध्ये केवल ४० प्रतिशत मात्र तिर्नुपर्ने व्यवस्था छ। यो छुट क्रमशः घट्दै सन् २०३५ मा पूरै कर लाग्ने व्यवस्था गरिएको छ।त्यस्तै, शून्य प्रदूषण गर्ने सवारीमा कर गणनाका क्रममा १ लाख ६५ हजार डेनिस मुद्रा बराबरको छुट पनि दिइन्छ। विशेषज्ञहरूका अनुसार डेनमार्कको कर नीतिले पछिल्ला वर्षहरूमा विद्युत सवारीप्रति आम नागरिकलाई आकर्षित गराउन ठूलो भूमिका खेलेको छ। आगामी कर नीतिमा गरिने परिवर्तनहरूले आम उपभोक्ता र सवारी उत्पादक दुवैका लागि गहिरो प्रभाव पार्ने अनुमान गरिएको छ।",
      "link": "https://gorkhapatraonline.com/news/157649",
      "image": "https://gorkhapatraonline.com/storage/media/277843/conversions/asdgbadf-original-thumb.jpg"
    },
    {
      "slug": "157651",
      "title": "प्रतिकूल परिस्थितिमा अनुशासित बजेट ल्याएको छु: अर्थमन्त्री पौडेल",
      "timestamp": 1748822400000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले एमाले पृष्ठभूमिको अर्थमन्त्रीले प्रतिकूल परिस्थितिमा अनुशासित बजेट  ल्याएको बताउनुभएको छ ।",
      "longContent": "काठमाडौँ, जेठ १९ गते । उपप्रधानमन्त्री एवं अर्थमन्त्री विष्णुप्रसाद पौडेलले एमाले पृष्ठभूमिको अर्थमन्त्रीले प्रतिकूल परिस्थितिमा अनुशासित बजेट  ल्याएको बताउनुभएको छ । इकोनोमिक मिडिया सोसाइटी नेपालले सोमवार काठमाडौँमा आयोजना गरेको ‘पोस्ट बजेट होलिस्टिक डिस्कर्स’ कार्यक्रममा बोल्दै उहाँले यस्तो बताउनुभएको हो । उहाँले एमाले पृष्ठभूमिका अर्थमन्त्रीले लोकप्रिय बजेट ल्याउँछन् भन्ने मानक रहेको भन्दै यस पटक आफूले यथार्थपरक बजेट ल्याएको बताउनु भयो । उहाँले कसरी लोकप्रियताको खोजी भन्दा पनि कसरी अनुशासित बजेट ल्याउने भन्नेमा आफू केन्द्रित रहेको बताउनु भयो । के गर्दा प्रभावकारी ढङ्गले खर्च व्यवस्थापन गर्न सफल भइएला भन्ने कोसिस गरेको उहाँको भनाइ छ । अर्थमन्त्री पौडेलले भन्नुभयो, ‘यहाँहरू सबैलाई थाहा छ, एमालेको नेतृत्वको सरकार होस् वा एमाले पृष्ठभूमिको अर्थमन्त्री होस्, त्यसले लोकप्रिय बजेट ल्याउँछ भन्ने एउटा मानक बनेको छ ।  यस पटक मैले लोकप्रियताको खोजी भन्दा पनि यथार्थपरक बजेट बनाउने कोसिस गरेको छु । लोकप्रिय हुनुपर्छ, के गर्दा लोकप्रिय भइएला रु कस्तो कार्यक्रम, कस्तो योजना, कस्तो पदावलीको लोकप्रिय भइएला भन्दा पनि के गर्दा प्रभावकारी ढङ्गले खर्च व्यवस्थापन गर्न सफल भइएला भन्ने कोसिस गरेको छु । एमाले पृष्ठभूमिका अर्थमन्त्रीले बजेट बनाउँदा प्रतिकुल परिस्थितिमा अनुशासित बजेट बनाउन सक्छन् भन्ने कुरामा म होसियार छु ।’अर्थमन्त्री पौडेलले सृजनाशील युवाहरूका समस्यालाई सम्बोधन गर्ने प्रयत्न गरेको बताउनु भयो ।",
      "link": "https://gorkhapatraonline.com/news/157651",
      "image": "https://gorkhapatraonline.com/storage/media/277850/conversions/bishnu-paudel-original-thumb.jpg"
    },
    {
      "slug": "157535",
      "title": "यस्तो छ आज सागसब्जी र फलफूलको अधिकतम थोक मूल्य",
      "timestamp": 1748822400000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो ।",
      "longContent": "काठमाडौँ, जेठ १९ गते । .कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ । समितिका अनुसार तरकारी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ५५, गोलभेँडा ठूलो (भारतीय) प्रतिकिलो रु ६५, गोलभेँडा सानो (लोकल) प्रतिकिलो रु ४७, गोलभेँडा सानो (टनेल) प्रतिकिलो रु ६२, गोलभेँडा सानो (भारतीय) प्रतिकिलो रु ५०, आलु रातो प्रतिकिलो रु ३८, आलु रातो (भारतीय) प्रतिकिलो रु ३५, आलु रातो (मुडे) प्रतिकिलो रु ३९, प्याज सुकेको (भारतीय) प्रतिकिलो रु ४०, गाजर (लोकल) प्रतिकिलो रु ३५, गाजर (तराई) प्रतिकिलो रु २५, बन्दा (लोकल) प्रतिकिलो रु १५, काउली (स्थानीय) प्रतिकिलो रु ३५, मूला रातो प्रतिकिलो रु ४०, मूला सेतो (लोकल) प्रतिकिलो रु २०, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु १८, भन्टा डल्लो प्रतिकिलो रु ३०, तनेबोडीको मूल्य प्रतिकिलो रु ५५ कायम गरिएको छ ।\tयसैगरी, मटरकोसा प्रतिकिलो रु १५०, घिउ सिमी (लोकल) प्रतिकिलो रु ३५, घिउ सिमी (हाइब्रिड) प्रतिकिलो रु ३०, राजमा मूल्य प्रतिकिलो रु १२०, भटमास कोसा प्रतिकिलो रु १३०, तीतो करेला प्रतिकिलो रु ५०, लौका प्रतिकिलो रु ३५, परबर (तराई) प्रतिकिलो रु ६५, चिचिण्डो प्रतिकिलो रु ३०, घिरौला प्रतिकिलो रु २५, झिगुनी प्रतिकिलो रु ६०, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ३०, हरियो फर्सी (डल्लो) प्रतिकिलो रु २५, भिण्डी प्रतिकिलो रु ३० कायम गरिएको छ । यस्तै, सखरखण्ड प्रतिकिलो ७५, पिँडालु प्रतिकिलो रु १२०, रायोसाग प्रतिकिलो रु ३०, पालुङ्गो साग प्रतिकिलो रु ३५, चमसुरको साग रु ७०, तोरीको साग प्रतिकिलो रु ३०, मेथीको साग प्रतिकिलो रु १००, प्याज हरियो प्रतिकिलो रु ५०, च्याउ (कन्य) प्रतिकिलो रु १६०, च्याउ (डल्ले) प्रतिकिलो रु २६०, कुरिलो प्रतिकिलो रु ३५०, निगुरो प्रतिकिलो रु ३० निर्धारण गरिएको छ ।ब्रोकाउली प्रतिकिलो रु ५०, चुकुन्दर प्रतिकिलो रु ६५, सजीवन प्रतिकिलो रु ११०, रातो बन्दा प्रतिकिलो रु ७०, जिरीको साग प्रतिकिलो रु ८०, ग्याठकोभी प्रतिकेजी रु ५०, सेलरी प्रतिकिलो रु १३०, पार्सले प्रतिकिलो रु ५००, सौफको साग प्रतिकिलो रु १००, पुदिना प्रतिकिलो रु ११०, गान्टेमूला प्रतिकिलो रु ४०, इमली प्रतिकिलो रु १७०, तामा प्रतिकिलो रु १००, तोफु प्रतिकिलो रु १४० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १५०, कागती प्रतिकिलो रु २००, अनार प्रतिकिलो रु ३५०, आँप (माल्द) प्रतिकिलो रु ६५, आँप (दशहरी) प्रतिकिलो रु ८०, अङ्गुर (हरियो) प्रतिकिलो रु २५०, अङ्गुर (कालो) प्रतिकिलो रु ३५०, तरबुजा (हरियो) प्रतिकिलो रु ४०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १८०, काँक्रो (लोकल) प्रतिकिलो रु ६५, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६५, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ८०, मेवा (भारतीय) प्रतिकिलो रु १००, लिची (लोकल) प्रतिकिलो रु १३०, लिची (भारतीय) प्रतिकिलो रु २१० निर्धारण गरिएको छ ।यसैगरी, अदुवा प्रतिकिलो रु १२०, खुर्सानी सुकेको प्रतिकिलो रु ४२०, खुर्सानी हरियो प्रतिकिलो रु ५५, खुर्सानी हरियो (बुलेट) प्रतिकिलो रु ५५, खुर्सानी हरियो (माछे) प्रतिकिलो रु ४०, खुर्सानी हरियो (अकबरे) प्रतिकेजी रु ३००, भेडेखुर्सानी प्रतिकिलो रु ८०, लसुन हरियो प्रतिकिलो रु ८०, हरियो धनियाँ प्रतिकिलो रु ४०, लसुन सुकेको चाइनिज प्रतिकिलो रु २८०, लसुन सुकेको नेपाली प्रतिकिलो रु १९०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३२०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकिलो रु ९०० तोकेको छ । रासस",
      "link": "https://gorkhapatraonline.com/news/157535",
      "image": "https://gorkhapatraonline.com/storage/media/277587/conversions/tarkari-original-thumb.jpg"
    },
    {
      "slug": "157512",
      "title": "लघु निर्जीवन बिमाको व्यापार तीन गुणाले बढ्यो",
      "timestamp": 1748822400000,
      "source": "gp",
      "content": "अहिले मुलुकमा सञ्चालनमा रहेका चार वटा निर्जीवन बिमा कम्पनीको जारी बिमालेख र बिमा शुल्क सङ्कलन गत वर्षको सोही अवधिको तुलनामा झन्डै तीन गुणाले बढेको छ",
      "longContent": "गोरखापत्र समाचारदाताकाठमाडौँ, जेठ १९ गते । अहिले मुलुकमा सञ्चालनमा रहेका चार वटा निर्जीवन बिमा कम्पनीको जारी बिमालेख र बिमा शुल्क सङ्कलन गत वर्षको सोही अवधिको तुलनामा झन्डै तीन गुणाले बढेको छ । चालु आर्थिक वर्ष २०८१/८२ को वैशाखसम्म चार वटा निर्जीवन लघु बिमाले ७६ करोड ६९ लाख ५२ हजार रुपियाँ सङ्कलन गरेका छन् जुन अघिल्लो वर्षको वैशाखसम्म १९ करोड ३९ लाख रुपियाँ मात्रै थियो । चार वटा लघु बिमा कम्पनीले वैशाखसम्म तीन लाख आठ हजार ३७६ वटा बिमालेख जारी गरेका छन् । गत वर्ष त्यस्ता बिमालेख ८५ हजार ५४५ वटा मात्रै थिए । निर्जीवन लघु बिमा कम्पनीमा बिमा शुल्क सङ्कलन र जारी बिमालेख दुवैमा ट्रस्ट माइक्रो इन्स्योरेन्सको वृद्धिदर सबैभन्दा बढी देखिएको छ । गत वर्ष पाँच हजार ५९१ वटा बिमालेख जारी गरेको ट्रस्टले चालु आवको वैशाखसम्म ६१ हजार ७७९ वटा पुर्‍याएको छ । त्यस्तै बिमा शुल्क सङ्कलन एक करोड ३० लाख रुपियाँ रहेकामा चालु आवको वैशाखसम्म १७ करोड छ लाख रुपियाँ पुर्‍याएको छ ।यस्तै वैशाखसम्म जारी बिमालेख सङ्ख्याका आधारमा नेपाल माइक्रो इन्स्योरेन्स कम्पनी लिमिटेड अगाडि देखिएको छ । माइक्रोले ८५ हजार १२१ वटा बिमालेख जारी गरी २१ करोड ५२ लाख रुपियाँ बिमा शुल्क सङ्कलन गरेको छ । नेपाल माइक्रोलाई पछ्याउँदै प्रोटेक्टिभ माइक्रो इन्स्योरेन्सले ७८ हजार ४५४ वटा बिमालेख जारी गरी १९ करोड ७९ लाख रुपियाँ बिमा शुल्क सङ्कलन गरेको छ ।त्यसै गरी स्टार माइक्रो इन्स्योरेन्सले ८३ हजार २२ बिमालेख जारी गर्दै १८ करोड ३० लाख रुपियाँ बिमा शुल्क सङ्कलन गरेको छ ।गत वैशाखको तथ्याङ्कलाई आधारमान्दा प्रोटेक्टिभ माइक्रो इन्स्योरेन्सले सर्वाधिक नौ हजार २९७ बिमालेख जारी गर्दै दुई करोड २२ लाख रुपियाँ बिमा शुल्क सङ्कलन गरेको छ ।यस्तै स्टार माइक्रो इन्स्योरेन्सले आठ हजार ६५७ बिमालेख जारी गर्दै एक करोड ९७ लाख रुपियाँ बिमा शुल्क सङ्कलन गरेको छ । नेपाल माइक्रो इन्स्योरेन्सले सात हजार ७७० बिमालेख जारी गर्दै दुई करोड १६ लाख रुपियाँ बिमा शुल्क सङ्कलन गरेको छ भने ट्रस्ट माइक्रो इन्स्योरेन्सले पाँच हजार ५५४ बिमालेख जारी गर्दै एक करोड ६५ लाख रुपियाँ बिमा शुल्क सङ्कलन गरेको छ । २०७९ मा नेपाल बिमा प्राधिकरणले नयाँ लघुबिमा कम्पनीलाई अनुमतिपत्र दिने घोषणा गरेको थियो । नेपालको ग्रामीण क्षेत्रमा बिमा सञ्जाल विस्तार गर्ने उद्देश्यसाथ यो योजना ल्याइएको थियो । लघुबिमा कम्पनी जीवन र निर्जीवन बिमा कम्पनीमा विभाजित छन् ।",
      "link": "https://gorkhapatraonline.com/news/157512",
      "image": "https://gorkhapatraonline.com/storage/media/277562/conversions/Beema-bima-pradhikaran-original-thumb.jpg"
    },
    {
      "slug": "157511",
      "title": "कुटोकोदालोसहित सडकमा किसान",
      "timestamp": 1748822400000,
      "source": "gp",
      "content": "किसानले समयमा मल र बिउ नपाउँदा र उत्पादन भएको कृषि उपजको मूल्यसमेत गिरावट भएपछि आन्दोलन सुरु गरेका छन् । झापाको गौरादहका किसान हलोजुवा, कुटोकोदालो र आफ्ना उपज सडकमा तेस्र्याएर आन्दोलनमा उत्रेका हुन् ।",
      "longContent": "दमक समाचारदातादमक, जेठ १९ गते । किसानले समयमा मल र बिउ नपाउँदा र उत्पादन भएको कृषि उपजको मूल्यसमेत गिरावट भएपछि आन्दोलन सुरु गरेका छन् । झापाको गौरादहका किसान हलोजुवा, कुटोकोदालो र आफ्ना उपज सडकमा तेस्र्याएर आन्दोलनमा उत्रेका हुन् ।आइतबार विभिन्न माग राख्दै झापाको गौरादहमा कृषकले गौरादह–८, चन्दन चोकमा केही समय सडक जाम गरे । एक साताअघि पनि उनीहरूले यसरी नै सडक जाम गरेका थिए । स्थानीय सरकार, प्रदेश सरकार र सङ्घीय सरकारले किसानका समस्या नसुनेकाले ध्यानाकर्षण गराउन बन्दमा आउनु परेको किसानको भनाइ छ ।गौरादह–८, चन्दन चोकस्थित पाडाजुँगी–गौरीगन्ज सडकखण्डमा कृषकले दुई घण्टा चक्काजाम गरेका थिए  । जोरपल उच्च कृषक समूहक अध्यक्ष इन्द्रप्रसाद पोखरेलका अनुसार अहिले स्थानीय बजारमा सात सय रुपियाँमा समेत धान नबिक्ने अवस्था सिर्जना भएको छ ।धान, मकैलगायत किसानले उत्पादन गरेका कृषि उपजको उचित मूल्य पाउने अवस्था सिर्जना गरिनुपर्ने, मल, बिउ, विषादी समयमा पाउनुपर्ने, ट्याक्टर जोताइको  दररेट तोकेर कार्यान्वयन गरिनुपर्ने, कृषि सिँचाइ महसुल पूरै छुट हुनुपर्नेलगायत किसानका माग छन् ।",
      "link": "https://gorkhapatraonline.com/news/157511",
      "image": "https://gorkhapatraonline.com/storage/media/277561/conversions/sadakma-original-thumb.jpg"
    },
    {
      "slug": "157510",
      "title": "कृषि तथा पशु बिमा अनुदानमा डेढ अर्ब वितरण",
      "timestamp": 1748822400000,
      "source": "gp",
      "content": "सरकारले कृषि तथा पशु बिमाको प्रिमियम अनुदानबापत डेढ अर्ब रुपियाँ वितरण गरेको छ ।",
      "longContent": "गोरखापत्र समाचारदाताकाठमाडौँ, जेठ १९ गते । सरकारले कृषि तथा पशु बिमाको प्रिमियम अनुदानबापत डेढ अर्ब रुपियाँ वितरण गरेको छ । कृषि तथा पशुपन्छी विकास मन्त्रालयले बाली तथ पशुधन बिमाको प्रिमियममा अनुदान गराउने कार्यविधि २०८१, अनुसार आर्थिक वर्ष २०८०/८१ मा एक अर्ब ६१ करोड ७२ लाख बिमा प्रिमियम अनुदान उपलब्ध गराएको हो । आव २०८०/८१ मा कृषि बिमा अन्तर्गत दुई अर्ब दुई करोड रुपियाँ बराबर बिमा प्रिमियम सङ्कलन भएको थियो । सङ्कलित प्रिमियममध्ये सरकारबाट बाली बिमातर्फ ३३ करोड ७९ लाख र पशुधन तथा मत्स्य बिमातर्फ एक अर्ब २७ करोड नौ लाख गरी एक अर्ब ६१ करोड ७२ लाख रुपियाँ अनुदान उपलब्ध गराइएको आर्थिक सर्वेक्षण २०८०/८१ मा उल्लेख छ ।बाली तथ पशुधन बिमाको प्रिमियममा अनुदान गराउने कार्यविधि अनुसार ५० लाखसम्मको बिमाङ्क रकममा ८० प्रतिशत, ५० लाखदेखि एक करोडसम्मको बिमाङ्क रकममा ६५ प्रतिशत र एक करोडभन्दा बढी बिमाङ्क रकममा बिमा प्रिमियमको ५० प्रतिशत अनुदान दिने व्यवस्था छ । यस्तै बाली तथा पशुधन बिमा व्यवस्थापन कार्यमा विद्युतीय प्रणालीको सुरुवात भएको छ । चालु आव २०८१/८२ को फागुनसम्म ९९ हजार ७९० कृषि बिमालेख जारी भएको छ । पशुपन्छी बिमाबापत ७७ करोड ३४ लाख र बाली बिमातर्फ सात करोड ४६ लाख गरी बिमित किसानले ८४ करोड ८० लाख रुपियाँ प्राप्त गरेका छन् । सरकारले आगामी आव २०८२/८३ का लागि कृषि तथा पशुपन्छी बिमा कार्यक्रममा साना तथा मझौला किसानको पहुँच विस्तार गरी कृषि तथा पशुपन्छी बिमाको प्रिमियमको अनुदानका लागि दुई अर्ब ३० करोड रुपियाँ विनियोजन गरिएको छ ।यसैबीच चालु आव २०८१/८२ मा सङ्घीय सरकारबाट विनियोजित ३६ अर्ब १५ करोड कृषि अनुदानमध्ये फागुनसम्म ११ अर्ब ७६ करोड रुपियाँ खर्च भएको आर्थिक सर्वेक्षणमा उल्लेख छ । गत आवमा विनियोजित ३६ अर्ब १३ करोड ८० लाखमध्ये २९ अर्ब ३१ करोड ८८ लाख रुपियाँ खर्च भएको थियो । कृषिमा वितरण गरिने अनुदानमध्ये रासायनिक मलमा सङ्घीय सरकारबाट अनुदान जाने गरेको र बाँकी अनुदान भने स्थानीय तहबाट वितरण हुने गरेको कृषि तथा पशुपन्छी विकास मन्त्रालयले जनाएको छ ।",
      "link": "https://gorkhapatraonline.com/news/157510",
      "image": "https://gorkhapatraonline.com/storage/media/277560/conversions/Agri-Workers-original-thumb.jpg"
    },
    {
      "slug": "157906",
      "title": "गोलिया काट्ने क्रममा एकको ज्यान गयो",
      "timestamp": 1748995200000,
      "source": "gp",
      "content": "इलामको सूूर्योदय नगरपालिका–७ सिङ्गाममा गोलिया  काट्ने क्रममा रुखको हाँगाले लागेर एक जनाको ज्यान गएको छ । ज्यान गुमाएका  सूूर्योदय –८ का २६ वर्षीय निरोज लाप्चा रहेको जिल्ला प्रहरी कार्यालय इलामले जनाएको छ ।",
      "longContent": "कोकिला ढकालइलाम,  जेठ २१ गते । इलामको सूूर्योदय नगरपालिका–७ सिङ्गाममा गोलिया  काट्ने क्रममा रुखको हाँगाले लागेर एक जनाको ज्यान गएको छ । ज्यान गुमाएका  सूूर्योदय–८ का २६ वर्षीय निरोज लाप्चा रहेको जिल्ला प्रहरी कार्यालय इलामले जनाएको छ । व्यापारका लागि खरिद गरी रुख काट्ने क्रममा रुख लड्दा हाँगाले लागेर घटनास्थलमै लाप्चाको मृत्यु भएको बताइएको छ । अहिले मृतकको शव इलाका प्रहरी कार्यालय पशुुपतिनगर लगिएको छ । पोस्टमार्टमपछि परिवारलाई जिम्मा लगाइने प्रहरीले जनाएको छ ।",
      "link": "https://gorkhapatraonline.com/news/157906",
      "image": "https://gorkhapatraonline.com/storage/media/278256/conversions/death-1-original-thumb.jpg"
    },
    {
      "slug": "157873",
      "title": "कर्म, विचार र योगदानले मूल्याङ्कन गरिने समाज बनाउनु छ : प्रधानमन्त्री",
      "timestamp": 1748995200000,
      "source": "gp",
      "content": "प्रधानमन्त्री केपी शर्मा ओलीले समभाव र समनताको विकास गर्दै जातीय छुवाछूत उन्मूलन हुनुपर्नेमा जोड दिनुभएको छ । साथै उहाँले जात, थर वा जन्मले होइन, कर्म, विचार र योगदानले मूल्याङ्कन गरिने समाज बनाउनुपर्ने बताउनुभएको छ ।",
      "longContent": "काठमाडौँ, जेठ २१ गते । प्रधानमन्त्री केपी शर्मा ओलीले समभाव र समनताको विकास गर्दै जातीय छुवाछूत उन्मूलन हुनुपर्नेमा जोड दिनुभएको छ । साथै उहाँले जात, थर वा जन्मले होइन, कर्म, विचार र योगदानले मूल्याङ्कन गरिने समाज बनाउनुपर्ने बताउनुभएको छ ।जातीय भेदभाव तथा छुवाछूत उन्मूलन राष्ट्रिय दिवसका अवसरमा सामाजिक सञ्जालबाट शुभकामना व्यक्त गर्दै प्रधानमन्त्री ओलीले जात, थर वा जन्मले होइन, कर्म, विचार र योगदानले मूल्याङ्कन गरिने समाज बनाउनुपर्ने बताउनुभएको छ । “आमाले जात जन्माउँदिनन्, नवजात मानव जन्माउँछिन् । नवजात शिशु हिँड्न थालेपछि समाजले जात र थर सोध्न थाल्यो । मानवताभन्दा माथि कुनै जात छैन । रगत सबैको एउटै रङको हुन्छ । आँसु सबैको उस्तै वेदनाले बग्छ । हामीले जात, थर वा जन्मले होइन, कर्म, विचार र योगदानले मूल्याङ्कन गरिने समाज बनाउनु छ”, प्रधानमन्त्री ओलीले भन्नुभएको छ । रासस",
      "link": "https://gorkhapatraonline.com/news/157873",
      "image": "https://gorkhapatraonline.com/storage/media/278187/conversions/Kp-sharma-oli-3-1536x1024-1-original-thumb.jpg"
    },
    {
      "slug": "157837",
      "title": "जातीय छुवाछूत तथा विभेदविरुद्ध दृढतापूर्वक उभिनुपर्ने : राष्ट्रपति",
      "timestamp": 1748995200000,
      "source": "gp",
      "content": "राष्ट्रपति रामचन्द्र पौडेलले जातीय छुवाछूत तथा विभेदविरुद्ध दृढतापूर्वक उभिनुपर्ने बताउनुभएको छ । जातीय भेदभाव तथा छुवाछूत उन्मूलन राष्ट्रिय दिवसका अवसरमा बुधबार शुभकामना सन्देश जारी गर्दै उहाँले उक्त कुरा बताउनुभएको हो ।",
      "longContent": "काठमाडौँ, जेठ २१ गते । राष्ट्रपति रामचन्द्र पौडेलले जातीय छुवाछूत तथा विभेदविरुद्ध दृढतापूर्वक उभिनुपर्ने बताउनुभएको छ । जातीय भेदभाव तथा छुवाछूत उन्मूलन राष्ट्रिय दिवसका अवसरमा बुधबार शुभकामना सन्देश जारी गर्दै उहाँले उक्त कुरा बताउनुभएको हो । यस अवसरमा स्वदेश तथा विदेशमा रहनुभएका सम्पूर्ण नेपाली दिदीबहिनी तथा दाजुभाइमा सुख, शान्ति र समृद्धिको कामना गर्दै राष्ट्रपतिले जातीय विभेद सामाजिक, नैतिक तथा मानवीय गरिमाविरुद्धको अपराध हो भन्नुभएको छ । सन्देशमा उहाँले  सामाजिक जागरण र सबैमा समभावको विकास गर्न सबै जात–जाति र समुदायबिच आपसी सद्भाव, मेलमिलाप र सहयोगको भावना अभिवृद्धि गरी समतासहितको राष्ट्रिय एकतालाई सुदृढ बनाउन र जातीय छुवाछूत तथा विभेदविरूद्ध दृढतापूर्वक उभिदैँ लोकतान्त्रिक राज्य प्रणालीलाई सार्थक बनाउनुपर्नेमा जोड दिनुभएको छ ।छुवाछूत तथा विभेदविरूद्ध लाग्न राष्ट्रपतिले सम्पूर्ण व्यक्ति, परिवार, समाज, तीनवटै तहका  सरकारी निकाय, राजनीतिक दल, राष्ट्रिय तथा अन्तर्राष्ट्रिय गैरसरकारी सङ्घसंस्था, नागरिक समाज र सञ्चारकर्मीलाई अझ बढी संवेदनशील हुन आह्वान गर्नुभएको छ । “नेपालको संविधानमा बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषतालाई आत्मसात् गरी विविधताबीचको एकता, सामाजिक सांस्कृतिक ऐक्यबद्धता, सहिष्णुता र सद्भावलाई संरक्षण एवं प्रवद्र्धन गर्दै वर्गीय, जातीय, क्षेत्रीय, भाषिक, धार्मिक, लैङ्गििक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण  गर्ने सङ्कल्प गरिएको छ,” सन्देशमा भनिएको छ । जातीय भेदभाव तथा छुवाछूत उन्मूलन राष्ट्रिय दिवसले आर्थिक, सामाजिक, राजनीतिक, सांस्कृतिक तथा जातीय आधारमा हुने सबै प्रकारका विभेद तथा उत्पीडनको क्रमशः अन्त्यका लागि महत्त्वपूर्ण आधार निर्माण गर्न सम्बन्धित निकायहरूलाई प्रेरणा दिने विश्वास पनि राष्ट्रपतिले सन्देशमा व्यक्त गर्नुभएको छ ।सोच, शैली, प्रथा एवं सामाजिक प्रचलन तथा व्यवहारमा सकारात्मक परिवर्तन ल्याई आपसी एकता, मेलमिलाप तथा सद्भावको अभिवृद्धिबाट सामाजिक व्यवहारमा रहेको जातीय भेदभाव तथा छुवाछूतजन्यलाई घटाउन सकिने विचार व्यक्त गर्दै राष्ट्रपति पौडेलले सन्देशमा जातीय भेदभाव तथा छुवाछूत उन्मूलन राष्ट्रिय दिवसबाट सुसंस्कृत र छुवाछूतरहित समतामूलक समृद्ध राष्ट्र निर्माण गर्न सबैलाई प्रेरणा मिलोस् भन्ने शुभकामना व्यक्त गर्नुभएको छ । विसं २०६३ जेठ २१ गते सरकारले मुलुकलाई ‘जातीय छुवाछूत मुक्त राष्ट्र’ घोषणा गरेको दिनको स्मरणमा प्रत्येक वर्ष जेठ २१  गतेलाई ‘जातीय भेदभाव तथा छुवाछूत उन्मूलन दिवस’का रूपमा मनाउन थालिएको हो ।",
      "link": "https://gorkhapatraonline.com/news/157837",
      "image": "https://gorkhapatraonline.com/storage/media/278149/conversions/ramchandra-paudel-rastrapati-presedent_9aeEuAviXS_AHun3vmow5-original-thumb.jpg"
    },
    {
      "slug": "157828",
      "title": "विपत् न्यूनीकरणमा स्थानीय तहलाई जिम्मेवार बनाइने",
      "timestamp": 1748995200000,
      "source": "gp",
      "content": "सरकारले मनसुनजन्य विपत् न्यूनीकरण गर्न स्थानीय तहलाई जिम्मेवार बनाउने रणनीति थालेको छ । सङ्घीय प्रणालीबाट केन्द्रीकृत ढाँचामा देशभरको विपत् न्यूनीकरण कार्य असहज हुँदै गएकाले स्थानीय तहलाई स्रोतसाधन सम्पन्न बनाएर जिम्मेवार बनाउने रणनीति सरकारले लिएको हो ।",
      "longContent": "गोरखापत्र समाचारदाताकाठमाडौँ, जेठ २१ गते । सरकारले मनसुनजन्य विपत् न्यूनीकरण गर्न स्थानीय तहलाई जिम्मेवार बनाउने रणनीति थालेको छ । सङ्घीय प्रणालीबाट केन्द्रीकृत ढाँचामा देशभरको विपत् न्यूनीकरण कार्य असहज हुँदै गएकाले स्थानीय तहलाई स्रोतसाधन सम्पन्न बनाएर जिम्मेवार बनाउने रणनीति सरकारले लिएको हो । नेपाल सरकारले जारी गरेको मनसुन पूर्वतयारी प्रतिकार्य कार्ययोजना–२०८२ ले मनसुनजन्य विपत्को जोखिम क्षेत्र पहिचान गर्नेदेखि लिएर विपत्पछिको राहत र उद्धारसम्मको योजनामा स्थानीय तहलाई सशक्त भूमिका निर्वाह गर्ने गरी सक्रिय प्रतिकार्य योजना बनाएको छ । काठमाडौँमा मङ्गलबार विपत् पूर्वतयारीका विषयमा जानकारी दिन आयोजित पत्रकार सम्मेलनमा बोल्दै प्राधिकरणका निमित्त कार्यकारी प्रमुख बन्धुप्रसाद बास्तोलाले पूर्वतयारीका क्रममा गठित कमान्ड फोर्सले स्थानीय तहलाई प्रमुखतासाथ विपत्कालमा अगाडि बढ्न प्रेरित गर्ने औँल्याउनुभयो । जल तथा मौसम विज्ञान विभागले यस वर्ष सरदरभन्दा बढी वर्षा हुने प्रक्षेपण गरेकाले पनि हरेक स्थानीय तहलाई जोखिम क्षेत्र पहिचान गरेर नक्सा बनाउन र सोही अनुसार जिउधनको सुरक्षाका लागि तयार हुन प्राधिकरणको समन्वयमा जिल्ला विपत् व्यवस्था कोषले पनि सघाइरहेको छ । सोही अनुसार हरेक स्थानीय तहमा स्वयम्सेवकलाई तालिम दिन सशस्त्र प्रहरीलाई जिम्मा दिइएको प्राधिकरणका सहसचिव अर्जुनकुमार बमले जानकारी दिनुभयो । उहाँले भन्नुभयो, “पहिले पहिले विपत्का लागि केन्द्रकै मुख ताक्ने चलन थियो, त्यो तोड्दै प्रदेश सरकार र स्थानीय सरकार आफैँले विपत्का लागि बजेट छुट्याउन थालेका छन्, यो वर्ष कति छुट्याउने भनेर छलफल परामर्श चलिरहेको छ ।” उहाँले दिइएका पूर्वसूचनाको सही कार्यान्वयनका लागि स्थानीय तहले प्रभावकारी भूमिका खेल्न सक्ने भएकाले त्यसका लागि परिपत्र गरिएको जानकारी दिनुभयो । गत वर्ष अधिक वर्षा हुने पूर्वसूचनालाई धादिङ प्रशासनले लापरबाही गरेकाले पहिरोमा सार्वजनिक सवारी परेको थियो । त्यस्तो हुन नदिन पूर्वतयारी र पूर्वसूचनालाई सही कार्यान्वयन गरेर आमनागरिकसमक्ष पूर्वसूचना दिन स्थानीय तहलाई कडाइ गर्ने गरी कार्ययोजना ल्याइएको उहाँले प्रस्ट पार्नुभयो । यस वर्षको मनसुनी विपत्मा झन्डै २० लाख मानिस प्रभावित हुने अनुमान अनुसार पूर्वतयारीलाई तीव्र बनाइएको छ । सरकारले विभिन्न विपत् व्यवस्थापन कोषमा चार अर्ब ६५ करोड २४ लाख बढी रकम व्यवस्था गरेको छ ।",
      "link": "https://gorkhapatraonline.com/news/157828",
      "image": "https://gorkhapatraonline.com/storage/media/278140/conversions/Untitled-1-original-thumb.jpg"
    },
    {
      "slug": "157827",
      "title": "घाँस प्रयोग गर्नै जान्दैनन् किसान",
      "timestamp": 1748995200000,
      "source": "gp",
      "content": "पशुलाई खोले र पराल खुवाए मात्रै पुग्छ भन्ने मान्यताबाट नेपाली पशुपालक किसान अघि बढ्न नसक्दा कम लागतमा धेरै दुध र मासु उत्पादन गर्न सकिरहेका छैनन् । वर्षाको मौसममा त्यसै खेर जाने घाँसलाई सही रूपमा प्रयोग गर्न नसक्दा हिउँदमा पौष्टिक खाना पशुलाई खुवाउन नसकेर उत्पादन बढ्न सकेको छैन ।",
      "longContent": "काठमाडौँ, जेठ २१ गते । पशुलाई खोले र पराल खुवाए मात्रै पुग्छ भन्ने मान्यताबाट नेपाली पशुपालक किसान अघि बढ्न नसक्दा कम लागतमा धेरै दुध र मासु उत्पादन गर्न सकिरहेका छैनन् । वर्षाको मौसममा त्यसै खेर जाने घाँसलाई सही रूपमा प्रयोग गर्न नसक्दा हिउँदमा पौष्टिक खाना पशुलाई खुवाउन नसकेर उत्पादन बढ्न सकेको छैन । हरियो घाँसको पौष्टिकतालाई नष्ट नगरी यसलाई लामो समयसम्म संरक्षण गर्न सकिन्छ  । यो प्राविधिक ज्ञान नहुँदा किसानले आफूसँग भएको घाँसको राम्रोसँग प्रयोग गर्न नसकेको यस क्षेत्रका विज्ञले उल्लेख गरेका छन् । नेपालमा ‘साइलेज’ (हरियो घाँस सुकाएर बनाइएको) को इतिहास धेरै लामो भए पनि यसको विस्तार भने त्यति धेरै भइसकेको छैन । २०२२ सालमै नेपालमा मकैबाट साइलेज बनाइएको थियो । तत्कालीन स्विस लाइभस्टक एक्सपोर्ट डा. मोन्चले पशु विकास फार्म जिरीमा साइलेज बनाउन सुरु गर्नुभएको थियो । पशु विकास फार्म पोखरामा आर्थिक वर्ष २०३४/३५ मा नै मकै तथा टिओसेन्टी घाँसबाट साइलेज बनाइँदै आएको छ । घाँस कम हुने समय वा हिउँदमा गाईभैँसीलाई घाँसमा भएको पौष्टिक तìव खुवाउन सकिने भए पनि नेपाली किसानले यसको प्रयोगमा चासो नदिएको पशु प्राविधिक उद्धवप्रसाद सापकोटा बताउनुहुन्छ । उहाँले नेपालमा खोले र पराल खुवाउने परम्परा रहे पनि विकसित मुलुकमा साइलेज बनाउनु सामान्य नै मानिने उल्लेख गर्नुभयो ।  हरियो अवस्थामा नै रहेको घाँस तथा घाँसेबालीलाई उपयुक्त समयमा काटी त्यसबाट ३० देखि ३५ प्रतिशत जलाङ्शको मात्रा घटाई ओइल्याएर साइलेज बनाउन सकिने उहाँले बताउनुभयो । ओइलाएको घाँसलाई १–३ सेमीका टुक्रा पारी हावा पस्न नसक्ने गरेर खाडल वा प्लास्टिक झोलामा तह तह बनाई खाँदेर घाँसमा रहेको सम्पूर्ण पोषक तìवहरूलाई कायमै राखी अम्लीयकरण प्रक्रिया पूरा गरेको पदार्थ नै साइलेज भएको उहाँ बताउनुहुन्छ । हिउँद तथा सुक्खा मौसममा खुवाउनका लागि बर्खामा बढी भएको घाँस तथा घाँसेबालीलाई त्यसमा निहित पोषिलोपनलाई कत्ति पनि घट्न नदिने भएकाले यसको ठुलो महìव हुने कृषि प्रचार अधिकृत कृष्ण धितालको भनाइ छ ।  “दुध उत्पादनका लागि बाह्रै महिना हरियो घाँसको उपलब्धता आवश्यकता अनुसार हुन सक्दैन । हरियो घाँस उत्पादन गर्न मौसमी प्रतिकूलता, भू–बनोट र सिँचाइको कमीले गर्दा सबै याममा हरियो घाँस उत्पादन गर्न सकिँदैन,” उहाँले भन्नुभयो, “खास गरी मङ्सिरदेखि जेठसम्म हरियो घाँसको बढी अभाव भएको पाइन्छ । यस अवधिमा पशुलाई पोषिलो खुराकका लागि हिउँदे घाँस पर्याप्त मात्रामा खेती गर्नु पर्दछ, होइन भने साइलेज उत्पादनका लागि घाँस खेती गरी उत्पादित घाँसबाट साइलेज बनाउन सकिन्छ ।” साइलेज सबै प्रकारका घाँसबालीबाट बनाउन सकिन्छ । मोटो डाँठ भएको घाँस खास गरी मकै, जुनेलो, टिओसेन्टी, नेपियर घाँसहरू साइलेजका लागि उपयुक्त मानिन्छ । साइलेज बनाउने घाँसमा गुलियोपनको मात्रा धेरै हुने भएकाले पशुले यसलाई रुचि मानेर खाने गर्दछन् । ठुला पशु फार्म र डेरी उद्योगले साइलेज प्रयोगलाई प्राथमिकतामा राखे पनि किसान तहसम्म यसको प्रयोग नहुँदा किसानले पराल, ढुटो र दानामा अर्बौं रुपियाँ खर्च गरिरहेको धितालले बताउनुभयो । साइलेजको प्रयोगले दुध उत्पादनको लागत मूल्यमा कमी आउने र हिउँदमा पनि दुधालु पशुले साबिककै दुध दिने उहाँले दाबी गर्नुभयो ।  पछिल्लो समय डेरी फार्ममा सुक्खा यामको अवधिमा जतिबेला हरियो घाँसको अभाव हुन्छ, त्यस समयमा पशु आहारका लागि फार्ममा भएको पशु सङ्ख्याका आधारमा साइलेज बनाउने चलन बढेको नेपाल डेरी एसोसिएसनका अध्यक्ष प्रल्हाद दाहालले बताउनुभयो । साइलेज बनाउने प्रक्रियालाई कतिपय कृषकहरूले झन्झट र असजिलो ठान्ने गरेका छन् । सुरुमा यसको संरचना निर्माण गर्न केही कठिन भए पनि पछि कुनै किसिमको समस्या नहुने दाहालले स्पष्ट पार्नुभयो । काभ्रेपलाञ्चोकका किसान ध्रुवप्रसाद पराजुली खोले र पराल खुवाउन सजिलो हुने भएकाले पनि साइलेजमा आकर्षण नभएको बताउनुहुन्छ । साइलेजको प्रयोगबाट पशुहरू स्वस्थ्य रहने, दुधको उत्पादन लागत घट्ने हुँदा हिउँद तथा सुक्खा समयमा हुने पशु आहारको समस्यालाई न्यूनीकरण गर्न साइलेजबाहेक अरू विकल्प नभएकाले सरकारले नै यसको प्रचार गर्न आवश्यक रहेको पशु प्राविधिक योगेश लम्सालले बताउनुभयो । व्यावसायिक गाईभैँसी पालक कृषकहरूले यसको प्रयोगको बारेमा सोच्ने बेला आएको बताउँदै उहाँले यसको प्रयोगले किसानले आत्मनिर्भरको पथमा जान सक्ने दाबी गर्नुभयो । तीन दशकदेखि घाँस खेतीमा संलग्न किरण खरेल घाँसबाहेक दुध उत्पादन दाना र ढुटोबाट सम्भव नहुने बताउनुहुन्छ । उहाँले सरकारले घाँस खेतीको विस्तार, साइलेज निर्माणका लागि ग्रामीण तहसम्म पुगेर किसानलाई तालिम दिन आवश्यक रहेको बताउनुभयो ।",
      "link": "https://gorkhapatraonline.com/news/157827",
      "image": "https://gorkhapatraonline.com/storage/media/278139/conversions/233-original-thumb.jpg"
    },
    {
      "slug": "157826",
      "title": "दरबार हत्याकाण्ड छानबिन गर्न माग",
      "timestamp": 1748995200000,
      "source": "gp",
      "content": "राष्ट्रिय सभाका सदस्यले दरबार हत्याकाण्डको छानबिन हुनुपर्ने माग गर्नुभएको छ । पूर्वराजालाई अनुसन्धानको दायरामा ल्याउनुपर्ने माग गर्दै सभाका सदस्यले २०५८ जेठ १९ गतेको दरबार हत्याकाण्डको छानबिन गर्न माग गर्नुभएको हो ।",
      "longContent": "गोरखापत्र समाचारदाताकाठमाडौँ, जेठ २१ गते । राष्ट्रिय सभाका सदस्यले दरबार हत्याकाण्डको छानबिन हुनुपर्ने माग गर्नुभएको छ । पूर्वराजालाई अनुसन्धानको दायरामा ल्याउनुपर्ने माग गर्दै सभाका सदस्यले २०५८ जेठ १९ गतेको दरबार हत्याकाण्डको छानबिन गर्न माग गर्नुभएको हो । राष्ट्रिय सभाको शून्य समयमा आफ्नो धारणा राख्नुहुँदै नेकपा (माओवादी केन्द्र) का प्रमुख सचेतक गोपीबहादुर सार्की अछामीले नेपालका अन्तिम राजा ज्ञानेन्द्र शाहले छ वर्ष प्रत्यक्ष शासनमा रहँदा दरबार हत्याकाण्डको प्रमाण लुकाउने काम त गरेनन् भन्ने प्रश्न गर्नुभयो । उहाँले भन्नुभयो, “दरबार हत्याकाण्डको छानबिन हुनु पर्छ । पूर्वराजालाई दिइएको सेवा सुविधा खारेज गर्नु पर्छ ।” नेपाली कांग्रेसबाट निर्वाचित सदस्य किरणबाबु श्रेष्ठले व्यवस्था परिवर्तनको माग गर्दै सडकमा रहेकाको वास्ता नगरी सरकार र राजनीतिक दल जनताको हित हुने गरी सुशासन र विकासका लागि दत्तचित्त भएर लाग्नुपर्ने जिकिर गर्नुभयो । उहाँले भन्नुभयो, “हिजो सत्ताका स्वाद पाएकाहरू इतिहास फर्काउने भनेर सडकमा छन् । लास उठेर आउँछ कि भनेर हामीले समय बर्बाद गर्नुभन्दा जनताको निराशा चिर्ने गरी काम गर्नतर्फ ध्यान दिनु पर्छ ।”सभाका सदस्य सुरेश आलेमगरले आर्यघाटमा सेलाइसकेका राजतन्त्रका भूतहरू फेरि पनि सडकमा आएको टिप्पणी गर्नुभयो । उहाँले व्यवस्थामाथि धावा बोल्ने काम भए गणतन्त्रका लागि सङ्घर्ष गर्नेहरू शान्त भएर नबस्ने बताउनुभयो । नेता आलेमगरले भन्नुभयो, “जनताका छोरा राजतन्त्रमा राष्ट्राध्यक्ष हुन सम्भव थियो ? पम्फादेवी बनेर स्विटजरल्यान्डको बैङ्कमा गणतन्त्रमा कोही नेताले पैसा जम्मा गरेका छन् ? मूर्ति चोरीको व्यापार गरेका छन् ?”नेकपा एमालेबाट निर्वाचित सदस्य गोपाल भट्टराईले गणतन्त्र स्थापनापछि देश डुब्नै लागेको प्रचार गरिएकोमा आपत्ति जनाउनुभयो । उहाँले विकास, समृद्धि र जीवनस्तर दर्शाउने आधार प्रतिव्यक्ति आय २०५८ मा २६० डलर रहेकोमा अहिले एक हजार ४५६ डलर पुगेको तथ्याङ्क प्रस्तुत गर्नुभयो । जनता समाजवादी पार्टी नेपालबाट निर्वाचित सभाका सदस्य मोहम्मद खालिदले सरकारले गरेका कामको अर्थपूर्ण सन्देश प्रवाह नभएकाले व्यवस्था विरोधी सल्बलाएको दाबी गर्नुभयो । उहाँले शिक्षा, स्वास्थ्य, विकास निर्माण, गरिबीलगायत थुप्रै विधामा विगतको भन्दा उल्लेख्य सुधार भएको बताउनुभयो । सभाका सदस्य तुलसाकुमारी दाहालले राजनीतिक नेतृत्वले एक अर्कामाथि हिलो छ्याप्ने काम गर्दा व्यवस्था विरोधीलाई आत्मबल पुगेको टिप्पणी गर्नुभयो । राष्ट्रिय सभाको मङ्गलबारको बैठकले प्रतिनिधि सभाबाट सहिद दशरथ चन्द स्वास्थ्य विज्ञान विश्वविद्यालय विधेयक–२०८० का सम्बन्धमा भएको संशोधनलाई सहमति गरेको छ । सभाको बैठकमा शिक्षा, विज्ञान तथा प्रविधिमन्त्री रघुजी पन्तले प्रतिनिधि सभाबाट भएको संशोधनलाई सहमति गरियोस् भन्ने प्रस्ताव गर्नुभएकोमा सभाले सर्वसम्मतबाट सो प्रस्तावमा सहमति जनाएको हो । सभाको अर्को बैठक जेठ २१ गते अपराह्न १ बजेर १५ मिनेटमा बस्ने गरी स्थगित भएको छ ।",
      "link": "https://gorkhapatraonline.com/news/157826",
      "image": "https://gorkhapatraonline.com/storage/media/278138/conversions/National-Assembly_sujan-gurung_BS_L8929-original-thumb.jpg"
    },
    {
      "slug": "157825",
      "title": "‘भूमिहीनलाई एक पटकका लागि जग्गा’",
      "timestamp": 1748995200000,
      "source": "gp",
      "content": "हदबन्दीभन्दा बढी जग्गा राखेका संस्था तथा कम्पनीलाई घडेरी तथा आवास निर्माणका हकमा छुट दिने भूमि ऐन संशोधन विधेयक परिमार्जनका लागि संशोधन दर्ता भएको छ । उपयोग र वातावरणीय अध्ययन प्रतिवेदन स्वीकृत गराएर मात्र यस्ता छुट सुविधा उपभोग गर्न पाउने गरी संशोधन दर्ता भएका हुन् । य",
      "longContent": "काठमाडौँ, जेठ २१ गते । हदबन्दीभन्दा बढी जग्गा राखेका संस्था तथा कम्पनीलाई घडेरी तथा आवास निर्माणका हकमा छुट दिने भूमि ऐन संशोधन विधेयक परिमार्जनका लागि संशोधन दर्ता भएको छ । उपयोग र वातावरणीय अध्ययन प्रतिवेदन स्वीकृत गराएर मात्र यस्ता छुट सुविधा उपभोग गर्न पाउने गरी संशोधन दर्ता भएका हुन् । यस्तै कृषि, उद्योग तथा अन्य प्रयोजन देखाएर छुट सुविधा लिएको जग्गा भने घडेरी तथा आवासमा परिवर्तन गर्न नपाइने व्यवस्था थपका लागि पनि संशोधन दर्ता भएका छन् । भूमिसम्बन्धी केही नेपाल ऐन संशोधन विधेयकमा एकल र संयुक्त गरी ५१ संशोधन स्वीकृत भएका छन् । भूमि, वन तथा राष्ट्रिय निकुञ्ज तथा वन्यजन्तु संरक्षण ऐनका केही व्यवस्था संशोधनका लागि सरकारले विधेयक दर्ता गरेको हो । अध्यादेश अस्वीकृत भएपछि सरकारले नियमित विधायिकी प्रक्रियाबाटै विधेयक अघि बढाएको थियो । विधेयकमा सत्तारूढ दल नेपाली कांग्रेसका दुई महामन्त्रीसहित १५ सांसदको संशोधन छ । यस्तै सत्तारूढ नेकपा (एमाले) का एक सांसदको संशोधन दर्ता छ । नेकपा (माओवादी केन्द्र), राष्ट्रिय स्वतन्त्र पार्टी, जनता समाजवादी पार्टी (जसपा) नेपाल, जनमत पार्टी, राष्ट्रिय जनमोर्चालगायत दलका अधिकांश सांसदको संशोधनमा वन र राष्ट्रिय निकुञ्ज सम्बन्धित मौजुदा व्यवस्था संशोधन नगर्न माग गरिएको छ । यस्तै भूमिहीन र सुकुमवासीलाई अन्यत्र घरघडेरी भए वा नभएको यकिन गरेर मात्र एक पटकका लागि जग्गा उपलब्ध गराउन कांग्रेस सांसदसमेतको संशोधन छ । महामन्त्रीद्वय गगन थापा र विश्वप्रकाश शर्मा तथा सांसद दिलेन्द्र बडूसमेतको संयुक्त संशोधनमा उक्त प्रस्ताव गरिएको छ । संशोधन प्रस्तावमा भनिएको छ, “अव्यवस्थित बसोवासीलाई जग्गा उपलब्ध गराउँदा, जग्गाको प्रकृति, क्षेत्रफल, मूल्याङ्कन, आवाद कमोतको अवधि र अन्य सहरी क्षेत्रमा घरघडेरी भए नभएकोसमेत हेरी तोकिएबमोजिमको दस्तुर लिई जग्गाको स्वामित्व उपलब्ध गराउन सक्ने छ ।”यस्तै कांग्रेसका सबै सांसदको संशोधनमा कृषि, उद्योग तथा अन्य प्रयोजनका लागि हदबन्दी छुट लिएकामा उद्देश्य अनुसार प्रयोग नगरी घरजग्गा कम्पनीमा स्थानान्तरण गर्न नदिने प्रस्ताव गरिएको छ । उपयोगको प्रतिवेदन अनिवार्यहदबन्दी बढीको जग्गा आवास र अपार्टमेन्टमा रूपान्तरण गर्दा उपयोग र वातावरणीय अध्ययन प्रतिवेदन स्वीकृत अनिवार्य गर्न संशोधन दर्ता भएका छन् । रास्वपा र जसपा (नेपाल) का सांसदले प्रतिवेदन स्वीकृतको पक्षमा संशोधन दर्ता गरेका हुन् । रास्वपाका मनीष झा, विनिता कठायत, सुमना श्रेष्ठ र निशा डाँगीलगायतले प्रतिवेदन अनिवार्य स्वीकृतको पक्षमा संशोधन दर्ता गर्नुभएको हो । हदबन्दीभन्दा बढी जग्गा राख्ने अनुमति पाउने संस्था वा कम्पनीले उपयोगसम्बन्धी परियोजना प्रतिवेदन र वातावरणीय अध्ययन प्रतिवेदन पनि स्वीकृत गराउनुपर्ने व्यवस्था थप गर्ने प्रस्ताव संशोधन गरिएको छ । यस्ता प्रतिवेदन सार्वजनिक रूपमा उपलब्ध हुने गरी विद्युतीय माध्यममा राख्ने व्यवस्थामा पनि सांसद श्रेष्ठ र डाँगीको प्रस्तावमा उल्लेख छ । भूमि प्रयोग र नियमनका लागि प्राधिकरण गठनको प्रस्ताव पनि उहाँहरूको प्रस्तावमा उल्लेख छ । सांसद श्रेष्ठ र डाँगीका अधिकांश संशोधन हुबहु छन् । अन्य प्रयोजनमा बेचबिखन नपाइनेयस्तै माओवादी केन्द्रका सांसद हितराज पाण्डे, रूपा सोसी चौधरीलगायतले घरजग्गा व्यवसायबाहेक अन्य प्रयोजनका लागि प्राप्त गरेका वा स्वीकृत लिएको जग्गा बेचबिखन गर्न नपाइने संशोधन दर्ता गर्नुभएको छ । पाण्डे र चौधरीका संशोधनका अधिकांश व्यवस्था हुबहुसमेत छन् । माओवादी केन्द्रकै दुर्गा राई र छिरिङ डम्डुल लामाले मूल ऐनको दफा ५२ (ख) मा संशोधन प्रस्ताव राख्नुभएको छ । राई र लामाको प्रस्ताव पनि एकै बेहोराका छन् ।माओवादी केन्द्रकै सांसद माधव सापकोटाले भूमिहीन, दलित र सुकुमवासीलाई जग्गा वितरण गर्दा एक स्वामित्व मात्र नभई सामूहिक अवास योजना, सहकारी मोडेल र सामूहिक स्वामित्वको व्यवस्था थप गर्न प्रस्ताव गर्नुभएको छ । कर छुटको प्रस्तावराष्ट्रिय प्रजातन्त्र पार्टीका ध्रुवबहादुर प्रधानले ज्येष्ठ नागरिकको प्रयोजनका लागि बनाइएका आवास र अपार्टमेन्टको स्वामित्व नेपाल सरकारको हुने र हक हस्तान्तरण नहुने व्यवस्था थप गर्न संशोधन दर्ता गर्नुभएको छ । यस्ता आवासमा सबै प्रकारका कर छुटको व्यवस्था गर्न पनि प्रस्ताव गर्नुभएको छ । सांसद प्रेम सुवालले कानुनले तोकेभन्दा बढीको जग्गा स्वतः नेपाल सरकारको हुने व्यवस्था गर्न संशोधन गर्नुभएको छ । संशोधन नगर्न प्रस्तावराष्ट्रिय निकुञ्ज तथा वन्यजन्तु संरक्षण र वन ऐनका मौजुदा व्यवस्था संशोधन नगर्न बहुसङ्ख्यक सांसदको संशोधन दर्ता भएका छन् । विधेयकको दफा ३ र ४ हटाउन अधिकांश सांसदको संशोधन छ । माओवादी केन्द्र, रास्वपा, जसपा, जनमत पार्टी, राष्ट्रिय जनमोर्चाका बहुसङ्ख्यक सांसदको संशोधन हालकै व्यवस्थाको पक्षमा छ ।कांग्रेस सांसदको संशोधनमा पुनः नक्साङ्कनमा वन क्षेत्र जनिएको जग्गा वन क्षेत्र नभई खाली रहे पनि वनकै स्वामित्वमा हुने गरी संशोधन प्रस्ताव गरिएको छ । निकुञ्ज र वन दुवै ऐन संशोधन प्रस्तावको व्यवस्थामा एकै बेहोराको संशोधन दर्ता छन् ।",
      "link": "https://gorkhapatraonline.com/news/157825",
      "image": "https://gorkhapatraonline.com/storage/media/278136/conversions/5fed1954b7180_Untitled-1-original-thumb.jpg"
    },
    {
      "slug": "157824",
      "title": "नोकरी साठी वर्षसम्म पेन्सन अन्ठाउन्नको मात्रै",
      "timestamp": 1748995200000,
      "source": "gp",
      "content": "सङ्घ र प्रदेशमा कार्यरत कर्मचारीको अवकाश उमेरहद फरक फरक हुँदा समायोजन भई सेवाबाट अवकाश लिएका कर्मचारीको सेवा अवधि घटाएर मात्र पेन्सन पट्टा बन्ने गरेको छ । अहिले सङ्घीय निजामती कर्मचारीको अवकाश उमेरहद ५८ वर्ष छ भने सात वटै प्रदेश सरकारले बनाएको प्रदेश निजामती सेवा ऐनले प्रदेशभित्र कार्यरत कर्मचारीको अवकाश उमेरहद ६० वर्ष कायम गरेको छ ।",
      "longContent": "काठमाडौँ, जेठ २१ गते । सङ्घ र प्रदेशमा कार्यरत कर्मचारीको अवकाश उमेरहद फरक फरक हुँदा समायोजन भई सेवाबाट अवकाश लिएका कर्मचारीको सेवा अवधि घटाएर मात्र पेन्सन पट्टा बन्ने गरेको छ । अहिले सङ्घीय निजामती कर्मचारीको अवकाश उमेरहद ५८ वर्ष छ भने सात वटै प्रदेश सरकारले बनाएको प्रदेश निजामती सेवा ऐनले प्रदेशभित्र कार्यरत कर्मचारीको अवकाश उमेरहद ६० वर्ष कायम गरेको छ । सङ्घीय ऐनले प्रदेशले बनाएको कानुनलाई चिन्दैन । अहिले प्रदेश र स्थानीय तहमा समायोजन भई अवकाशमा गएका कर्मचारीको सेवा अवधि ६० वर्ष भए पनि अवकाश उमेरहद ५८ वर्ष नै कायम गरेर राष्ट्रिय किताबखाना (निजामती) ले पेन्सन पट्टा बनाउने गरेको राष्ट्रिय किताबखाना निजामतीले जनाएको छ ।  राष्ट्रिय किताबखाना (निजामती) का महानिर्देशक श्रवणकुमार पोखरेलले सङ्घीय निजामती सेवा ऐनभन्दा पहिला प्रदेश निजामती सेवा ऐन बनेकाले यस्तो समस्या आएको बताउनुभयो । अहिले किताबखानामा छिटपुट मात्र यस्तो समस्या भए पनि भविष्यमा भने यो समस्या बढ्दै जाने निश्चित भएको उहाँले स्पष्ट पार्नुभयो । प्रदेश र स्थानीय तहमा कानुनबमोजिम बढुवाको पद र उमेरको हदलाई सङ्घीय सरकारले नचिन्ने भएपछि समयोजित भएर केही समयभित्रै अवकाश हुने तयारीमा रहेका दुई सय जना कर्मचारी यस्तै समस्यामा पर्ने देखिएको छ । अहिले सबै प्रदेशले कर्मचारीको अवकाश उमेर हद ६० वर्ष बनाएका छन् । सङ्घीय निजामती सेवा विधेयकमा पनि कर्मचारीको अवकाश उमेरहद ६० वर्ष नै कायम गर्ने गरी प्रस्ताव गरिएको छ तर विधेयक संसद्मा छलफलका क्रममा रहेको छ । विसं २०७५ मा सरकारले कर्मचारी समायोजित गर्दा स्थानीय तहमा ३१ हजार ४३, प्रदेशमा १४ हजार ६५९ र सङ्घमा ४० हजार ७९ जना गरिएको सङ्घीय मामिला तथा सामान्य प्रशासन मन्त्रालयले जनाएको छ । महानिर्देशक पोखरेलले कर्मचारी समायोजन भएसम्मको अवधिको सेवा–सुविधाको मात्रै ग्यारेन्टी सङ्घीय ऐनबमोजिम सङ्घीय सरकारले लिन सक्ने सोभन्दा बढीको सेवा अवधिको ग्यारेन्टी सङ्घीय सरकारले लिन सक्ने कानुनी आधार नभएको बताउनुभयो । “समायोजन भएर गएका वा प्रदेश वा स्थानीय सेवामा लोक सेवाबाट सिफारिस भएर नयाँ नियुक्ति लिएका कर्मचारीलाई सम्बन्धित प्रदेश वा स्थानीय तहको कानुनबमोजिम माथिल्लो पदमा वृद्वि वा बढुवा भएपछि सङ्घीय कानुनले त्यसलाई चिन्दैन । उहाँहरू सम्बन्धित प्रदेशको कर्मचारी हुनुभयो,” उहाँले भन्नुभयो, “प्रदेश वा स्थानीय तहले कानुनले व्यवस्था गरेको माथिल्लो पदमा बढुवा भएपछि त्यस्ता कर्मचारीको दायित्व स्वतः सम्बन्धित सरकारमै रहन्छ ।” सम्बन्धित तहले नै जिम्मा लिनुपर्ने हेटौँडा उपमहानगरपालिका प्रशासन महाशाखा प्रमुख गोपालप्रसाद पोखरेलले प्रदेश वा स्थानीय कानुन अनुसार तह वृद्धि वा बढुवा भएका कर्मचारीको दायित्व सम्बन्धित प्रदेश र स्थानीय तहले नै वहन गर्नुपर्ने बताउनुभयो । उहाँले भन्नुभयो, “अहिले यो समस्या अवकाश प्राप्त कर्मचारीको पेन्सनको मात्र होइन, साबिक स्थानीय निकायबाट समायोजन भई अवकाश भएका कर्मचारीको उपदानलगायतका सेवा सुविधामा पनि उस्तै समस्या छ ।” कोशी प्रदेशले निवृत्तिभरणसम्बन्धी कानुन बनाएर मसौदाको राय परामर्श गरे पनि सङ्घीय निजामती सेवा विधेयकमा अवकाश उमेर ६० वर्ष नै प्रस्ताव गरी संसद्मा छलफलमा रहेकाले उक्त प्रदेशले बनाएको मसौदाको काम पनि अगाडि बढ्न सकेको छैन । कोशी प्रदेश मुख्यमन्त्री तथा मन्त्रीपरिषद् कार्यालयका उपसचिव एवं गुनासो सुन्ने अधिकारी अर्जुन निरौलाले सङ्घीय निजामती सेवा ऐन जारी हुने प्रक्रिया तीव्र रूपमा अगाडि बढेकाले यसअघि कोष बनाउन गरिएको गृहकार्य अगाडि नबढेको बताउनुभयो ।  अदालत धाउँदै कर्मचारी समायोजन भएर गएका कर्मचारीलाई बढुवा वा तह वृद्धि अनुसारको पेन्सन नदिइएको भन्दै अहिले कर्मचारीहरू धमाधम अदालत जान थालेका छन् । हालसम्म करिब १२ जना कर्मचारीले सर्वोच्चमा रिट निवेदन दिएका छन् । कर्मचारीले हाल खाइपाई आएको सेवा सुविधा अनुसारको निवृत्तिभरण सुविधाको माग गरी अदालतमा मुद्दा दिएका हुन् । यसअघि एक जना शाखा अधिकृतको मुद्दामा सर्वोच्च अदालतको फैसलाको नजिरले कर्मचारीहरू अदालत धाउन थालेको किताबखानाले जनाएको छ ।",
      "link": "https://gorkhapatraonline.com/news/157824",
      "image": "https://gorkhapatraonline.com/storage/media/278135/conversions/staff-original-thumb.jpg"
    },
    {
      "slug": "157823",
      "title": "सिन्डिकेटले यात्रुलाई सास्ती",
      "timestamp": 1748995200000,
      "source": "gp",
      "content": "सार्वजनिक यातायात व्यवसायीले सिन्डिकेटको संरक्षणमा उपभोक्ताको अधिकार हनन हुने गरी गैरकानुनी रूपमा गरेको सार्वजनिक सवारी बन्दले यात्रु अलपत्र मात्र परेका छैनन्, उनीहरूको संवैधानिक हकसमेत कुण्ठित भएको छ ।",
      "longContent": "काठमाडौँ, जेठ २१ गते । सार्वजनिक यातायात व्यवसायीले सिन्डिकेटको संरक्षणमा उपभोक्ताको अधिकार हनन हुने गरी गैरकानुनी रूपमा गरेको सार्वजनिक सवारी बन्दले यात्रु अलपत्र मात्र परेका छैनन्, उनीहरूको संवैधानिक हकसमेत कुण्ठित भएको छ । सोमबार र मङ्गलबार  देशभर सार्वजनिक सवारी ठप्प भएपछि लामो तथा छोटो दुरीका यात्रु अलपत्र परेका हुन् । विशेष कामले काठमाडौँ आएका तर एकदुई दिनमै फर्किने यात्रु काठमाडौँमै अलपत्र परे । सोमबार बिहान ५ बजे ‘पठाओ’ चढेर नयाँ बसपार्क पुगेकी नवलपरासीपश्चिम बर्दघाट नगरपालिका–४, की कल्पना थापामगर आन्दोलन भएको थाहा पाएपछि पुनः चक्रपथस्थित आफन्तको कोठामा फर्किनुभयो । उहाँले भन्नुभयो, “उपचारका लागि काठमाडौँ आएको हो । घरमा सानो बच्चा छ । छिटो फर्किने भनेर बच्चा पनि ल्याइनँ । बाटोमा जाम हुन्छ भनेर बिहानै ५ बजे नै बसपार्क पुगेपछि बल्ल थाहा पाएँ । एउटा गाडी पनि चलेको थिएन । अब कहिले खुल्ने हो ? आजै घर जान पाए हुन्थ्यो ।”यसै गरी रामेछाप मन्थली नगरपालिका–७ का विक्रम श्रेष्ठले सार्वजनिक सवारी नचलेपछि मङ्गलबार घर जान नपाएर काठमाडौँमै बस्नु पर्‍यो । श्रेष्ठ र थापामगर जस्ता झन्डै एक लाख यात्रुले सोमबार र मङ्गलबार सार्वजनिक सवारी नचल्दा काठमाडौँमै आश्रय लिनु पर्‍यो । काठमाडौँ उपत्यका ट्राफिक प्रहरी कार्यालयका अनुसार सामान्य दिनमा काठमाडौँ प्रवेश गर्ने यात्रुको सङ्ख्या ५५ देखि ६० हजारको हुन्छ । बारिहने सङ्ख्या पनि उत्तिकै हुन्छ तर सोमाबार र मङ्गलबार काठमाडौँ आउन र जान यात्रुले पाएनन् । सार्वजनिक सवारी ठप्प भएपछि उपभोक्ता अधिकारवादी सङ्घसंस्था र राष्ट्रिय मानव अधिकार आयोगले सोमबार नै विज्ञप्ती जारी गरी उपभोक्ताको अधिकार हनन् हुने काम भएको जनाएका छन् । व्यवसायीको बन्द/हडताल गैरकानुनी र दादागिरी देखाएर सिन्डिकेट लागु गर्न सरकारलाई झुकाउने षड्यन्त्रकारी खेल भएको आरोप व्यवसायीमाथि लागेका छ ।  ‘बन्द हडताल गैरकानुनी’राष्ट्रिय उपभोक्ता मञ्चका केन्द्रीय अध्यक्ष प्रेमलाल महर्जनले भन्नुभयो, “यातायात व्यवसायीको बन्द/हडताल गैरकारकानुनी छ । यातायात व्यवस्थापनको सबै काम अहिले प्रदेशले गर्छ । गण्डकी प्रदेशले संविधानप्रदत्त अधिकार प्रयोग गरेको छ । सर्वोच्चले नै कानुन बनाएर राइड सेयरिङलाई व्यवस्थित गर भनेको छ ।” रातो प्लेटलाई भाडाको सवारी कालो प्लेटसरह सञ्चालन गर्न राइड सेयरिङ नियमावली ल्याएको भौतिक पूर्वाधार विकास तथा यातायात व्यवस्था मन्त्रालय गण्डकीले पठाओलगायतका राइड सेयरिङलाई तत्काल नरोक्नू भन्ने उच्च अदालतको आदेश र हाल राइड सेयरिङ चलिरहेको अवस्थामा व्यवस्थापनका लागि ल्याइएको जनाएको छ । मन्त्रालयका सचिव कमलकुमार अधिकारीले भन्नुभयो, “अदालतको आदेश र राइड सेयरिङको व्यवस्थापनका लागि प्रदेश सरकारले यो कानुन ल्याएको हो । अहिले चलिरहेको ३०/३२ वर्ष पुरानो यातायात ऐन हेरेर मात्रै हालको समस्या हल नहुन सक्छ ।” यातायात व्यवसायीले भने सवारी ऐन २०४९ को परिच्छेद २ को दफा ८ को २ र दफा १२ को १ विपरीत सङ्घीय ऐनसँग बाझिने गरी नियमावली ल्याइएकाले अफूहरूले विरोध गर्नु परेको जनाएको छ । नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष सरोज सिटौलाले भन्नुभयो, “सवारी ऐन २०४९ संशोधनका क्रममा छ । यातायात व्यवसायीसँग विभिन्न मितिमा भएका सम्झौता र सरकारबाट गठित विभिन्न कार्यदलका सुझाव प्रतिवेदनहरू कार्यान्वयन भएका छैनन् । रातो प्लेटमा यात्रु ओसार्न दिनु सिधै कानुनविपरीत छ ।”मङ्गलबार भने छिटपुट रूपमा काठमाडौँ उपत्यकामा सार्वजनिक सवारी सञ्चालन भए । साझा यातायातले सवारी सञ्चालन गरेको छ । त्यस्तै यात्रुको सुविधाका लागि सशस्त्र प्रहरी बलले आफ्ना बसहरू सर्वसाधारणका लागि सञ्चालन गरेको छ । सशस्त्र प्रहरी बलको बस स्वयम्भू, कलङ्की, कालीमाटी, त्रिपुरेश्वर, रत्नपार्क हुँदै कोटेश्वरसम्म र चक्रपथमा सञ्चानल भएका छन् । गण्डकी प्रदेश सरकारले २०८२ जेठ १ गते राइड सेयरिङ नियमावली राजपत्रमा प्रकाशन गरी निजी सवारीसाधन (रातो प्लेट) लाई भाडाको सवारी (कालो प्लेट) सरह सञ्चालन गर्न दिने नयाँ व्यवस्था ल्याएपछि व्यवसायीले देशभर आन्दोलन गरेका हुन् । व्यवसायीले नयाँ व्यवस्था तत्काल स्थगन गर्नुपर्नेलगायत सातबुँदे माग गरेका छन् । यी मागमध्ये छ वटा बुँदामा सहमति भइसकेको छ भने गण्डकीले ल्याएको नयाँ नियमावली स्थगन नहुँदासम्म सवारी सञ्चालन नगर्ने अडान सोमबार  सरकारसँग भएको वार्तामा यातायात व्यवसायीले राखे ।कार्यदलले बुझायो प्रतिवेदनयातायात व्यवसायीको आन्दोलनलगत्तै माग सम्बोधन गर्न गठन भएको कार्यदलले प्रतिवेदन बुझाएको छ । कार्यदलले मङ्गलबार गृह मन्त्रालयलाई प्रतिवेदन बुझाएको कार्यदलका संयोजक भौतिक पूर्वाधार तथा यातायात मन्त्रालयका सहसचिव कृष्णराज पन्थले जानकारी दिनुभयो । व्यवसायीले उठाएका सात बुँदामध्ये सामाजिक सुरुक्षा कोषमा आबद्धलगायतका छ वटा बुँदामा सोमबार नै सहमति भएको थियो तर सङ्घीय कानुनविपरीत गण्डकी प्रदेश सरकारले ल्याएको राइड सेयरिङ नियमावली स्थगन गर्नुपर्ने माग भने बाँकी रहेको थियो । सोही मागलाई सम्बोधन गर्न कार्यदलले प्रतिवेदन दिएको हो । संयोजक पन्थका अनुसार उक्त प्रतिवेदन गृह मन्त्रालयले भौतिक पूर्वाधार तथा यातायात मन्त्रालयमा पठायो । सोमबार नै यातायात मन्त्रालयले प्रधानमन्त्री तथा मन्त्रीपरिषद्को कार्यालयमा पठायो । उक्त प्रतिवेदन अनुसार प्रधानमन्त्री कार्यालयले गण्डकी प्रदेश सरकारलाई तत्कालका लागि स्थगन गर्न सिफारिस गरेको थियो । हडतालविरुद्ध सर्वोच्चमा रिट यातायात व्यवसायीको हडतालविरुद्ध सर्वोच्च अदालतमा रिट दायर भएको छ । मङ्गलबार दायर भएको रिटमा हडतालका कारण नागरिकको आवतजावतमा परेको असरलाई मुख्य विषय बनाइएको छ । संविधानको धारा १७ को उपधारा २ मा प्रत्याभूत आवतजावतमा बाधा पुगेको भन्दै रिटमा सार्वजनिक यातायात सुचारु गर्न अन्तरिम आदेशको माग गरिएको छ ।",
      "link": "https://gorkhapatraonline.com/news/157823",
      "image": "https://gorkhapatraonline.com/storage/media/278134/conversions/DSC_1185-original-thumb.jpg"
    },
    {
      "slug": "157808",
      "title": "खेलाडीलाई सम्मान",
      "timestamp": 1748908800000,
      "source": "gp",
      "content": "पन्ध्रौं जिल्ला स्तरीय राष्ट्रपति रनिङ शिल्ड प्रतियोगितामा दोस्रो स्थान प्राप्त गर्ने नगरका खेलाडीहरुलाई घोराही उपमहानगरपालिकाले सम्मान गरेको छ । मंगलबार घोराही उपमहानगरपालिका कार्यालयमा खेलाडीलाई सम्मान गरिएको हो ।",
      "longContent": "सन्तोष दहितदाङ, जेठ २० गते । पन्ध्रौं जिल्ला स्तरीय राष्ट्रपति रनिङ शिल्ड प्रतियोगितामा दोस्रो स्थान प्राप्त गर्ने नगरका खेलाडीहरुलाई घोराही उपमहानगरपालिकाले सम्मान गरेको छ । मंगलबार घोराही उपमहानगरपालिका कार्यालयमा खेलाडीलाई सम्मान गरिएको हो । नगर खेलकुद विकास समितिका संयोजक नरेन्द्र पुनको अध्यक्षतामा भएको कार्यक्रममा नगर प्रमुख नरुलाल चौधरी, उपप्रमुख हुमाकुमारी डिसी, प्रमुख प्रशासकीय अधिकृत ऋषिराम केसी, सामाजिक विकास समितिका संयोजक राममणि पाण्डेलगायतले खेलाडीहरुलाई खादा र प्रमाणपत्रले सम्मान गर्नुभयो ।  सम्मान कार्यक्रममा उपमहानगरपालिकाका प्रशासन महाशाखा प्रमुख बासुदेब आचार्य, सामाजिक विकास महाशाखा प्रमुख घनश्याम वली, नेपाल पत्रकार महासंघका केन्द्रीय सचिव सविन प्रियासनसहित खेलकुद विकास समितिका सदस्यहरुको उपस्थिति थियो ।",
      "link": "https://gorkhapatraonline.com/news/157808",
      "image": "https://gorkhapatraonline.com/storage/media/278101/conversions/samman-1-original-thumb.jpg"
    },
    {
      "slug": "157782",
      "title": "सक्षम जनशक्ति उत्पादन गर्न गुणस्तरीय शिक्षा आवश्यक छ : पूर्वराष्ट्रपति भण्डारी",
      "timestamp": 1748908800000,
      "source": "gp",
      "content": "पूर्वराष्ट्रपति विद्यादेवी भण्डारीले नेपालको शैक्षिक प्रणालीलाई युवामैत्री बनाउँदै गुणस्तरीय शिक्षा प्रदान गर्नु आवश्यक रहेको बताउनुभएको छ।",
      "longContent": "काठमाडौँ, जेठ २० गते। पूर्वराष्ट्रपति विद्यादेवी भण्डारीले नेपालको शैक्षिक प्रणालीलाई युवामैत्री बनाउँदै गुणस्तरीय शिक्षा प्रदान गर्नु आवश्यक रहेको बताउनुभएको छ। मंगलबार काठमाडौँमा आयोजित एक कार्यक्रमलाई सम्बोधन गर्दै उहाँले यस्तो बताउनुभएको हो। शिक्षा केवल प्रमाणपत्र हासिल गर्ने माध्यममा सीमित हुन नहुने उहाँको भनाइ छ। उहाँले राष्ट्रको समृद्धि र प्रगति शिक्षाको स्तरसँग प्रत्यक्षरूपमा जोडिएको उल्लेख गर्दै शिक्षा क्षेत्रमा व्यापक सुधारको आवश्यकता रहेको बताउनुभयो। उहाँले भन्नुभयो, ‘‘शिक्षा एउटा ज्ञान आर्जनको माध्यम मात्र होइन। यो एउटा समुन्नत राष्ट्र निर्माणको लागि महत्त्वपूर्ण आधार हो। कुनै पनि राष्ट्रको प्रगति र समृद्धि त्यस राष्ट्रको शिक्षाको स्तरसँग प्रत्यक्ष रुपमा गाँसिएको हुन्छ। अतः हाम्रो शिक्षा प्रणालीको उद्देश्य केवल प्रमाणपत्र प्राप्त गर्ने, शिक्षित व्यक्तिको उत्पादनमा रहनु हुँदैन। परिवार, समाज र राष्ट्रप्रतिको गहिरो उत्ततरदायित्त्व बोध भएका सक्षम, इमान्दर, अनुशासित र जिम्मेवार तयार पार्ने हुनुपर्दछ।’’ उहाँले सूचना प्रविधि र यातायातको तीव्र विकासले आजको विश्वलाई सानो गाउँजस्तो बनाइदिएको उल्लेख गर्दै अवसरको सदुपयोग तथा चुनौतीको सामना गर्न सक्षम जनशक्ति उत्पादन गर्न गुणस्तरीय शिक्षाको आवश्यकता रहेको बताउनुभयो। विद्यालय तथा शैक्षिक संस्थामा पठनपाठनमा कुनै पनि बहानामा अवरोध नआउने गरी शिक्षामा लगानी बढाउनुपर्नेमा उहाँको जोड छ। उहाँले भन्नुभयो, ‘‘विश्वव्यापीकरणको यस प्रक्रियाले हाम्रा लागि एकातर्फ विभिन्न अवसरका ढोका खोलिरहेको छ भने अर्कातिर केही चुनौती पनि थपिएका छन्। प्राप्त अवसरको प्रभावकारी उपयोग गर्न र चुनौतीको सामना गर्नका लागि हामीले हाम्रा बालबालिकालाई गुणस्तरीय शिक्षाको माध्यमबाट अन्तर्राष्ट्रियस्तरमै प्रतिस्पर्धा गर्नसक्ने योग्य र सक्षम बनाउनु आवश्यक छ।’’नेपाल प्राकृतिक स्रोत र साधनको धनी भए पनि सदुपयोग गर्न नसक्दा समृद्धिका अवसर गुमाइरहेको उहाँको भनाइ छ।",
      "link": "https://gorkhapatraonline.com/news/157782",
      "image": "https://gorkhapatraonline.com/storage/media/278060/conversions/Bidhya-bhandari-original-thumb.jpg"
    },
    {
      "slug": "157777",
      "title": "कराते स्टार एरिकाको भव्य स्वागत",
      "timestamp": 1748908800000,
      "source": "gp",
      "content": "मोरक्कोमा सम्पन्न विश्व कराते–१ प्रिमियर लिगमा ऐतिहासिक कांस्य पदक जितेर स्वदेश फर्किनुभएकी नेपालकी कराते स्टार एरिका गुरुङलाई भव्य स्वागत गरिएको छ ।",
      "longContent": "काठमाडौँ, जेठ २० गते । मोरक्कोमा सम्पन्न विश्व कराते–१ प्रिमियर लिगमा ऐतिहासिक कांस्य पदक जितेर स्वदेश फर्किनुभएकी नेपालकी कराते स्टार एरिका गुरुङलाई भव्य स्वागत गरिएको छ । मङ्गलबार बिहान स्वदेश फर्कनुभएकी एरिकालाई राष्ट्रिय खेलकुद परिषद्का सदस्य सचिव टंकलाल घिसिङ, नेपाल कराते महासङ्घका अध्यक्ष युवराज लामा, एरिकाको परिवार, कराते खेलाडी, पदाधिकारीलगायतले त्रिभुवन विमान स्थलमा पुगेर स्वागत गर्नुभएको हो । मोरक्कोको रावतमा सम्पन्न महिला ६८ केजी माथि तौल समूह एरिकाले फ्रान्सकी पिए क्लेमेन्सलाई ६–२ ले हराउँदै कराते प्रिमियर लिगको इतिहासमै नेपाललाई पहिलो पदक कांस्य जिताउनुभएको हो ।विश्वक करातेकै कठिन मानिने यस स्पर्धामा ५०औँ वरियताकी एरिकाले २०औँ वरियताकी पिएलाई हराउँदै नयाँ इतिहास रच्नुभयो । विश्व कराते महासङ्घले ३२ खेलाडीलाई मात्र प्रिमियर लिगमा सहभागी गराउँदै आएको छ ।एरिका दुर्लभ प्रतियोगिता खेल्ने पहिलो नेपाली खेलाडी र पदक धारी समेत हुनुहुन्छ । एसिका एसियाली खेलकुदमा नेपाललाई रजक पदक दिलाउने पहिलो कराते खेलाडी समेत हुनुहुन्छ ।स्वेश फर्किएपछि एरिकाले रजत र स्वर्ण जित्ने खेलाडीको प्रदर्शन आफ्नोभन्दा प्राविधिक रुपले स्तरीय रहेको बताउनुभयो । उहाँले आफ्नो खेल यात्रामा नेपाललाई अझै ठूलो उपाधि दिलाउने प्रतिबद्धता जनाउँदै सहयोग गर्ने सबैलाई धन्यवाद दिनुभयो ।",
      "link": "https://gorkhapatraonline.com/news/157777",
      "image": "https://gorkhapatraonline.com/storage/media/278086/conversions/pk-0-original-thumb.jpg"
    },
    {
      "slug": "157762",
      "title": "चर्दाचर्दै ६ भैँसी मरे",
      "timestamp": 1748908800000,
      "source": "gp",
      "content": "कपिलवस्तुको विजयनगर गाउँपालिका–५, नौरङ्गियामा घाँस चर्दै गरेका ६ वटा भैँसीको ज्यान गएको छ । स्थानीय रामकिशोर यादवले छिमेकी शिवनाथ यादवको खेतमा चराउन लगेका भैँसीको मृत्यु भएको थियो ।",
      "longContent": "जानु पाण्डेकपिलवस्तु, जेठ २० गते । कपिलवस्तुको विजयनगर गाउँपालिका–५, नौरङ्गियामा घाँस चर्दै गरेका ६ वटा भैँसीको ज्यान गएको छ । स्थानीय रामकिशोर यादवले छिमेकी शिवनाथ यादवको खेतमा चराउन लगेका भैँसीको मृत्यु भएको थियो । खेतमा घाँस चर्दै गरेका बेला भैँसी एक्कासी ढल्न थालेपछि बाँकी भैँसीलाई तत्काल त्यहाँबाट हटाइएको थियो । भैँसी अझै बिरामी अवस्थामा रहेको बताइएको छ । स्थानीय समाजसेवी लोकेश थापाका अनुसार भैँसीको अकस्मात मृत्युको कारण अझै पुष्टि हुन सकेको छैन । इलाका प्रहरी कार्यालय गणेशपुरले घटनास्थलको निरीक्षण गरिरहेको र परीक्षण रिपोर्टपछि मात्र वास्तविक कारण पत्ता लाग्ने हर्षबहादुर चन्दले बताउनुभयो ।",
      "link": "https://gorkhapatraonline.com/news/157762",
      "image": "https://gorkhapatraonline.com/storage/media/278031/conversions/1-(83)-original-thumb.jpg"
    },
    {
      "slug": "157750",
      "title": "आगलागीबाट झण्डै १२ लाखको क्षति",
      "timestamp": 1748908800000,
      "source": "gp",
      "content": "मकवानपुरको भीमफेदी गाउँपालिका –८ धार्की, खन्कालेकमा घर, गोठमा आगलागी हुँदा सुन, नगदसहित ११ लाखभन्दा बढी क्षतिको क्षति भएको छ ।",
      "longContent": "राममणि दाहालमकवानपर, जेठ २० गते । मकवानपुरको भीमफेदी गाउँपालिका–८ धार्की, खन्कालेकमा घर, गोठमा आगलागी हुँदा सुन, नगदसहित ११ लाखभन्दा बढी क्षतिको क्षति भएको छ ।स्थानीय शंखरसिं मुक्तानको जस्ताले छाएको भुइँतले काठ र ढुङ्गा माटोले बनेको घर र घरसँगै जोडिएको गोठमा सोमबार विद्युत् सर्ट भई आगलागी भएको थियो ।आगलागीबाट घर पूर्णरूपमा जलेर नष्ट भएको र ११ लाख ६२ हजार रुपियाँ बराबरको क्षति भएको मुक्तानले इलाका प्रहरी कार्यालय ठिंगनलाई जानकारी गराउनु भएको छ । आगलागीबाट मानवीय तथा चौपाया क्षति नभएको उहाँको भनाइ छ ।घटना बारेमा अनुसन्धान भइरहेको बागमती प्रदेश प्रहरी कार्यालय, हेटौँडाले जनाएको छ । आगलागीबाट मकै १२ मुरी, तोरी चार मुरी, फापर तीन मुरी, नगद एक लाख पचास हजार रुपियाँ, सुन दुई तोला, कागजातहरू, लत्ताकपडालगायत जलेर नष्टभएको छ ।",
      "link": "https://gorkhapatraonline.com/news/157750",
      "image": "https://gorkhapatraonline.com/storage/media/277979/conversions/aagolagi1-original-thumb.jpg"
    },
    {
      "slug": "157745",
      "title": "सडक निर्माणको माग गर्दै चक्काजाम",
      "timestamp": 1748908800000,
      "source": "gp",
      "content": "सप्तरी सदरमुकाम राजविराजको मुख्य सडकमा मङ्गलबार स्थानीय युवाहरूले चक्काजाम गरेका छन् । स्थानीय तह, ठेकेदार तथा प्रशासनको लापरबाहीले समयमा सडक निर्माण हुन नसक्दा सर्वसाधारणले सास्ती व्यहोर्नुपर्ने भन्दै स्थानीय युवाहरू आक्रोशित भएर चक्काजाम गरेका हुन् ।",
      "longContent": "सुधा देवभारदह (सप्तरी), जेठ २० गते । सप्तरी सदरमुकाम राजविराजको मुख्य सडकमा मङ्गलबार स्थानीय युवाहरूले चक्काजाम गरेका छन् । स्थानीय तह, ठेकेदार तथा प्रशासनको लापरबाहीले समयमा सडक निर्माण हुन नसक्दा सर्वसाधारणले सास्ती बेहोर्नुपर्ने भन्दै स्थानीय युवाहरू आक्रोशित भएर चक्काजाम गरेका हुन् ।ठेकेदार कम्पनीले स्थानीय जनआन्दोलन चोक (नेता चोक) देखि राम मन्दिरसम्मको करिब दुई सय मिटर सडक विस्तार तथा स्तरोन्नतिको काम अधुरो छोडेकाले स्थानीय युवाहरूले चक्काजाम गरेर खबरदारी गरेको स्थानीय युवा अभियन्ता खेलानन्द दासले जानकारी दिनुभयो ।उहाँले भन्नुभयो, ‘हामी युवाहरूले पटक–पटक यो समस्याविरुद्ध सडकमा उत्रिएर घण्टौं जक्काजाम गरेका हौं । सडकजाम गर्दा त सम्बन्धित निकायको ध्यानाकर्षण हुन्छ भन्नेमा विश्वास छ ।’जिल्लाको मुटुको रूपमा रहेको यो सडकको निर्माण ठेकेदारले तत्काल निर्माण सम्पन्न नगरे निरन्तर खबरदारी गर्ने स्थानीय युवाहरूको भनाइ छ । स्थानीय युवाहरू बेथितिविरूद्ध आवाज उठाउन केही दिन यता अग्रसर देखिएका छन् ।",
      "link": "https://gorkhapatraonline.com/news/157745",
      "image": "https://gorkhapatraonline.com/storage/media/277962/conversions/Chakajam-photo-original-thumb.jpg"
    },
    {
      "slug": "157741",
      "title": "सहमतिअनुसार यातायात सञ्चालन नगर्नु गलत : भौतिकमन्त्री",
      "timestamp": 1748908800000,
      "source": "gp",
      "content": "भौतिक पूर्वाधार तथा यातायातमन्त्री देवेन्द्र दाहालले यातायात व्यवसायीहरुले सार्वजनिक यातायात बन्द गरेर राख्नु गलत भएको बताउनुभएको छ ।",
      "longContent": "काठमाडौँ, जेठ २० गते । भौतिक पूर्वाधार तथा यातायातमन्त्री देवेन्द्र दाहालले यातायात व्यवसायीहरुले सार्वजनिक यातायात बन्द गरेर राख्नु गलत भएको बताउनुभएको छ । सोमबार राति सरकार र यातायात व्यवसायीहरुबिच भएको सहमतिअनुसार यातायात व्यवसायीहरुले यातायात सञ्चालन गर्नुपर्ने भए पनि हालसम्म सञ्चालन नभएको भन्दै यो गलत भएको बताउनुभएको हो । प्रधानमन्त्री तथा मन्त्रिपरिषद्को कार्यालयबाट गण्डकी प्रदेशलाई पत्र गएपछि मात्रै यातायात सञ्चालन हुन्छ भन्ने जस्ता तर्कहरु यातायात व्यवसायीहरुले गरिरहेकाले त्यो गलत भएको उहाँको भनाइ छ ।मन्त्री दाहालले भन्नुभयो, ‘‘यातायात व्यवसायीहरुको सन्दर्भमा गत रातिमात्रै एउटा सम्झौता भयो । हामीले प्रदेशको अधिकारको हनन हुने खालको सम्झौता गरेका छैनौँ । अहिले हामी केही सवारी तथा सार्वजनिक यातायात सम्बन्धमा व्यवस्था गर्न बनेको विधेयक अन्तिम अवस्थामा पुर्‍याएका छौँ । यसको तयारी गरिरहेका छौँ । यसले ति कुराहरु सम्बोधन गर्ने हाम्रो तयारी रहेको छ । त्यो कानुन नआउन्जेलसम्म हामीले छलफलमा नल्याउन्जेलसम्म वा त्यो कानुन अघि आएपछि मात्रै तलका प्रदेशहरुले कानून बनायो भने सहज हुन्छ भन्ने हिसावले अहिलेलाई स्थगित राखिदिनुस् । त्यो विषय भनेर अनुराधे गरेका हौँ ।’’सवारी ऐन २०४९ को परिच्छेद २ को दफा ८ को २ र दफा १२ को १ विपरित हुनेगरी सङ्घीय ऐनसँग बाझिने सातै प्रदेश सरकारहरूले ल्याउने तयारी गरेको र गण्डकी प्रदेश सरकारले मिति २०८२ जेठ १ गते राजपत्रमा प्रकाशित गरी निजी सवारीसाधन (रातो प्लेट) सञ्चालन गर्न ल्याएको नियमावली २०८२ दफा २ को (ज) तत्काल खारेजीको माग गर्दै उनीहरुले आन्दोलन गर्दै आएका छन् ।उहाँले प्रदेशको अधिकारको हनन हुने खालको सम्झौता केन्द्र सरकारले नगरेको स्पष्ट पार्दै केही सवारी तथा सार्वजनिक यातायात सम्बन्धमा व्यवस्था गर्न बनेको विधेयक अन्तिम अवस्थामा पुर्‍याएकाले बाँकी कुराहरु विधेयकमार्फत सम्बोधन हुने बताउनुभयो । जिम्मेवार भएर सहमतिअनुसार यातायात सञ्चालन गर्न आग्रह गर्नुभयो । उहाँले भन्नुभयो, ‘‘यातायात बन्दै गर्ने सन्दर्भको कुराहरु गलत छ । किनभने नेपाल भनेको यातायातको क्षेत्रमा निजी क्षेत्रले मात्रै सञ्चालन गरेको छ । साझा यातायात सहकारीमार्फत सञ्चालन भएको छ । त्यो शतप्रतिशत निजीले सञ्चालन गरेको हो । यो कुरामा जिम्मेवार भएर बढ्नुपर्छ । बन्दै गर्नेकुरा र जनतालाई दुःख दिने काम उहाँहरुले गर्नु हुँदैन ।’’मन्त्री दाहालले यातायात व्यवसायीहरुले बन्द गरिरहेको यातायातहरु सञ्चालन गर्नुपर्ने बताउनुभयो । केही सवारी तथा सार्वजनिक यातायात सम्बन्धमा व्यवस्था गर्न बनेको विधेयकबाट राइड शेयरिङलाई पनि राज्यको दायराभित्र ल्याउने बताउनुभयो ।",
      "link": "https://gorkhapatraonline.com/news/157741",
      "image": "https://gorkhapatraonline.com/storage/media/277992/conversions/Untitled-1-original-thumb.jpg"
    },
    {
      "slug": "157737",
      "title": "गुल्मीमा शिक्षक पाउनै मुस्किल",
      "timestamp": 1748908800000,
      "source": "gp",
      "content": "गुल्मीमा गणित, अङ्ग्रेजी र विज्ञानका शिक्षक पाउनै मुस्किल भएको छ । धुर्कोट गाउँपालिकाले ज्ञानोदय माध्यमिक विद्यालयमा गणित शिक्षक सङ्घीय अनुदानका लागि चौथो पटक विज्ञापन गर्दा पनि शिक्षक पाउनै मुस्किल भएको गाउँपालिकाले जनाएको छ ।",
      "longContent": "तिलाचन पाण्डेतम्घास(गुल्मी), जेठ २० गते । गुल्मीमा गणित, अङ्ग्रेजी र विज्ञानका शिक्षक पाउनै मुस्किल भएको छ । धुर्कोट गाउँपालिकाले ज्ञानोदय माध्यमिक विद्यालयमा गणित शिक्षक सङ्घीय अनुदानका लागि चौथो पटक विज्ञापन गर्दा पनि शिक्षक पाउनै मुस्किल भएको गाउँपालिकाले जनाएको छ । गाउँपालिकाले माध्यमिक तह (नौ, दस) को गणित शिक्षकका लागि चौथो पटक विज्ञापन गरिएको प्रमुख प्रशासकीय अधिकृत ज्ञानुराम पन्थीले जानकारी दिनुभयो । चौथो पटक गरिएको विज्ञापनमा अन्तिम दिन जेठ २० गतेसम्म पनि कसैको आवेदन नपरेको उहाँको भनाइ छ । प्राथमिक तहको शिक्षकका लागि पनि दोस्रो पटक विज्ञापन गरिएको पन्थीले बताउनुभयो ।  सहरमा सबैको रुचि हुने र गाउँमा शिक्षक आउन नमान्ने भएका कारण पनि थप समस्या आउने गरेको पन्थीले गुनासो गर्नुभयो । मुसिकोटले छैटौँ पटकमा पायो शिक्षककेही महिना पहिले जिल्लाको मुसिकोट नगरपालिकाको मुसिकोट माध्यमिक विद्यालय र जनज्योती माध्यमिक विद्यालयका लागि माध्यमिक तहमा गणित शिक्षकका लागि छैटौँ पटक विज्ञापन गर्दा मुस्किलले शिक्षक पाएको थियो । यस्तै, शिवशङकर माध्यमिक विद्यालयका लागि अङ्ग्रेजी शिक्षकका लागि पनि छैटौँ पटकमा शिक्षक पाएकोे नगरपालिकाका शिक्षा शाखा प्रमुख प्रकाश नेपालीले जानकारी दिनुभयो । यस्तै, सोही नगरपालिकाको ददल्का माध्यमिक विद्यालयका लागि पनि गणित शिक्षकका लागि तेस्रो पटक ,नेपाल राष्ट्रिय माध्यमिक विद्यालय र सीतापुर माध्यमिक विद्यालयका लागि माध्यमिक विज्ञान राहतमा मुस्किलले शिक्षक पाएको उहाँले बताउनुभयो ।नेपालको शिक्षण पेसामा भविष्य नदेखेका कारण वैदेशिक यात्रामा जानु र शिक्षण पेसामा सम्मान नहुनुका साथै निजामति सेवा सरह राज्यले हेर्ने दृष्टिकोण नहुँनु पनि अर्को समस्या रहेको नेपालीले बताउनुभयो । लाइसेन्स नभएकालाई शिक्षामा प्रवेशमै रोक लगाइनु र लाइसेन्स भएका व्यक्ति नपाइने गर्दा राज्यको नीतिमै समस्या रहेको उहाँको भनाइ छ ।पछिल्लो समयमा अध्यापनमा रुचि नदेखाउनु र वैदेशिक रोजगारीमा सबैको मोह बढ्नुका कारण पनि शिक्षकको अभाव हुने गरेको शिक्षा विकास तथा समन्वय एकाइ गुल्मीले जनाएको छ । एकाइ प्रमुख थानेस्वर घिमिरेका अनुसार कतिपय शिक्षकहरू बिचैमा जागिर छाड्ने र अवकास लिने जस्ता कारणले पनि शिक्षक अभाव देखिएको बताउनुभयोे । जिल्लामा गणित, अङ्ग्रेजी र विज्ञानका शिक्षक अभाव रहेको उहाँले स्वीकार गर्नुभयो । यो समस्या गुल्मीको मात्रै नभई देशभर देखा पर्ने गरेको उहाँको भनाइ छ । गुल्मीमा सामुदायिक र संस्थागत गरी ५९० विद्यालय र ५६ हजार २०३ विद्यार्थी सङ्ख्या रहेको शिक्षा विकास तथा समन्वय एकाइ गुल्मीले जनाएको छ । जिल्लामा बालशिक्षादेखी कक्षा १२ सम्मका विद्यालयमा राहत र दरबन्दी गरी तीन हजार १५३ जनाको दरबन्दी रहेको कार्यालयले जनाएको छ ।",
      "link": "https://gorkhapatraonline.com/news/157737",
      "image": "https://gorkhapatraonline.com/storage/media/278040/conversions/teacher-original-thumb.jpg"
    },
    {
      "slug": "157666",
      "title": "आजबाट देशभर सार्वजनिक सवारी साधन सञ्चालन हुने",
      "timestamp": 1748908800000,
      "source": "gp",
      "content": "सरकार र आन्दोलनरत यातायात व्यवसायीबिच सोमबार राति सहमति भएको छ । भौतिक पूर्वाधार तथा यातायात मन्त्रालयमा अबेर रातिसम्म चलेको तेस्रो चरणको वार्तापछि सहमतिमा हस्ताक्षर भएको हो ।",
      "longContent": "काठमाडौँ, जेठ २० गते । सरकार र आन्दोलनरत यातायात व्यवसायीबिच सोमबार राति सहमति भएको छ । भौतिक पूर्वाधार तथा यातायात मन्त्रालयमा अबेर रातिसम्म चलेको तेस्रो चरणको वार्तापछि सहमतिमा हस्ताक्षर भएको हो । सहमतिपछि पत्रकारहरुसँग कुरा गर्नुहुँदै नेपाल यातायात राष्ट्रिय व्यवसायी महासङ्घका अध्यक्ष विजय स्वाँरले सङ्घीय सरकारले गण्डकी प्रदेश सरकारलाई राइड सेयरिङसम्बन्धी नियमावली स्थगित गर्न अनुरोध गर्दै पत्राचार गर्ने निर्णय भएको बताउनुभयो । उहाँले गण्डकी सरकारले राइड सेयरिङसम्बन्धी नियमावली स्थगित गर्ने निर्णय गरेपछि देशभर सार्वजनिक सवारी साधन सञ्चालन गर्ने सहमति भएको जानकारी दिनुभयो । अध्यक्ष स्वाँरले गण्डकी प्रदेश सरकारले नियमावली पूर्णरूपमा फिर्ता नगरेसम्म आन्दोलन नरोकिने पनि स्पष्ट पर्नुभयो । संघ र प्रदेश सरकारले प्रक्रियागत विषयलाई फास्ट ट्र्याकबाट टुङ्ग्याउने प्रतिबद्धता जनाएकाले मङ्गलबार अपराह्नसम्ममा सार्वजनिक सवारी साधन चल्न सक्ने बताउनुभयो । यस्तै, सरकारी वार्ता टोलीका संयोजक तथा भौतिक पूर्वाधार तथा यातायात मन्त्रालयका सहसचिव कृष्णराज पन्तले गण्डकी प्रदेश सरकारले जारी गरेको निर्देशिका, जसले रातो नम्बर प्लेटलाई कालो नम्बर प्लेटसरह मान्यता दिएको थियो, स्थगित गर्ने सहमति भएको बताउनुभयो । सङ्घीय कानुन नबनेको र प्रदेशले आफ्नो आवश्यकता अनुसारको कानुन बनाउनु बाध्यता भएको जानकारी उहाँले दिनुभयो । अब छिट्टै सङ्घीय कानुन (छाता ऐन)  बन्ने अवस्था रहेकोले यस्तो द्विविधा र अप्ठ्यारो नहुने स्पष्ट पर्नुभयो । सहसचिव पन्तले यातायात व्यवसायीबिच भएको सहमति अनुसार नियमावली कार्यन्वयन तत्कालको लागि स्थगन गर्न अनुरोध गर्ने निर्णय भएको बताउनुभयो । उहाँले संघर्ष समिति सँग नेपाल सरकारले गरेको सहमति र निर्णयलाई गण्डकी प्रदेश सरकारले समर्थन गरेपछि आन्दोलनका सबै कार्यक्रम फिर्ता हुने जानकारी दिनुभयो । राइड सेयरिङ नियमावलीको विरोधमा यातायात व्यवसायीले देशभर सार्वजनिक सवारी साधन बन्द गर्दै आन्दोलन गरेका थिए। गण्डकी प्रदेश सरकारले राइड सेयरिङ नियमावली ल्याएपछि यातायात व्यवसायीहरू ७ बुँदे मागसहित आन्दोलनमा छन् । नियमावली स्थगित भएसँगै अब देशभर यातायात सेवा सुचारु हुने अपेक्षा गरिएको छ।  गण्डकी प्रदेशमा चार दिनदेखि सार्वजनिक यातायात ठप्प पार्दै आएका छन् भने सोमबारदेखि देशभरका यातायात ठप्प पारेका छन् ।",
      "link": "https://gorkhapatraonline.com/news/157666",
      "image": "https://gorkhapatraonline.com/storage/media/277991/conversions/1748843593-sCSSK-original-thumb.jpg"
    },
    {
      "slug": "157663",
      "title": "काठमाडौँ र कर्णालीलाई सबैभन्दा धेरै अनुदान",
      "timestamp": 1748908800000,
      "source": "gp",
      "content": "आगामी आर्थिक वर्ष २०८२/८३ का लागि सङ्घ सरकारले स्थानीय तहतर्फ काठमाडौँ महानगरपालिका र प्रदेशतर्फ कर्णाली सरकारलाई सबैभन्दा धेरै अनुदान उपलब्ध गराउने भएको छ ।",
      "longContent": "काठमाडौँ, जेठ २० गते । आगामी आर्थिक वर्ष २०८२/८३ का लागि सङ्घ सरकारले स्थानीय तहतर्फ काठमाडौँ महानगरपालिका र प्रदेशतर्फ कर्णाली सरकारलाई सबैभन्दा धेरै अनुदान उपलब्ध गराउने भएको छ । अर्थ मन्त्रालयले सोमबार सार्वजनिक गरेको अन्तरसरकारी वित्तीय हस्तान्तरणसम्बन्धी विवरण अनुसार काठमाडौँ महानगरपालिकाले समानीकरण, ससर्त, विशेष र समपूरक गरी चारै किसिमको अनुदानबापत दुई अर्ब ३४ करोड १७ लाख रुपियाँ पाउने भएको हो । स्थानीय तहतर्फ सबैभन्दा कम अनुदान भने मनाङको नार्पाभूमि गाउँपालिकाले १२ करोड ९८ लाख रुपियाँ पाउने भएको छ । प्रदेशतर्फ कर्णाली सरकारले सबै किसिमका अनुदानसहित १६ अर्ब चार करोड सात लाख रुपियाँ अनुदान पाउने उल्लेख छ । सबैभन्दा कम अनुदान पाउने गण्डकी प्रदेशका लागि १२ अर्ब २३ करोड ३६ लाख रुपियाँ वित्तीय हस्तान्तरण हुने छ । जेठ १५ गते सार्वजनिक गरिएको बजेटमा सरकारले आगामी आवमा वित्तीय हस्तान्तरणका लागि चार खर्ब १७ अर्ब ८३ करोड रुपियाँ विनियोजन गरेको छ । कुल वित्तीय हस्तान्तरणमध्ये प्रदेशका लागि ९७ अर्ब ५६ करोड चार लाख रुपियाँ र स्थानीय तहका लागि तीन खर्ब २० अर्ब २६ करोड रुपियाँ हस्तान्तरण हुने विवरण छ । स्थानीय तहतर्फ पनि महानगरपालिकाका लागि ११ अर्ब ७४ करोड ६५ लाख, उपमहानगरपालिकाका लागि ११ अर्ब ३८ करोड ३८ लाख, नगरपालिकाका लागि एक खर्ब ४३ अर्ब १० करोड र गाउँपालिकाका लागि एक खर्ब ५४ अर्ब दुई करोड रुपियाँ हस्तान्तरण हुने अर्थ मन्त्रालयले जनाएको छ । अनुदान शीर्षक अन्तर्गत वित्तीय समानीकरणतर्फ प्रदेशका लागि ६० अर्ब ६६ करोड र स्थानीय तहका लागि ८८ अर्ब ९७ करोड रुपियाँ विनियोजन गरिएको छ । सङ्घले तोकेको सर्त पूरा गर्ने गरी सञ्चालन हुने ससर्त अनुदानबापत आगामी आवमा प्रदेशका लागि ३० अर्ब ३५ करोड र स्थानीयका लागि दुई खर्ब ११ अर्ब ४६ करोड रुपियाँ गरी दुई खर्ब ४१ अर्ब रुपियाँ विनियोजन भएको छ । पूर्वाधार आयोजना कार्यान्वयन गर्न समपूरकतर्फ प्रदेशका लागि तीन अर्ब २८ करोड र स्थानीयका लागि १० अर्ब छ करोड अनुदान विनियोजन हुँदा विशेष अनुदानतर्फ आगामी आवमा प्रदेशका लागि तीन अर्ब २७ करोड र स्थानीयका लागि नौ अर्ब ७८ करोड रुपियाँ विनियोजन भएको छ । जसले पाउने छैनन् विशेष अनुदानआगामी आवमा एक सय दुई स्थानीय तहले विशेष अनुदान पाउने छैनन् । अर्थ मन्त्रालयका अनुसार नासोँ गाउँपालिका, मनाङ ङिस्याङ गाउँपालिका, कटहरिया नगरपालिका, गढीमाई नगरपालिका, गुजरा नगरपालिका, देवाही गोनाही नगरपालिका, माधवनारायण नगरपालिका, सिदिङ्वा गाउँपालिका, फिदिम नगरपालिका, देउमाई नगरपालिका, माई नगरपालिका, खाँदबारी नगरपालिका, धर्मदेवी नगरपालिका, मादी नगरपालिका, भोटखोला गाउँपालिका, मकालु गाउँपालिका, म्याङलुङ नगरपालिका, आठराई गाउँपालिका, भोजपुर नगरपालिका, रामप्रसाद राई गाउँपालिका, कटारी नगरपालिकाले आगामी आवमा विशेष अनुदान पाउने छैनन् । चौदण्डीगढी नगरपालिका, त्रियुगा नगरपालिका, बाह्रदशी गाउँपालिका, विराटनगर महानगरपालिका, ग्रामथान गाउँपालिका, डाक्नेश्वरी नगरपालिका, राजविराज नगरपालिका, छिन्नमस्ता गाउँपालिका, तिरहुत गाउँपालिका, तिलाठी कोइलाडी गाउँपालिका, विष्णुपुर गाउँपालिका, राजगढ गाउँपालिका, औरही गाउँपालिका (सिराहा), नगराइन नगरपालिका, विदेह नगरपालिका, सबैला नगरपालिका, कमला नगरपालिका (धनुषा), हंसपुर नगरपालिका (धनुषा), औरही गाउँपालिका (धनुषा), धनौजी गाउँपालिका, जलेश्वर नगरपालिका, सोनमा नगरपालिका, गोडैटा नगरपालिका, मलङ्गवा नगरपालिका, बागमती नगरपालिका र हरिपुर नगरपालिका पनि विशेष अनुदान नपाउने सूचीमा छन् । कविलासी नगरपालिका, चक्रघट्टा गाउँपालिका, धनकौल नगरपालिका, रामनगर गाउँपालिका, सुवर्ण गाउँपालिका, धोबिनी गाउँपालिका, कालिकामाई गाउँपालिका, गोकुलगङ्गा गाउँपालिका, दोरम्बा गाउँपालिका, लिखु तामाकोशी गाउँपालिका, घ्याङलेख गाउँपालिका, पाँचखाल नगरपालिका, मण्डनदेउपुर नगरपालिका, खानीखोला गाउँपालिका, तेमाल गाउँपालिका, बाह्रबिसे नगरपालिका, आमाछोदिङ्मो गाउँपालिका, सूर्यविनायक नगरपालिका, ललितपुर महानगरपालिका, काठमाडौँ महानगरपालिका, टोखा नगरपालिका, शुक्लागण्डकी नगरपालिका, आँबुखैरेनी गाउँपालिका, चापाकोट नगरपालिका, लुम्बिनी सांस्कृतिक नगरपालिका, सिद्धार्थ नगरपालिका, ओमसतिया गाउँपालिका, कोटहीमाई गाउँपालिका, मर्चवारी गाउँपालिका, मायादेवी गाउँपालिका, कपिलवस्तु नगरपालिका, बुद्धभूमि नगरपालिका, सत्यवती गाउँपालिका, तुल्सीसीपुर उपमहानगरपालिका, लमही नगरपालिका, कोहलपुर नगरपालिका, जानकी गाउँपालिका, डुडुवा गाउँपालिका, बाँसगढी नगरपालिका, राजापुर नगरपालिका, शारदा नगरपालिका, काइके गाउँपालिका, गुठीचौर गाउँपालिका, छायानाथ रारा नगरपालिका, पताला गाउँपालिका, नलगाड नगरपालिका, खप्तडछान्ना गाउँपालिका, दिपायल सिलगडी नगरपालिका, बोगटान फुड्सिल गाउँपालिका, बान्नीगढी जयगढ गाउँपालिका, पुनर्बास नगरपालिका, चाँदनी दोधारा नगरपालिका, भजनी नगरपालिका, लम्कीचुहा नगरपालिका र मोहन्याल गाउँपालिकाले विशेष अनुदान पाउने छैनन् । विशेष अनुदानसम्बन्धी कार्यविधि, २०८१ को दफा १६ अनुसार विशेष अनुदानबाट सञ्चालन भएका कार्यक्रम पूरा नभएमा मङ्सिरभित्र ठेक्का सूचना हुन नसकेमा, अर्थ मन्त्रालय र राष्ट्रिय योजना आयोगको निर्देशन पालना हुन नसकेमा, काम गुणस्तरीय नभएमा सोही आव वा आगामी आवमा प्रदान गरिने विशेष अनुदान रकमबाट रोक्का राख्न सक्ने व्यवस्था गरिएको छ । आधारभूत सेवाको विकास र आपूर्ति तथा सामाजिक आर्थिक रूपान्तरणमार्फत विभेदमा र वञ्चितिमा परेका वर्गको उत्थानका लागि सञ्चालन गर्ने कार्यक्रमका लागि विशेष अनुदान उपलब्ध गराइने व्यवस्था छ । ४३ स्थानीय तह समपूरक अनुदानविहीन आगामी आवमा ४४ स्थानीय तहले समपूरक अनुदान नपाउने भएका छन् । अर्थ मन्त्रालयका अनुसार चामे गाउँपालिका, नासोँ गाउँपालिका, मनाङ ङिस्याङ गाउँपालिका, ईशनाथ नगरपालिका, कटहरिया नगरपालिका, गढीमाई नगरपालिका, फतुवा विजयपुर नगरपालिका, सिदिङ्वा गाउँपालिका, म्याङलुङ नगरपालिका, रामप्रसाद राई गाउँपालिका, डाक्नेश्वरी नगरपालिका, राजविराज नगरपालिका, छिन्नमस्ता गाउँपालिका, तिलाठी कोइलाडी गाउँपालिका, विष्णुपुर गाउँपालिका र राजगढ गाउँपालिकाले आगामी आवमा समपूरक अनुदान पाउने छैनन् । सखुवानान्करपट्टी गाउँपालिका, नगराइन नगरपालिका, सबैला नगरपालिका, औरही गाउँपालिका (धनुषा), धनौजी गाउँपालिका, जलेश्वर नगरपालिका, मुखियापट्टी मुसहरमिया गाउँपालिका, औरही नगरपालिका (महोत्तरी), सोनमा नगरपालिका, गोडैटा नगरपालिका, हरिपुर नगरपालिका, धनकौल नगरपालिका, प्र्रसौनी गाउँपालिका, सुवर्ण गाउँपालिका, विश्रामपुर गाउँपालिका, जगरनाथ गाउँपालिका, धोबिनी गाउँपालिका, दोरम्बा गाउँपालिका, लिखु तामाकोशी गाउँपालिका, कमलामाई नगरपालिका, बाह्रबिसे नगरपालिका, तारकेश्वर गाउँपालिका, सूर्यविनायक नगरपालिका, काठमाडौँ महानगरपालिका, मर्चवारी गाउँपालिका, कनकासुन्दरी गाउँपालिका र पलाँता गाउँपालिकाले पनि समपूरक अनुदान पाउने छैनन् । आर्थिक तथा पूर्वाधार विकासमा सन्तुलन कायम गरी प्राथमिकता प्राप्त आयोजना कार्यान्वयनका लागि सरकारले समपूरक अनुदान उपलब्ध गराउँछ तर त्यस्तो आयोजना कार्यान्वयन नभएको अवस्थामा अर्को नयाँ प्रस्ताव गर्न नपाइने समपूरक अनुदानसम्बन्धी कार्यविधिमा उल्लेख छ ।",
      "link": "https://gorkhapatraonline.com/news/157663",
      "image": "https://gorkhapatraonline.com/storage/media/277865/conversions/2333-original-thumb.jpg"
    },
    {
      "slug": "157662",
      "title": "‘युवा र पुँजी पलायन रोक्नु पर्छ’",
      "timestamp": 1748908800000,
      "source": "gp",
      "content": "राष्ट्रिय सभाका सांसदले स्नातक तह पढ्न विदेश जान प्रतिबन्ध लगाउनुपर्ने धारणा राख्नुभएको छ । युवा र पुँजी दुवै पलायन रोक्न कानुन बनाएर संसद्ले यस प्रकारको व्यवस्था गर्नुपर्ने सांसदहरूको तर्क छ ।",
      "longContent": "गोरखापत्र समाचारदाताकाठमाडौँ, जेठ २० गते । राष्ट्रिय सभाका सांसदले स्नातक तह पढ्न विदेश जान प्रतिबन्ध लगाउनुपर्ने धारणा राख्नुभएको छ । युवा र पुँजी दुवै पलायन रोक्न कानुन बनाएर संसद्ले यस प्रकारको व्यवस्था गर्नुपर्ने सांसदहरूको तर्क छ । राष्ट्रिय सभाको विधायन व्यवस्थापन समितिमा केही नेपाल ऐनलाई संशोधन गर्न बनेको विधेयकमा विदेशमा अध्ययन गर्न जाँदा लिनुपर्ने ‘नो अब्जेक्सन लेटर’ सम्बन्धी व्यवस्थाबारे छलफल हुँदा समितिका सदस्यले विषयान्तर गर्दै सो धारणा व्यक्त गर्नुभयो । सभाका सदस्य मदनकुमारी शाह गरिमा, डा. वेदुराम भुसाल, गोमा देवी तिमिल्सिनालगायतले स्नातक तहसम्मको पठनपाठन नेपालमै गर्नुपर्ने धारणा व्यक्त गर्नुभयो । सदस्य शाहले प्रश्न गर्नुभयो, “युवा र पुँजी दुवै पलायन हुने वैदेशिक शिक्षालाई प्रतिबन्ध लगाउन सकिन्न ?”केही नेपाल ऐनलाई संशोधन गर्न बनेको विधेयकमा छात्रवृत्तिसम्बन्धी ऐन, २०२१ को दफा ३ ख को उपदफा ३ को स्पष्टीकरण झिक्न प्रस्ताव गरिएको छ । सो दफामाथिको छलफलका क्रममा सदस्यले यस्तो धारणा राख्नुभयो । स्पष्टीकरणमा उच्च शिक्षा भन्नाले उच्च माध्यमिक शिक्षासमेतलाई जनाउने उल्लेख छ । सदस्य शाहले सोही विषयमा संशोधनसमेत राख्नुभएको छ तर उहाँले राख्नुभएको संशोधन छलफलमा उठाइएको विषयसँग सम्बन्धित देखिन्न । छात्रवृत्ति ऐनले नेपाली नागरिकले शिक्षा, विज्ञान तथा प्रविधि मन्त्रालयको पूर्वस्वीकृति नलिई विदेशमा उच्च शिक्षा अध्ययन गर्न जान नहुने व्यवस्था गरेको छ । अध्ययन गर्न चाहने नेपाली नागरिकले स्वीकृतिका लागि तोकिएबमोजिमको विवरण खुलाई तोकिएबमोजिमको शुल्कसहित निवेदन दिनुपर्ने छ । कक्षा १२ सम्मलाई उच्च माध्यमिक शिक्षाको मान्यता दिइएको छ । १२ सम्म स्वीकृति लिनुनपर्ने भएकोले स्पष्टीकरण खण्ड झिक्न प्रस्ताव गरिएको मन्त्रालयका सचिव उदयराज सापकोटाले प्रस्ट्याउनुभयो ।छलफलमा कानुन, न्याय तथा संसदीय मामिलामन्त्री अजयकुमार चौरसिया सहभागी हुनुहुन्थ्यो । समितिका सदस्य भुसालले नेपालमा उपलब्ध नहुने विषय पढ्न मात्र जान दिने गरी कानुन बनाउन सुझाव दिनुभयो । उहाँले भन्नुभयो, “मिलाउन पाए राम्रो हुन्थ्यो तर कानुनमन्त्री र कानुनकै सचिव अगाडि शिक्षासँग सम्बन्धित प्रश्न नसुहाउने हो कि ?”सङ्घीय संसद् सचिवालयका उपसचिव नुमराज खनालले विधेयकमाथि छलफल हुँदा प्रसाङ्गिक भएको अवस्थामा संशोधन गर्न सकिने नियमावलीले व्यवस्था गरेको बताउनुभयो तर नेपाल ऐनलाई संशोधन गर्ने विधेयकले नीतिगत परिवर्तन भएका विषयमा र केही अत्यावश्यक विषयलाई मात्रै सम्बोधन गरेकाले समितिको छलफलमा उठाइएका विषय सुहाउँदा नभएको अन्य सदस्यले तर्क गरे । समितिका सदस्य राधेश्याम पासवानले अध्ययनका लागि बाहिर जानु सकारात्मक विषय रहेको बताउनुभयो । स्नातक पढ्न विदेशमा अध्ययन गर्न जानेमा प्रतिबन्ध लगाउनुपर्ने व्यवस्थाबारे छलफल गर्नुअघि नेपालमै पढेपछि रोजगारीको अवस्था रहन्छ कि रहन्न । पढ्न चाहेका विषय नेपालमा उपलब्ध छन् वा छैनन्लगायतका विषयमा सोच्नुपर्ने बताउनुभयो । सभाका अर्का सदस्य जयन्ती देवी राईले प्रतिबन्ध लगाउने गरी जबरजस्ती कानुन ल्याएर नहुने तर्क गर्नुभयो । उहाँले भन्नुभयो, “बालश्रम गर्नुहुन्न कानुन बनाइयो, बालश्रम रोकियो त ? नेपालमै पढ्दापछिको अवस्थाबारे राज्यले भविष्य सुनिश्चित नगरे कानुन बनाएर रोक्न सफल भइन्न ।”समितिका सदस्यको प्रश्नको जवाफमा मन्त्री चौरसियाले भन्नुभयो, “काठमाडौँमा एक महिनामा लाग्ने खर्चले भारतमा छ महिना पढ्न पाउँछन् । गरिब, विपन्नले पढ्न पाएका छन् । एकै पटक प्रतिबन्ध लगाउँदा विद्रोह पनि हुन सक्छ । प्रतिबन्ध लगाउँदा सबै आयाममा छलफल हुनु पर्छ ।” समितिका सभापति तुलसाकुमारी दाहालले नीतिगत विषय रहेको र यस सम्बन्धमा तत्काल जतिसुकै छलफल गरे पनि टुङ्गिने अवस्था नरहेको भन्दै दफावार छलफल अगाडि बढाउनुभयो ।",
      "link": "https://gorkhapatraonline.com/news/157662",
      "image": "https://gorkhapatraonline.com/storage/media/277864/conversions/rastriya-original-thumb.jpg"
    },
    {
      "slug": "157661",
      "title": "कलेजो र मिर्गौला प्रत्यारोपणपछि महर्जन ‘डिस्चार्ज’",
      "timestamp": 1748908800000,
      "source": "gp",
      "content": "सहिद धर्मभक्त राष्ट्रिय प्रत्यारोपण केन्द्रमा मस्तिष्क मृत व्यक्तिबाट मिर्गौला र कलेजो एकै व्यक्तिमा प्रत्यारोपण गरिएका व्यक्ति १९ औँ दिनमा पूर्ण स्वास्थ्य लाभ गरी सोमबार ‘डिस्चार्ज’ हुनुभएको छ ।",
      "longContent": "गोरखापत्र समाचारदाताभक्तपुर, जेठ २० गते । सहिद धर्मभक्त राष्ट्रिय प्रत्यारोपण केन्द्रमा मस्तिष्क मृत व्यक्तिबाट मिर्गौला र कलेजो एकै व्यक्तिमा प्रत्यारोपण गरिएका व्यक्ति १९ औँ दिनमा पूर्ण स्वास्थ्य लाभ गरी सोमबार ‘डिस्चार्ज’ हुनुभएको छ । मस्तिष्क मृत्यु भएका व्यक्तिबाट प्राप्त कलेजो र मिर्गौला प्रत्यारोपण भएका ५० वर्षीय शिव महर्जन सोमबार ‘डिस्चार्ज’ हुनुभएको हो । उहाँलाई १८ वर्षीय मस्तिष्क मृत व्यक्तिबाट कलेजो र मिर्गौला प्रत्यारोपण गरिएको थियो । केन्द्रका कार्यकारी निर्देशक डा. पुकारचन्द्र श्रेष्ठले नेपालकै प्रत्यारोपणविद्बाट उक्त कार्य सफल भएको जानकारी दिँदै नेपालमा पहिलो पटक मस्तिष्क मृत्यु भएका व्यक्तिबाट एक व्यक्तिलाई मिर्गौला र अर्का एक व्यक्तिलाई कलेजो प्रत्यारोपण गरिएको जानकारी दिनुभयो । कार्यकारी निर्देशक डा. श्रेष्ठले नेपालमा वार्षिक तीन हजार जनाको मिर्गौला फेल हुने गरेको जानकारी दिँदै मस्तिष्क मृत्युबाट नेपालमा मिर्गौला प्रत्यारोपण गराउन अझै जनचेतनाको आवश्यकता रहेको बताउनुभयो । मिर्गौला र कलेजो दुवै एकै पटक प्रत्यारोपण गर्नुभएका शिव महर्जनले नेपालमा चिकित्सा क्षेत्रमा पहिलो पटक मिर्गौला र कलेजो दुवै फेल भएर प्रत्यारोपण गर्न पाउँदा धेरै खुसी भएको बताउनुभयो । दुवै अङ्ग फेल भएकाले विदेशमा समेत सम्भव नहुने उपचार नेपालको सरकारी अस्पतालमा गराउन पाउँदा आफूलाई भाग्यमानी सम्झिएको भन्दै उहाँले अरू बिरामीका लागि सुखद क्षण भएको बताउनुभयो । मस्तिष्क मृत्यु भएका व्यक्तिको कलेजो र मिर्गौला प्रत्यारोपणको नेतृत्व शल्यचिकित्सक डा. पुकारचन्द्र श्रेष्ठले गर्नुभएको थियो ।",
      "link": "https://gorkhapatraonline.com/news/157661",
      "image": "https://gorkhapatraonline.com/storage/media/277863/conversions/transplant-1-original-thumb.jpg"
    },
    {
      "slug": "157660",
      "title": "सरकार–यातायात व्यवसायी वार्ता सहमतिनजिक",
      "timestamp": 1748908800000,
      "source": "gp",
      "content": "सरकार र यातायात व्यवसायीबिचको वार्ता सहमतिउन्मुख बनेको छ । आन्दोलनरत यातायात व्यवसायी, गृह मन्त्रालय र कार्यदलसँगको दिनभर पटक पटक भएको छलफलपछि साँझ अबेर दुईपक्षबिचको वार्ता सहमतिनजिक पुगेको हो ।",
      "longContent": "गोरखापत्र समाचारदाता काठमाडौँ, जेठ २० गते । सरकार र यातायात व्यवसायीबिचको वार्ता सहमतिउन्मुख बनेको छ । आन्दोलनरत यातायात व्यवसायी, गृह मन्त्रालय र कार्यदलसँगको दिनभर पटक पटक भएको छलफलपछि साँझ अबेर दुईपक्षबिचको वार्ता सहमतिनजिक पुगेको हो । रातो नम्बर प्लेट भएका चारपाङ्ग्रे निजी सवारीसाधनले पनि कालो प्लेट सरह यात्रु चढाउने व्यवस्थाको विरोधमा सार्वजनिक यातायात व्यवसायीले सातबुँदे माग राखी चरणबद्ध आन्दोलन सुरु गरेका थिए । सोमबार देशभर सार्वजनिक यातायात सञ्चालन भएनन् । सातबुँदे मागमध्ये छ बुँदामा सहमति जुटे पनि गण्डकी प्रदेश सरकारले २०८२ जेठ १ गते राइड सेयरिङ नियमावली राजपत्रमा प्रकाशन गरी निजी सवारीसाधन (रातो प्लेट) लाई भाडाको सवारी (कालो प्लेट) सरह सञ्चालन गर्न दिने नयाँ व्यवस्था कार्यान्वयन तत्कालै रोक्नुपर्ने मागमा सहमति जुट्न सकेन । यस विषयमा उक्त नियमावली कार्यान्वयन स्थगित गर्न कार्यदलले भौतिक मन्त्रालयलाई पत्राचार गर्ने र सो मन्त्रालयले प्रधानमन्त्री तथा मन्त्रीपरिषद्को कार्यालयलाई पत्राचार गरी प्रधानमन्त्री कार्यालयले प्रदेश सरकारलाई नियमावली स्थगन गर्न अनुरोध गर्ने सहमति भएको छ । यद्यपि उक्त ऐन स्थगन नहुँदासम्म आन्दोलन जारी रहने महासङ्घले जनाएको छ ।सोमबार काठमाडौँ उपत्यकाबाट बाहिरिने र भित्रिने सार्वजनिक सवारीसाधन सञ्चालन नभएको काठमाडौँ उपत्यका ट्राफिक प्रहरी कार्यालयले जनाएको छ । उपत्यकाभित्र सञ्चालन हुने स्थानीय सार्वजनिक सवारी पनि सञ्चालन नभएपछि यात्रु अलपत्र परेका छन् । सार्वजनिक यातायात ठप्प भएपछि सोमबार सरकार र व्यवसायीबिच पटक पटक वार्ता भएको थियो । गृहमन्त्री लेखक,मुख्य सचिव एकनारायण अर्याल, भौतिक पूर्वाधार तथा यातायात मन्त्रालयका प्रतिनिधिसँगको पहिलो चरणको वार्ता असफल भएको थियो । लगत्तै व्यवसायीको माग सम्बोधन गर्न कार्यदल गठन भएको थियो । भौतिक पूर्वाधार तथा यातायात मन्त्रालयका सहसचिव कृष्णराज पन्तको संयोजकत्वमा कार्यदल गठन भएको थियो । कार्यदलमा सङ्घीय मामिला तथा सामान्य प्रशासन मन्त्रालय, श्रम तथा रोजगार मन्त्रालय, अर्थ मन्त्रालय, कानुन न्याय तथा संसदीय मामिला मन्त्रालयका उपसचिव र ट्राफिक प्रहरी उपरीक्षक सरकारका तर्फबाट कार्यदलमा हुनुहुन्छ ।व्यवसायीका तर्फबाट यातायात व्यवसायी राष्ट्रिय महासङ्घका अध्यक्ष विजयबहादुर स्वाँरसहित आठजना कार्यदलमा हुनुहुन्छ । गण्डकी प्रदेश सरकारले २०८२ जेठ १ गते राइड सेयरिङ नियमावली राजपत्रमा प्रकाशन गरी निजी सवारीसाधन (रातो प्लेट) लाई भाडाको सवारी (कालो प्लेट) सरह सञ्चालन गर्न दिने नयाँ व्यवस्था ल्याएपछि व्यवसायीले देशभर आन्दोलन गरेका हुन् । नयाँ व्यवस्था तत्काल खारेज हुनुपर्ने व्यवसायीको माग छ ।सवारी ऐन २०४९ को परिच्छेद २ को दफा ८ को २ र दफा १२ को १ विपरीत सङ्घीय ऐनसँग बाझिने गरी सातै प्रदेश सरकारहरूले ऐन ल्याउने तयारी गरेको र गण्डकी प्रदेशले राजपत्रमा प्रकाशित गरिसकेकाले आन्दोलन गर्न बाध्य भएको नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष सरोज सिटौलाले बताउनुभयो । पठाओ र इनड्राइभलाई कारबाहीसार्वजनिक यातायात बन्दको फाइदा उठाउँदै मनलाग्दी भाडा लिएर अफलाइनमा यात्रु ओसारेका पठाओ र इनड्राइभका १०२ जनालाई कारबाही गरिएको छ ।",
      "link": "https://gorkhapatraonline.com/news/157660",
      "image": "https://gorkhapatraonline.com/storage/media/277872/conversions/1748837814-WWH5l-original-thumb.jpg"
    },
    {
      "slug": "157659",
      "title": "कञ्चनजङ्घामा आत्मीयता",
      "timestamp": 1748908800000,
      "source": "gp",
      "content": "भौगोलिक अखण्डता, सार्वभौम सत्ताको रक्षा, राष्ट्रिय सुरक्षाको प्रमुख जिम्मेवारीमा रहने हरेक राष्ट्रका सैनिक छिमेकी सेनाप्रति सधैँ चनाखो अनि सशङ्कित हुन्छन् । जल, जमिन र आकाशसमेत आमनेसामने रहने कतिपय छिमेकी मुलुकका सेनाबिच बढ्दो तनावबाट आमसर्वसाधारण बढी पीडित भइरहेका छन् ।",
      "longContent": "काठमाडौँ, जेठ २० गते । भौगोलिक अखण्डता, सार्वभौम सत्ताको रक्षा, राष्ट्रिय सुरक्षाको प्रमुख जिम्मेवारीमा रहने हरेक राष्ट्रका सैनिक छिमेकी सेनाप्रति सधैँ चनाखो अनि सशङ्कित हुन्छन् । जल, जमिन र आकाशसमेत आमनेसामने रहने कतिपय छिमेकी मुलुकका सेनाबिच बढ्दो तनावबाट आमसर्वसाधारण बढी पीडित भइरहेका छन् ।रुस–युक्रेन, इजरायल–प्यालेस्टाइन, भारत–पाकिस्तानबिच भएका तनाव पछिल्ला केही उदाहरण हुन् तर अपवादका रूपमा विश्वशान्तिको सन्देश दिने गरी नेपाल–भारतका सैन्य टोलीले विश्वको तेस्रो अग्लो शिखर कञ्चनजङ्घाको सफल आरोहण गरी अटुट विश्वास, पारस्परिक सहयोग र सहकार्यमार्फत विश्वशान्तिको उदाहरण पेस गरेका छन् ।नेपाली सेनाका १२ तथा भारतीय सेनाका १२ जना सैनिकको टोलीले यही जेठ ६ र ७ गते कञ्नजङ्घा हिमालको सफल आरोहण गरी सोमबार काठमाडौँबाट दुई देशबिचको सम्बन्ध थप उचाइमा पुगेको घोषणा गरेका हुन् । नेपाल–भारत संयुक्त कञ्चनजङ्घा आरोहण–२०२५ समापन समारोहलाई सम्बोधन गर्दै रक्षामन्त्री मानवीर राईले दुई देशबिचको सैन्य तथा सैन्य–नागरिक सम्बन्धलाई थप मजबुत र प्रगाढ बनाउने अभियान कोसेढुङ्गा साबित हुने बताउनुभयो । मन्त्री राईले भन्नुभयो, “नेपाली सेना र भारतीय सेनाको संयुक्त टोलीले पहिलो पटक कञ्चनजङ्घा हिमालको सफल आरोहण गरी दुई देशबिचको सैन्य तथा नागरिक सम्बन्ध थप प्रगाढ बन्ने अपेक्षा गरेका छौँ ।” उहाँले कठिन र चुनौतीपूर्ण मानिने कञ्चनजङ्घा हिमालको सफल आरोहणमार्फत दुई देशका सैनिक टोलीले अटुट विश्वास, सहकार्य र समन्वयको उदाहरण पेस गरेको बताउनुभयो ।भारतीय सेनाका रथी अजय रामदेवले नेपाल–भारतका सैन्य टोलीको संयुक्त कञ्चनजङ्घा आरोहणमार्फत दुई देशबिचको परम्परागत पारस्परिक सम्बन्धलाई थप प्रगाढ बन्ने अपेक्षा गर्नुभयो । नेपाली सेनाका उपरथी प्रेमध्वज अधिकारीले संयुक्त कञ्चनजङ्घाको आरोहणमार्फत पारस्परिक सैन्य सम्बन्धलाई थप प्रगाढ बनाउनुका साथै दुई देशबिचको सम्बन्ध थप प्रगाढ हुने अपेक्षा व्यक्त गर्नुभयो ।आरोहणमा नेपाली सेनाका तर्फबाट सेनानी गजेन्द्र देउवा र भारतीय सेनाका तर्फबाट कर्नेल सर्फराज सिंहको नेतृत्वमा २४ जना आरोहीको सहभागिता रहेको थियो । ताप्लेजुङमा अवस्थित नेपालको दोस्रो तथा विश्वको तेस्रो अग्लो कञ्चनजङ्घा हिमाल दुवै देशका सेनाले पहिलो पटक सफल आरोहण गरेका हुन् । भारतका रक्षामन्त्री राजनाथ सिंह र भारतका लागि नेपाली राजदूत डा. शङ्कर शर्माले गत चैत २० गते नयाँदिल्लीस्थित रक्षा मन्त्रालय परिसर शुभारम्भ गर्नुभएको थियो । नेपाली सेनाको मुख्यालय जङ्गी अड्डामा सोमबार भएको समापन समारोहमा रक्षामन्त्री मानवीर राई नेपालका लागि भारतीय राजदूत नवीन श्रीवास्तव, नेपाली सेनाका उच्च अधिकारी तथा भारतीय सेनाका रथी अजय रामदेवलगायत विशिष्ट व्यक्तिको सहभागिता रहेको थियो ।",
      "link": "https://gorkhapatraonline.com/news/157659",
      "image": "https://gorkhapatraonline.com/storage/media/277861/conversions/DSC_4949-original-thumb.jpg"
    },
    {
      "slug": "157658",
      "title": "जलविद्युतले फेरियो गाउँको मुहार",
      "timestamp": 1748908800000,
      "source": "gp",
      "content": "गाउँपालिका केन्द्र भुलभुले पुग्न मस्र्याङ्दी नदीमा बेलिब्रिज हालिएको छ । बेलिब्रिज तर्नासाथ सुरुङमार्ग हुँदै गाउँपालिकाको प्रशासकीय केन्द्र पुग्न सकिन्छ ।",
      "longContent": "नवीनराज कुइँकेललमजुङ, जेठ २० गते । गाउँपालिका केन्द्र भुलभुले पुग्न मस्र्याङ्दी नदीमा बेलिब्रिज हालिएको छ । बेलिब्रिज तर्नासाथ सुरुङमार्ग हुँदै गाउँपालिकाको प्रशासकीय केन्द्र पुग्न सकिन्छ । मोटरबाटोले नछोएको तत्कालीन भुलभुले गाविस रहेको स्थानमा अहिले गाउँपालिका केन्द्र छ । भुलभुलेका सबै गाउँमा अहिले मोटरबाटोको सञ्जाल पुगेको छ । सन् २०१३ अघि स्थानीय तह बनेका थिएनन् । स्थानीय तह नबन्दै तत्कालीन भुलभुले गाविसमा मोटरबाटोको सञ्जाल थिएन । मस्र्याङ्दी नदीवारि डुम्रे–बेँसीसहर–चामे सडक छ । पारिपट्टि भुलभुलेका गाउँ । अहिले यहाँका गाउँ गुलजार बनेका छन् । सडकको सञ्जालसँग जोडिन मस्र्याङ्दी नदीमा बनेको बेलिब्रिज पुल र त्योसँगै बनेको सुरुङमार्ग प्रमुख आधार बनेका छन् ।भुलभुलेदेखि ङादीसम्म पाँच किलोमिटर लामो सडक निर्माण भएपछि बजार विस्तार भएको छ । सडक सञ्जालले आवातजावत सहज बनाएको छ, स्थानीय उत्पादनले बजार पाएको छ । दुर्गम गाउँ भुष्मे, छिनखोला, लुदीसम्म सडक पहुँच पुगेको छ । भुलभुले, ङादी हुँदै बाहुनडाँडा नाइचे, डहरेसम्म गाडी पुगेको छ । यी सबै क्षेत्रको विकास यति छिटै गर्न राज्यको खर्चमा मात्र सम्भव थिएन । विकास नै भए पनि सरकारको लगानीमा मात्र गर्दा धेरै ढिला हुन्थ्यो । सन् २०१३ मा मस्र्याङ्दी नदीमा ५० मेगावाट क्षमताको माथिल्लो मस्र्याङ्दी ‘ए’ जलविद्युत् आयोजना निर्माण सुरु भएपछि यस क्षेत्रको विकासले तीव्र गति लियो । “यहाँ जलविद्युत् आयोजना नआएको भए हाम्रो क्षेत्र विकासले धेरै पछि पथ्र्यो,” मस्र्याङ्दी–७, उस्तानिवासी संविधान सभा सदस्य जमीन्द्रमान घलेले भन्नुभयो, “माथिल्लो मस्र्याङ्दी ‘ए’ जलविद्युत् आयोजना निर्माण भएपछि गाउँ गाउँमा मोटरबाटो पुग्यो, मस्र्याङ्दीमा बेलिब्रिज बन्यो, पहरा फोरेर सुरुङमार्ग बन्यो । विद्यालय, सामुदायिक भवन, पाटीपौवा धेरै बने । समग्रमा गाउँको मुहार फेरियो ।”घलेका अनुसार माथिल्लो मस्र्याङ्दी ‘ए’ जलविद्युत् आयोजनाले सामाजिक उत्तरदायित्व अन्तर्गत बाटो, सामुदायिक भवन, विद्यालय आदि क्षेत्रमा सहयोग गरेको छ । भौतिक विकास मात्र नभएर यहाँका नागरिकले सिप अनुसारको रोजगारी पनि पाएका छन् । आयोजनाको संरचना बन्ने स्थानका जग्गाधनीले राम्रो मुआब्जा पनि पाए । “एउटा आयोजना बन्दा राष्ट्रिय रूपमा विद्युत् उत्पादनबाट आम्दानी भयो भने स्थानीय रूपमा विकास निर्माण र रोजगारी सिर्जना भयो,” घलेले भन्नुभयो ।माथिल्लो मस्र्याङ्दी ‘ए’ जलविद्युत् आयोजनाले स्थानीयले प्रयोग गर्न मिल्ने गरी ३४० मिटर लामो सुरुङमार्ग बनाइदिएको छ । सुरुङमार्गले स्थानीयलाई आवतजावत गर्न मात्र होइन, पर्यटन प्रवर्धनमा समेत टेवा पुगेको छ । “यो देशकै पहिलो सुरुङमार्ग हो । अन्नपूर्ण पदमार्ग घुम्न आएका आन्तरिक पर्यटकलाई यसले थप आकर्षण थपेको छ,” मस्र्याङ्दी गाउँपालिका अध्यक्ष अर्जुन गुरुङले भन्नुभयो, “आयोजना नभएको भए हामीबाट यस्तो सुरुङ खनेर सडक बनाउन सम्भव नै थिएन । अहिले धेरै सुबिस्ता भएको छ । पर्यटकसमेत आकर्षित गरेको छ ।”सन् २०१३ को जनवरीमा निर्माण सुरु गरिएको माथिल्लो मस्र्याङ्दी ‘ए’ आयोजनाले २०१७ जनवरीबाट व्यावसायिक विद्युत् उत्पादन थालेको थियो । चिनियाँ बहुराष्ट्रिय कम्पनी सिनो हाइड्रोपावर कम्पनीको ९० र नेपालको चितवन कोई समूह (सगरमाथा हाइड्रोपावर कम्पनी) को १० प्रतिशत लगानी रहेको उक्त आयोजना १६ अर्ब रुपियाँमा निर्माण गरिएको थियो । सो आयोजनाबाट अहिले नियमित विद्युत् उत्पादन भई राष्ट्रिय प्रसारणमा जोडिएको छ । आयोजना निर्माण हुँदा यहाँ सयौँले रोजगारी पाए । स्थानीय उत्पादित वस्तुले बजार पाए । आयोजनाले निर्माणको चरणमा मात्र होइन, अहिले पनि सामाजिक क्षेत्रमा काम गरिरहेको छ । “अरू आयोजनाले निर्माणको काम सकिएपछि विकास निर्माणको काममा सहयोग गरेको पाएका छैनौँ,” माथिल्लो मस्र्याङ्दी ‘ए’ जलविद्युत् आयोजना सरोकार तथा सहयोग समितिका अध्यक्ष नन्दराज तामाङले भन्नुभयो, “आयोजनाले अहिले पनि स्थानीय स्तरको विकास निर्माणमा सहयोग गरिरहेको छ ।” तामाङका अनुसार आयोजनाले सरोकार समितिमार्फत प्रभावित क्षेत्रको विकासनिर्माणका लागि वार्षिक ३० लाख रुपियाँ खर्च गर्दै आएको छ । सरोकार समितिको प्रशासनिक खर्चका लागि वार्षिक १२ लाख रुपियाँ पनि दिने गरेको छ । “वार्षिक रूपमा आउने १२ लाख प्रशासनिक खर्चमध्ये आधा रकम विकासनिर्माणकै काममा खर्च गर्ने गरेका छौँ,” तामाङले भन्नुभयो, “गाउँठाउँमा सडक निर्माण, विद्यालय, सामुदायिक भवन आदिमा यस्तो रकम काम लाग्ने गरेको छ ।”माथिल्लो मस्र्याङ्दी ‘ए’ जलविद्युत् आयोजनाका जनसम्पर्क अधिकृत कर्ण अधिकारीका अनुसार आयोजनाले पर्यावरण संरक्षण, मस्र्याङ्दी नदीको कटान नियन्त्रण, सडक सञ्जाल निर्माणलगायतका काम गरिरहेको छ । सुरुङ स्थलदेखि ङादीसम्म पाँच किलोमिटर सडक कालोपत्रे गर्न दुई करोड खर्च गर्ने भएको छ । “मस्र्याङ्दी नदीमा आएको बाढीले हाइड्रोपावरको संरचनासँगै सडकका धेरै भाग कटान गर्‍यो । अहिले करोडौँ खर्च गरेर ती संरचनाको मर्मत गरिरहेका छौँ,” अधिकारीले भन्नुभयो, “आयोजना यस क्षेत्रको विकासको साझेदारका रूपमा रहँदै आएको छ ।”मस्र्याङ्दी नदीमा बनेको एउटा जलविद्युत् आयोजनाबाट उत्पादित विद्युत्ले राष्ट्रिय पुँजीको विकास मात्र भएको छैन, स्थानीय रूपमा आर्थिक र सामाजिक समृद्धि पनि भएको छ । माथिल्लो मस्र्याङ्दी ‘ए’ जलविद्युत् आयोजना सरोकार तथा सहयोग समितिका पूर्वअध्यक्ष जितबहादुर गुरुङले आयोजना निर्माणले मस्र्याङ्दी गाउँपालिकाको विकासमा टेवा पुगेको बताउनुभयो । उहाँले भन्नुभयो, “यस्ता आयोजना धेरै बनाउन सके राष्ट्रिय पुँजीको विकास गर्न सकिन्छ ।”सिनो हाइड्रो सगरमाथा पावर कम्पनीका दोभासे दयाराम दाहालका अनुसार आयोजनाबाट उत्पादित बिजुली नेपाल विद्युत् प्राधिकरणको दमौली प्रसारण लाइनमा जोडिएको छ । आयोजनाले सुक्खायाममा अर्थात् पुसदेखि चैतसम्ममा पाँच करोड ७० लाख युनिट र वर्षायाममा २६ करोड छ लाख युनिट गरी एक वर्षमा कुल ३१ करोड ७६ लाख युनिट बिजुली उत्पादन गर्ने गर्छ ।५.२ किलोमिटर सुरुङबाट रन अफ रिभर प्रविधिमा बनेको यो आयोजनाले २० किलोमिटर लामो १२५ केभी प्रसारण लाइन आफैँ निर्माण गरेको थियो । करिब २५ करोड रुपियाँ लागतमा प्राधिकरणले प्रसारण लाइन निर्माणका लागि जग्गा उपलब्ध गराउने र अन्य लजिस्टिक प्रबन्ध सिनो हाइड्रोपावर कम्पनीले गरेको थियो ।सिनो हाइड्रो सगरमाथा पावर कम्पनीले प्रसारण लाइन बनाउन तयार नभएको भए २०७२ को अन्त्यसम्म व्यापारिक उत्पादन गर्न लागेको माथिल्लो मस्र्याङ्दी ‘ए’ को विद्युत् खेर जाने थियो । त्यसबापत प्राधिकरणले सिनो हाइड्रो सगरमाथा कम्पनीलाई मासिक करिब १५ करोड रुपियाँ क्षतिपूर्ति तिर्नुपर्ने थियो तर सिनो हाइड्रो सगरमाथा प्रसारण लाइन बनाउन तयार भएपछि प्राधिकरण क्षतिपूर्ति तिर्नबाट जोगियो र आयोजनाबाट उत्पादन हुने विद्युत् खेर जानबाट रोकियो ।अहिले मस्र्याङ्दी गाउँपालिकामा ५० मेगावाटको माथिल्लो मस्र्याङ्दी ‘ए’, ३० मेगावाटको ङादी जलविद्युत्, पाँच मेगावाटको सिउरी, ४.४ मेगावाटको राँधी, चार मेगावाटको खुदी र एक मेगावाटको स्याँगे जलविद्युत् आयोजनाबाट विद्युत् उत्पादन हुँदै आएको छ । यहाँ नै २६ मेगावाटको अपर खुदी, ङादीखोला, ह्याङ्दीखोलालगायतमा नयाँ जलविद्युत् आयोजना निर्माण भइरहेका छन् । यी आयोजनाले गर्ने सामाजिक उत्तरदायित्वको कामले गाउँठाउँको विकासमा टेवा पुग्दै आएको छ ।",
      "link": "https://gorkhapatraonline.com/news/157658",
      "image": "https://gorkhapatraonline.com/storage/media/277860/conversions/First_Tunnel_Road_lamjung-original-thumb.jpg"
    }
  ]
}