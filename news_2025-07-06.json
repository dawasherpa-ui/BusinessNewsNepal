{
  "date": "2025-07-06T19:32:27.889Z",
  "news": [
    {
      "slug": "162483",
      "title": "नेप्से परिसूचकमा सामान्य अङ्कको सुधार",
      "timestamp": 1751760000000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ। आज नेप्से परिसूचक दुई दशमलव ४० अङ्कले बढेर दुई हजार ७०६ दशमलव ३६ को बिन्दुमा कायम भएको हो। आज तीन सय १८ कम्पनीको दुई करोड ७१ लाख ३२ हजार ३०८ कित्ता शेयर ८७ हजार ३९८ पटक खरिदबिक्री हुँदा रु नौ अर्ब ५० करोड तीन हजार २६८ बराबरको कारोबार भएको छ।",
      "longContent": "काठमाडौँ, असार २२ गते। नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ। आज नेप्से परिसूचक दुई दशमलव ४० अङ्कले बढेर दुई हजार ७०६ दशमलव ३६ को बिन्दुमा कायम भएको हो। आज तीन सय १८ कम्पनीको दुई करोड ७१ लाख ३२ हजार ३०८ कित्ता शेयर ८७ हजार ३९८ पटक खरिदबिक्री हुँदा रु. नौ अर्ब ५० करोड तीन हजार २६८ बराबरको कारोबार भएको छ।आजको कारोबारमा सबैभन्दा बढी अन्य समूह तीन दशमलव शून्य छ र वित्त समूह दुई दशमलव ४९ प्रतिशतले बढेको छ। त्यस्तै, बैंकिङ शून्य दशमलव ११, लगानी शून्य दशमलव ३७, उत्पादन तथा प्रशोधन शून्य दशमलव ६३, म्युचुअल फण्ड शून्य दशमलव १४ र व्यापार शून्य दशमलव ८८ प्रतिशतले बढेको छ।विकास बैंक एक दशमलव ५३, होटल तथा पर्यटन शून्य दशमलव २५, जलविद्युत् एक दशमलव शून्य पाँच, जीवन बिमा एक दशमलव ३०, लघुवित्त शून्य दशमलव शून्य छ र निर्जीवन बिमा शून्य दशमलव ५१ प्रतिशतले घटेको छ। आज नेपाल फाइनान्स लिमिटेडको शेयर मूल्यमा सकारात्मक सर्किट लागेको छ। सबैभन्दा बढी गुडविल फाइनान्स लिमिटेड डिबेन्चर–२०८३ को शेयर मूल्य आठ दशमलव ८७ प्रतिशतले घटेको छ।कारोबार भएका शेयर सङ्ख्याका आधारमा आज सबैभन्दा बढी नेपाल रिइन्सुरेन्स कम्पनी लिमिटेडको रू. ४९ करोड ४० लाख आठ हजार ४८५ बराबरको कारोबार भएको छ। कारोबार भएका शेयर सङ्ख्याका आधारमा सबैभन्दा बढी एनएमबी सुलभ इन्भेस्टमेन्ट फण्ड–२ को ५१ लाख ५६ हजार ७५० कित्ता खरिदबिक्री भएको छ।रासस",
      "link": "https://gorkhapatraonline.com/news/162483",
      "image": "https://gorkhapatraonline.com/storage/media/286529/conversions/nepse-sharemarket-original-thumb.jpg"
    },
    {
      "slug": "162405",
      "title": "यस्तो छ आजको सागसब्जी र फलफूलको थोक मूल्य",
      "timestamp": 1751760000000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  असार २२ गते । कालीमाटी फलफूल तथा तरकारी बजार विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत सागसब्जी र फलफूलको अधिकतम थोक मूल्य निर्धारण गरिएको हो । गोलभेँडा ठूलो (नेपाली) प्रतिकिलो रु ७०, गोलभेँडा सानो (लोकल) प्रतिकिलो रु ३०, गोलभेँडा सानो (टनेल) प्रतिकिलो रु ५०, आलु रातो प्रतिकिलो रु ४५, आलु रातो (भारतीय) प्रतिकिलो रु ३८, आलु रातो (मुडे) प्रतिकिलो रु ३८, प्याज सुकेको (भारतीय) प्रतिकिलो रु ४६, गाजर (लोकल) प्रतिकिलो रु ८०, गाजर (तराई) प्रतिकिलो रु ६०, बन्दा (लोकल) प्रतिकिलो रु ३५, काउली स्थानीय प्रतिकिलो रु ७०, काउली तराई प्रतिकिलो रु ५०, रातो मूला प्रतिकेजी रु ४५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ३५, भन्टा डल्लो प्रतिकिलो रु ५०, तने बोडी प्रतिकिलो रु ४५ र मकै बोडी प्रतिकिलो रु ८० कायम भएको छ । यसैगरी, मटरकोसा प्रतिकिलो रु २००, घिउ सिमी (लोकल) प्रतिकिलो रु ८०, घिउ सिमी (हाइब्रिड) प्रतिकिलो रु ५५, घिउ सिमी (जाजमा) प्रतिकिलो रु ९०, टाटे सिमी प्रतिकिलो रु ९०, भटमास कोसा प्रतिकिलो रु १३०, तीतो करेला प्रतिकिलो रु ४५, लौका प्रतिकिलो रु ४५, परबर (तराई) प्रतिकिलो रु ४५, चिचिण्डो प्रतिकिलो रु ३५, घिरौला प्रतिकिलो रु ६०, झिगुनी प्रतिकिलो रु ६५, फर्सी पाकेको प्रतिकिलो रु ४५, फर्सी हरियो (लाम्चो) प्रतिकिलो रु ६०, हरियो फर्सी (डल्लो) प्रतिकिलो रु ५०, भिण्डी प्रतिकिलो रु ७० कायम गरिएको छ । यस्तै, सखरखण्ड प्रतिकिलो रु ८०, पिँडालु प्रतिकिलो रु ७०, स्कूस प्रतिकिलो रु ५०, रायोसाग प्रतिकिलो रु १२०, पालुङ्गो साग प्रतिकिलो रु १८०, तोरीको साग प्रतिकिलो रु ७०, हरियो प्याज प्रतिकिलो रु २५०, च्याउ (कन्य) प्रतिकिलो रु १८०, च्याउ (डल्ले) प्रतिकिलो रु ३२०, कुरिलो प्रतिकिलो रु २५०, निगुरो प्रतिकिलो रु १०० निर्धारण गरिएको छ ।ब्रोकाउली प्रतिकिलो रु ८०, चुकुन्दर प्रतिकिलो रु ७०, सजिवन प्रतिकिलो रु १७०, रातो बन्दा प्रतिकिलो रु १८०, जिरीको साग प्रतिकिलो रु १००, ग्याठकोभी प्रतिकिलो रु ७०, सेलरी प्रतिकिलो रु १४०, पार्सले प्रतिकिलो रु १०००, पुदिना प्रतिकिलो रु २००, इमली प्रतिकिलो रु २००, तामा प्रतिकिलो रु १६०, तोफु प्रतिकिलो रु १२० र गुन्द्रुक प्रतिकिलो रु ३५० तोकेकोे छ ।समितिले स्याउ (झोले) प्रतिकिलो रु २५०, स्याउ (फुजी) प्रतिकिलो रु ३४०, केरा (दर्जन) रु १४५, कागती प्रतिकिलो रु १५०, अनार प्रतिकिलो रु ३५०, आँप (माल्द) प्रतिकिलो रु ९५, आँप (दशहरी) प्रतिकिलो रु ९५, अङ्गुर (हरियो) प्रतिकिलो रु २५०, मौसम प्रतिकिलो रु २००, जुनार प्रतिकिलो रु २५०, भुइँकटहर प्रतिगोटा रु १७०, काँक्रो (लोकल) प्रतिकिलो रु ७०, काँक्रो (हाइब्रिड) प्रतिकिलो रु २०, रुखकटहर प्रतिकिलो रु ६०, नास्पाती (लोकल) प्रतिकिलो रु १००, नास्पाती (चाइनिज) प्रतिकिलो रु २५०, मेवा (भारतीय) प्रतिकिलो रु १०० निर्धारण गरिएको छ ।यसैगरी, अदुवा प्रतिकिलो रु ११०, खुर्सानी सुकेको प्रतिकिलो रु ३५०, खुर्सानी हरियो प्रतिकिलो रु ३०, खुर्सानी हरियो (बुलेट) प्रतिकिलो रु २५, खुर्सानी हरियो माछे प्रतिकिलो रु ६०, खुर्सानी अकबरे प्रतिकिलो रु २५०, भेडे खुर्सानी प्रतिकिलो रु १२०, लसुन हरियो प्रतिकिलो रु ८०, हरियो धनियाँ प्रतिकिलो रु २००, लसुन सुकेको चाइनिज प्रतिकिलो रु २००, लसुन सुकेको नेपाली प्रतिकिलो रु १७०, छ्यापी सुकेको प्रतिकिलो रु २००, छ्यापी हरियो प्रतिकिलो रु १२०, ताजा माछा (रहु) प्रतिकिलो रु ३३०, ताजा माछा (बचुवा) प्रतिकिलो रु ३२०, ताजा माछा (छडी) प्रतिकिलो रु २४०, राजा च्याउ प्रतिकिलो रु ३०० र सिताके च्याउ प्रतिकेजी रु ९०० निर्धारण गरिएको छ ।  रासस",
      "link": "https://gorkhapatraonline.com/news/162405",
      "image": "https://gorkhapatraonline.com/storage/media/286370/conversions/adrhs-original-thumb.jpg"
    },
    {
      "slug": "162381",
      "title": "रैथाने ‘कालानमक’ धान रोप्दै ठाकुरबाबा नगरपालिका",
      "timestamp": 1751760000000,
      "source": "gp",
      "content": "बर्दियाको ठाकुरबाबा नगरपालिकाले रैथाने काला नमक धान खेतीको सुरु गरेको छ । थारू समुदायले पाहुना वा विशेष अतिथि घरमा आउँदा भात खुवाउन प्रयोग गरिने ‘कालानमक’ धान लोप हुँदै गएपछि नगरपालिकाले यसको संरक्षण र प्रवर्धनको सुरुवात गरेको हो ।",
      "longContent": "गुलरिया समाचारदातागुलरिया (बर्दिया), असार २२ गते । बर्दियाको ठाकुरबाबा नगरपालिकाले रैथाने काला नमक धान खेतीको सुरु गरेको छ । थारू समुदायले पाहुना वा विशेष अतिथि घरमा आउँदा भात खुवाउन प्रयोग गरिने ‘कालानमक’ धान लोप हुँदै गएपछि नगरपालिकाले यसको संरक्षण र प्रवर्धनको सुरुवात गरेको हो । रैथाने बाली कालानमक धानको चामल खानका लागि स्वादिलो र बास्नादार हुन्छ । लोप हुने अवस्थामा पुगेको यो धानको बिउ ठाकुरबाबा नगरपालिकाले उत्पादन गरी नगरवासीलाई वितरण गरेको छ । कालानमक सँगसँगै अनदी, तिल्की, कोठरीलगायतका धान बालीसमेत ठाकुरबाबाले खेती गर्न थालेको छ । नगरपालिकाले यस वर्ष तीन बिघा जग्गामा यो खेती सम्पन्न गरेकामा यस पटक पाँच बिघा जग्गामा लोपोन्मुख कालानमक जातको धानको खेती गरेको छ । गत वर्ष १५ क्विन्टल उच्च गुणस्तरको कालानमक धानको बिउ उत्पादन गरेर कृषकलाई बाँडेको कृषि प्राविधिक वीरेन्द्र रावतले बताउनुभयो । बिउकै लागि ३.५ बिघा क्षेत्रफलमा कालानमक बिउ उत्पादन थालिएको कृषि शाखा प्रमुख ध्रुवराज बमले बताउनुभयो । करिब १० बिघामा अनदी धानको समेत खेती सुरु गरिएको छ । उहाँले रैथाने बालीको संरक्षण र प्रवर्धनका लागि बिउ बैङ्कमा बिउ राखी प्रवर्धन गरिने बताउनुभयो ।उहाँले गत वर्ष खाद्यान्नका लागि उत्पादन भएको कालानमक धानको ‘ठाकुरबाबा’ नामक ब्रान्डको चामल उत्पादन गरी बिक्री गरिएको छ । कृषकले उत्पादन गरेको करिब ३० क्विन्टल धान सहकारीमार्फत खरिद गरिएको थियो । बमका अनुसार १७० रुपियाँ प्रतिकिलोग्रामका दरले कालानमक चामल बिक्री भइरहेको छ । ठाकुरबाबा नगरपालिकाका नगरप्रमुख तिलकराम लम्सालले लोपोन्मुख बालीको संरक्षणका साथसाथै रैथाने कृषि बालीको संरक्षण गरी उन्नत बिउ उत्पादन गर्ने लक्ष्य लिई खेती सुरु गरिएको बताउनुभयो । नगरप्रमुख लम्सालले रैथाने बालीका लागि क्षेत्रफल विस्तार गरी चक्लाबन्दी खेती र यान्त्रिकीकरणको प्रयोगलाई प्रोत्साहन गरिने बताउनुभयो ।",
      "link": "https://gorkhapatraonline.com/news/162381",
      "image": "https://gorkhapatraonline.com/storage/media/286338/conversions/Dhan-Bad-ब्याड-काट्दै-महिलाहरु-(1)-original-thumb.jpg"
    },
    {
      "slug": "162380",
      "title": "धान खेतमा चिरा पर्‍यो",
      "timestamp": 1751760000000,
      "source": "gp",
      "content": "रुपन्देहीमा धेरै दिनदेखि ठुलो पानी नपर्दा रोपाइँ गरिएको खेतमा चिरा पर्न थालेको छ । असार पहिलो साता ठुलो पानी परे पनि त्यसयता ठुलो पानी परेको छैन । पहिलो साता परेको पानीमा रोपाइँ गरेका किसानको खेत अहिले पानी नपरेकै कारण चिरा पर्न थालेको छ ।",
      "longContent": "बुटवल समाचारदाताबुटवल, असार २२ गते । रुपन्देहीमा धेरै दिनदेखि ठुलो पानी नपर्दा रोपाइँ गरिएको खेतमा चिरा पर्न थालेको छ । असार पहिलो साता ठुलो पानी परे पनि त्यसयता ठुलो पानी परेको छैन । पहिलो साता परेको पानीमा रोपाइँ गरेका किसानको खेत अहिले पानी नपरेकै कारण चिरा पर्न थालेको छ ।  रुपन्देहीको सैनामैना, कञ्चन, गैडहवा, सियारी, शुद्धोदनलगायतका पालिकाका किसानले पानीको अभावमा रोपाइँ गर्नै समस्या भएको बताएका छन् । पानीको जोहो गरेर रोपाइँ गरिएको खेतसमेत लामो समय खडेरी पर्दा चिरा पर्न थालेको किसानको भनाइ छ । रुपन्देहीको कञ्चन–१, लौसाका रामऔतार चौधरीले असार पहिलो साता परेको ठुलो पानीले केही दिन राहत दिए पनि त्यसयता पानी नपर्दा नदी, तलाउ र कुलोमा जम्मा भएको पानीले रोपाइँ गरेको बताउनुभयो । रुपन्देहीको कुल ६५ हजार हेक्टर खेतमा रोपाइँ हुने गरेको छ तर जम्मा १५ हजार हेक्टर क्षेत्रफलमा मात्रै सिँचाइ सुविधा उपलब्ध छ । कृषि ज्ञान केन्द्र रुपन्देहीका सूचना अधिकारी अनिलकुमार कानु बानियाँले यस वर्ष असार २० सम्ममा करिब ५५ प्रतिशत खेतमा रोपाइँ भएको जानकारी दिनुभयो । उहाँका अनुसार जिल्लाको सिँचाइ सहज भएको उत्तरी क्षेत्रमा रोपाइँ करिब करिब सम्पन्न भए पनि दक्षिण क्षेत्रमा भने पानीको अभावले रोपाइँमा समस्या भएको छ । सियारी गाउँपालिकाको छपियाका कृष्णप्रसाद पराजुलीले माछापोखरीको पानी प्रयोग गरी रोपाइँ गरे पनि अहिले पानी नपर्दा समस्या भएको बताउनुभयो । उहाँले रुपन्देहीमा छिटफुट वर्षा भए पनि रोपाइँलाई पुग्ने गरी वर्षा नभएको दुई साताभन्दा बढी भएको बताउनुभयो । यस वर्ष रुपन्देहीमा जेठको दोस्रो सातादेखि नै वर्षा भएकाले किसानले ब्याड चाँडै राखेका थिए ।",
      "link": "https://gorkhapatraonline.com/news/162380",
      "image": "https://gorkhapatraonline.com/storage/media/286337/conversions/ropai-khet-original-thumb.jpg"
    },
    {
      "slug": "162379",
      "title": "स्रोत नखुलेको रकम सहकारीमा किन ?",
      "timestamp": 1751760000000,
      "source": "gp",
      "content": "भूमि व्यवस्था, सहकारी तथा गरिबी निवारणमन्त्री बलराम अधिकारीले नेपालका सहकारीले सहकारीको नीति, सिद्धान्त र मान्यता अनुसार नचलेकाले समस्या जटिल बनेको बताउनुभएको छ ।",
      "longContent": "गोरखापत्र समाचारदाताकाठमाडौँ, असार २२ गते । भूमि व्यवस्था, सहकारी तथा गरिबी निवारणमन्त्री बलराम अधिकारीले नेपालका सहकारीले सहकारीको नीति, सिद्धान्त र मान्यता अनुसार नचलेकाले समस्या जटिल बनेको बताउनुभएको छ । शनिबार अन्तर्राष्ट्रिय सहकारी दिवसको अवसरमा राष्ट्रिय सहकारी महासङ्घ नेपालले आयोजना गरेको कार्यक्रममा बोल्दै मन्त्री अधिकारीले सहकारीमा राखिने रकमको स्रोत र ऋण परिचालन अझै संशयपूर्ण रहेको बताउनुभयो ।“सहकारी नीति र उद्देश्य अनुसार काम गरेका छन् कि छैनन् ? सहकारीमा ठुलो रकम कसरी आयो भन्नेबारे ख्याल गर्न पर्छ कि पर्दैन ?” उहाँले प्रश्न गर्नुभयो, “सहकारीले धितो नराखी ५०/६० करोड रुपियाँ एउटै व्यक्तिलाई दिने अधिकार कहाँ छ ?” सबैको माग अनुसार सहकारीका बेथिति रोक्न सहकारी नियमन प्राधिकरण बने पनि सुरुमै विरोध हुँदा प्राधिकरण बनेको तर चाहे अनुसार काम गर्न नसकेको बताउनुभयो । उहाँले भन्नुभयो, “सहकारीलाई नियमन गर्न बनेको सहकारी नियमन प्राधिकरणले कसरी काम गर्छ, कस्तो विधि बनाउँछ भन्ने कुराको सुरुवात नहुँदै नियन्त्रण र खबरदारीको कुरा आउन थाल्यो । बिग्रेको कुरालाई नियन्त्रण नगर्ने हो भने त्यो ठिक ठाउँमा आउँदैन ।” मन्त्री अधिकारीले सहकारीमैत्री ऐन संशोधनका लागि आफू प्रतिबद्ध रहेको बताउँदै, सहकार्य र एकताको आवश्यकता औँल्याउनुभयो ।सहकारी क्षेत्रमा देखिएका विद्यमान समस्या समाधानका लागि बचत तथा ऋणको मुख्य कारोबार गर्ने सहकारी संस्थाको नियमन गर्न सहकारी ऐन, २०७४ मा संशोधन गरी राष्ट्रिय सहकारी नियमन प्राधिकरणको स्थापना भएको हो ।हरेक वर्ष जुलाई महिनाको पहिलो शनिबार मनाइने अन्तर्राष्ट्रिय सहकारी दिवसमा यस वर्ष ‘सहकारी : एक राम्रो विश्वको निर्माणका लागि समावेशी र दिगो समाधानका संवाहक’ भन्ने नाराका साथ मनाइएको हो । अन्तर्राष्ट्रिय सहकारी महासङ्घले सन् १९२३ देखि अन्तर्राष्ट्रिय सहकारी दिवस मनाउन सुरु गरेको हो ।संयुक्त राष्ट्र सङ्घले समेत समुदायको सामाजिक आर्थिक तथा सांस्कृतिक विकासमा सहकारीको महत्वपूर्ण योगदानको कदर गर्दै यसै दिनलाई सन् १९९५ देखि संयुक्त राष्ट्र सङ्घ अन्तर्राष्ट्रिय सहकारी दिवसका रूपमा मनाउन थालेको हो ।कार्यक्रममा मन्त्रालयका सचिव केदारनाथ शर्मा, महासङ्घका सल्लाहकार केशव बडाल, दीपकप्रकाश बाँस्कोटा, खगराज अधिकारीलगायतले सहकारी व्यवस्थापनका विभिन्न आयाममा चर्चा गर्नुभएको थियो । आर्थिक सर्वेक्षण २०८१/८२ का अनुसार गत फागुनमा सहकारी संस्थाको सङ्ख्या ३२ हजार ९६५ रहेको छ । यस अवधिसम्म सेयर सदस्य सङ्ख्या एक करोड नौ लाख पाँच हजार १९२ र सेयर पुँजी एक खर्ब ४३ अर्ब २९ करोड रहेको छ । सहकारी क्षेत्रमा ११ खर्ब २५ अर्ब २८ करोड बचत परिचालन भई नौ खर्ब २३ अर्ब ४७ करोड कर्जा प्रवाह भएको छ । सर्वेक्षण अनुसार सहकारी क्षेत्रमा ९४ हजार व्यक्ति प्रत्यक्ष रोजगार छन् ।",
      "link": "https://gorkhapatraonline.com/news/162379",
      "image": "https://gorkhapatraonline.com/storage/media/286336/conversions/coop-diwas-pic-original-thumb.jpg"
    },
    {
      "slug": "162377",
      "title": "उत्पादन घट्दा खस्कियो अलैँची निर्यात",
      "timestamp": 1751760000000,
      "source": "gp",
      "content": "चालु आर्थिक वर्ष २०८१/८२ को महिनामा अलैँची निर्यातमा कमी आएको छ । अन्तर्राष्ट्रिय बजारमा अलैँचीको माग उच्च भए पनि उत्पादन कम हुँदा निर्यातमा कमी आएको हो ।",
      "longContent": "गोरखापत्र समाचारदाताकाठमाडौँ, असार २२ गते । चालु आर्थिक वर्ष २०८१/८२ को महिनामा अलैँची निर्यातमा कमी आएको छ । अन्तर्राष्ट्रिय बजारमा अलैँचीको माग उच्च भए पनि उत्पादन कम हुँदा निर्यातमा कमी आएको हो । भन्सार विभागको तथ्याङ्क अनुसार ११ महिनामा (साउन–जेठ) सात अर्ब १९ करोड ८४ लाख रुपियाँ बराबरको ३९ लाख ९५ हजार ७४५ केजी अलैँची निर्यात भएको छ । गत वर्ष सो अवधिमा सात अर्ब ४७ करोड ६५ लाख रुपियाँको ४७ लाख १९ हजार ९४५ केजी अलैँची निर्यात भएको थियो । गत आवको तुलनामा २६ करोड रुपियाँ बराबरको आठ लाख केजी अलैँची निर्यातमा कमी आएको तथ्याङ्कले देखाएको छ । अलैँचीको उत्पादनमा कमी आउँदा निर्यातमा कमी आएको तथ्याङ्कले देखाएको छ । यस वर्ष अन्तर्राष्ट्रिय बजारमा अलैँचीको मूल्य बढे पनि माग अनुसार उत्पादन नहुँदा निर्यात हुन नसकेको अलैँची उत्पादक सङ्घले जनाएको छ । यस वर्ष अन्तर्राष्ट्रिय बजारमा प्रतिमन (४० केजी) एक लाख १२ हजार रुपियाँ सम्म मूल्य पुगेको छ ।सङ्घका अनुसार मुलुकभर १८ हजार हेक्टर क्षेत्रफलमा हुने अलैँची खेतीबाट वार्षिक पाँच हजार मेट्रिक टन उत्पादन हुने गरेको छ । मुलुकमा ४० हजार हेक्टर क्षेत्रफलमा अलैँची खेती हुने सम्भावना रहे पनि खेती विस्तार हुन नसकेको बताइएको छ । शङ्का अध्यक्ष निर्मल भट्टराईले अलैँचीको बोटमा किरा लाग्दा उत्पादनमा कमी आएको छ । अलैँचीको उत्पादन बढाउन सके वार्षिक २५ देखि ३० अर्ब रुपियाँ विदेशी मुद्रा भित्र्याउन सकिने सम्भावना रहेकाले यसका लागि सरकारले कृषकलाई सहुलियत ब्याजमा ऋण, कृषि प्राविधिकको व्यवस्था गर्न आवश्यक रहेको उहाँको भनाइ छ । सङ्घका अनुसार पछिल्लो समय अलैँचीको खेतीयोग्य गर्ने क्षेत्रफलसँगै उत्पादन पनि क्रमिक रूपमा घट्दै गएको छ । नेपालको पूर्वी जिल्लामा उत्पादन हुने अलैँची जर्मनी, भारत, इटाली, पाकिस्तान, अमेरिकालगायतका देशमा निर्यात हुने गर्छ ।",
      "link": "https://gorkhapatraonline.com/news/162377",
      "image": "https://gorkhapatraonline.com/storage/media/286334/conversions/alaichi-2-original-thumb.jpg"
    },
    {
      "slug": "162376",
      "title": "चिनी र चामलको आयात अत्यधिक",
      "timestamp": 1751760000000,
      "source": "gp",
      "content": "नेपालगन्जस्थित नेपाल–भारत नाका हुँदै भारतबाट गत केही वर्षयता घट्दै गएको चिनी र चामलको आयात फेरि ठुलो परिमाणमा वृद्धि भएको छ ।",
      "longContent": "नेपालगन्ज समाचारदातानेपालगन्ज, असार २२ गते । नेपालगन्जस्थित नेपाल–भारत नाका हुँदै भारतबाट गत केही वर्षयता घट्दै गएको चिनी र चामलको आयात फेरि ठुलो परिमाणमा वृद्धि भएको छ ।  नेपालगन्ज नाकाबाट गत आर्थिक वर्ष २०८०/८१ को पहिलो ११ महिनाको अवधिमा एक करोड दुई लाख ६४ हजार रुपियाँको दुई लाख १४ हजार ६४५ किलो चिनी आयात भएको थियो तर चालु आवको सोही अवधिमा अत्यधिक वृद्धि भई ४४ करोड ८८ लाख ९१ हजार रुपियाँको ६४ लाख २२ हजार ६० किलो चिनी आयात भएको छ । गत आवको ११ महिनामा चिनी आयातबाट ४८ लाख ३३ हजार रुपियाँ मात्र राजस्व सङ्कलन भएकोमा चालु आवको सोही अवधिमा २१ करोड पाँच लाख ९९ हजार रुपियाँ राजस्व सङ्कलन भएको छ । चिनीको राजस्व सङ्कलनमा चालु आवमा २० करोडभन्दा बढी वृद्धि भएको हो । चामल आयातमा पनि गत आवको तुलनामा दोब्बरभन्दा बढी वृद्धि भएको छ । गत आवको ११ महिनामा तीन करोड २२ लाख ५० हजार ६५५ किलो चामल आयात भएकोमा चालु आवको सोही अवधिमा छ करोड ५२ लाख ५६ हजार ९५५ किलो चामल आयात भएको हो । गत आवको ११ महिनामा तीन अर्ब ९३ करोड ८२ लाख ३६ हजार रुपियाँको चामल आयात भएकोमा चालु आवको सोही अवधिमा पाँच अर्ब ७२ करोड १७ लाख ९२ हजारको चामल आयात भएको छ । चामल आयातबाट गत आवको सो अवधिमा ४५ करोड १६ लाख १७ हजार रुपियाँ राजस्व सङ्कलन भएकोमा चालु आवको सोही अवधिमा ४६ प्रतिशतभन्दा बढी वृद्धि भई ६६ करोड १५ लाख तीन हजार रुपियाँ राजस्व सङ्कलन भएको छ । चालु आवमा तस्करी र अवैध आयातमा कडाइ गरिएकाले नै वैध आयात वृद्धि भएको नेपालगन्ज उद्योग वाणिज्य सङ्घका अध्यक्ष टङ्क धामीले बताउनुभयो ।",
      "link": "https://gorkhapatraonline.com/news/162376",
      "image": "https://gorkhapatraonline.com/storage/media/286333/conversions/ICP-neplgunj-original-thumb.jpg"
    },
    {
      "slug": "162375",
      "title": "सुनसरी–मोरङ सिँचाइ आयोजना अतिक्रमित",
      "timestamp": 1751760000000,
      "source": "gp",
      "content": "सुनसरी र मोरङको ६८ हजार हेक्टर जमिनमा सिँचाइ सुविधा पु¥याउने सुनसरी–मोरङ सिँचाइ आयोजना बढ्दो सहरीकरणसँगै अतिक्रमित हुँदै आएको छ ।",
      "longContent": "महेन्द्र विष्टविराटनगर, असार २२ गते । सुनसरी र मोरङको ६८ हजार हेक्टर जमिनमा सिँचाइ सुविधा पु¥याउने सुनसरी–मोरङ सिँचाइ आयोजना बढ्दो सहरीकरणसँगै अतिक्रमित हुँदै आएको छ । नहरको सरसफाइ र रेखदेखका लागि निर्माण गरिएको सर्भिस रोडमा स्थानीयवासीले जथभाबीमा संरचना निर्माण गर्दा आयोजना नै अतिक्रमणमा परेको आयोजना प्रमुख मनोहरकुमार साहले बताउनुभयो । नहरको दुवैतर्फको सर्भिस रोड मिचेर कालोपत्रे गर्ने, नहर किनारमा वृक्षरोपण गर्ने, बिजुलीका पोल गाड्ने, ठाउँ ठाउँमा स्थानीयको आवश्यकता अनुसार पुल निर्माण गर्ने जस्ता कार्यले आयोजना बिस्तारै अतिक्रमण हुँदै गएको प्रमुख साहको भनाइ छ । “स्थानीय सरकारले नहरको सर्भिस रोडमा कालोपत्रे गर्ने र बिजुलीका पोल गाड्ने कामले सिँचाइ आयोजना बढी अतिक्रमण हुँदै गएको हो, यसले भविष्यमा समस्या आउँछ,” उहाँले भन्नुभयो । आयोजनाको विराटनगर शाखाको निमुवादेखि रानी आँखा अस्पतालसम्मको क्षेत्रमा विभिन्न स्थानमा नहरको दुवै साइडमा कालोपत्रे गर्ने, बिजुलीका पुल गड्ने र ठाउँ ठाउँमा पुल बनाउने काम भएको छ ।नहर क्षेत्रमा गरिएका यस्ता विकासनिर्माणका कामले भविष्यमा नहरको सरसफाइमा समस्या आउने आयोजना प्राविधिक बताउँछन् । नहरको दुवै किनारमा कालोपत्रे गरेपछि नहरबाट निकालिएको सिल्ट (नहरभित्रको माटो) राख्ने ठाउँ नभएको आयोजनाका सूचना अधिकारी तथा सिनियर इन्जिनियर तेज रिजाल बताउनुहुन्छ । नहर क्षेत्रमा भएको अतिक्रमण रोक्ने पहिलो दायित्व आयोजनाकै भए पनि यसमा स्थानीय सरकार र स्थानीय जल उपभोक्ताको सहयोग नपाइएको आयोजना प्रमुख साहको गुनासो छ । धेरै ठाउँमा स्थानीय सरकारले बजेट नै विनियोजन गरेर नहरको सर्भिस रोडमा कालोपत्रे गरिरहेको छ । यस्तो अवस्था विराटनगर महानगरपालिका, ग्रामथान गाउँपालिका र सुनसरीको रामधुनी नगरपालिका अन्तर्गत झुम्का खण्डमा देखिएको छ । आयोजनाको विराटनगर शाखा अन्तर्गत नोबेल अस्पतालदेखि केसलियामार्गसम्मको नहरको पूर्वी खण्डको सर्भिस रोड केही वर्षअघि नै कालोपत्रे भइसकेको छ भने पश्चिम खण्डमा पनि ठाउँ ठाउँमा वडा कार्यालयको सक्रियतामा कालोपत्रे हुने क्रम बढ्दो छ । स्थानीयवासीबाट माग आएकाले कालोपत्रेका लागि बजेट विनियोजन गर्न आफूहरू बाध्य भएको विराटनगर महानगरपालिका–४ का अध्यक्ष जितन थापा बताउनुहुन्छ । अतिक्रमणसँगै नहरका सर्भिस रोडमा दैनिक रूपमा गड्ने मालवाहक सवारीसाधन, ढुङ्गा गिट्टी बोक्ने ठुला टिप्पर तथा नहर क्षेत्रमा निर्माण भएका उद्योगले पनि नहरको संरचनामा क्षति पु¥याइरहेका छन् । नहर आसपासका बजार क्षेत्रबाट निस्किएको फोहोर पानीको ढल मिसाउने, बजारबाट निस्किएको फोहोर नहरमा फ्याँक्ने जस्ता समस्या पनि बढ्दो छ । त्यस्तै बर्सेनि आउने बाढी नहरका संरचनामा पु¥याउने क्षति पनि आयोजनाको अर्को चुनौती रहेको छ । गत वर्षको बाढीले मात्र आयोजना अन्तर्गत नहरमा २२ करोडको क्षति पु¥याएको थियो । १९७० सालमा उक्त नहर निर्माण भएको हो । सुनसरी–मोरङ सिँचाइ आयोजनाले मोरङमा २८ हजार तथा सुनसरी जिल्लामा ४० हजार गरी ६८ हजार हेक्टर जग्गामा सिँचाइ सुविधा पु¥याउँदै आएको छ ।५३ किलोमिटर मूल नहर चार सय किलोमिटर शाखा नहर, प्रशाखा नहर तथा कुलो कुलेसो गरी सो आयोजनाको नहरको लम्बाइ १५ सय किलोमिटरभन्दा बढी छ ।सिँचाइका लागि नहरमा एक हजारभन्दा बढी संरचना रहेकोमा धेरै संरचना जीर्ण भएका छन् । सन् १९७० मा भारत सरकारले निर्माण गरेकोे आयोजना पाँच वर्ष परीक्षणका रूपमा सञ्चालनपछि सन् १९७५ मा नेपाल सरकारलाई हस्तान्तरण गरेको थियो । त्योबेलाको प्रविधि अनुसार सबै संरचना इँटाको प्रयोग गरेर निर्माण गरिएको थियो । पानीमुनि इँटाको आयु ५० वर्ष हुने र हाल आयोजनाका संरचना जीर्ण भएको प्राविधिकहरू बताउँछन् ।",
      "link": "https://gorkhapatraonline.com/news/162375",
      "image": "https://gorkhapatraonline.com/storage/media/286332/conversions/brt-pic-5-(1)-original-thumb.jpg"
    },
    {
      "slug": "162374",
      "title": "चिया क्षेत्र उपेक्षित",
      "timestamp": 1751760000000,
      "source": "gp",
      "content": "कोशी प्रदेशको प्रमुख नगदे बाली तथा प्रमुख निकासीजन्य उत्पादन चिया क्षेत्रको विकासका लागि बेग्लै चिया नीति र ऐन नबनेको गुनासो सरोकारवालाले गरेका छन् ।",
      "longContent": "दमक समाचारदातादमक, असार २२ गते । कोशी प्रदेशको प्रमुख नगदे बाली तथा प्रमुख निकासीजन्य उत्पादन चिया क्षेत्रको विकासका लागि बेग्लै चिया नीति र ऐन नबनेको गुनासो सरोकारवालाले गरेका छन् । कोशी प्रदेशबाट वार्षिक ५० हजार मेट्रिक टनभन्दा बढी चियाको हरियो पात उत्पादन हुँदै आएको छ । यो भारत, युरोप, अमेरिका, जर्मनी, जापानलगायतका देशमा वार्षिक १० अर्बभन्दा बढीको चिया निर्यात हुने गरेको छ ।चिया खेतीले कोशी प्रदेशको कृषि अर्थतन्त्रमा ठुलो योगदान दिँदै आए पनि किसानले उचित मूल्य पाउन नसकेको बताउँदै आएका छन् ।प्रदेशको झापा, इलाम, पाँचथर, धनकुटालगायतका जिल्लामा व्यावसायिक रूपमा चिया उत्पादन हुँदै आएको छ । कोशी प्रदेशका ७० देखि ७५ हजारभन्दा बढी किसान प्रत्यक्ष वा अप्रत्यक्ष रूपमा चिया खेतीमा संलग्न छन् । नेपाल चिया उत्पादक सङ्घका अध्यक्ष आदित्य पराजुलीका अनुसार अहिले श्रमिकदेखि उत्पादकसम्म निराश बन्नुपर्ने अवस्था छ । चिया निर्यातमा गुणस्तर प्रमाणीकरण, प्याकेजिङ, ब्रान्डिङ, श्रमिकहरूका समस्या सामधान गर्नका लागि चियामैत्री ऐन र छुट्टै प्रवर्धनात्मक निकाय आवश्यक छ ।राष्ट्रिय चिया तथा कफी विकास बोर्ड क्षेत्रीय कार्यालय बिर्तामोडको आयोजनामा भएको एक कार्यक्रममा बोल्दै कोशी प्रदेशका खानेपानी, सिँचाइ तथा ऊर्जामन्त्री एकराज कार्कीले चिया समस्याको सामधानका लागि कोशी प्रदेश सरकारले आवश्यक परामर्श गरिरहेको बताउनुभएको छ ।“चिया बोर्ड तथा चियामैत्री नीति र कानुन नहुँदा यो क्षेत्र समस्याग्रस्त रहेको भन्दै उहाँले प्रदेशको हिउँदे अधिवेशनमा यो विषयमा गहन छलफल गरेर चिया नीति आउने र बोर्ड बन्ने जानकारी दिनुभयो । कोशी प्रदेश सभा नेपाली कांग्रेसका प्रमुख सचेतक गोपाल तामाङले चिया क्षेत्रका समस्या समाधानका लागि चिया विकास बोर्ड बनाएर अघि बढ्न सकिने भएकाले यसमा कोशी प्रदेश सरकारको ध्यान जानुपर्ने बताउनुभयो ।कोशी प्रदेश सरकारले अन्तराष्ट्रिय चिया सम्मेलन गर्ने बताउँदै आए पनि अहिलेसम्म यो हुन सकेको छैन । विभिन्न कार्यक्रममा मुख्यमन्त्री हिक्मतकुमार कार्कीले अन्तराष्ट्रिय चिया सम्मेलन इलाममा गर्ने बताउँदै आउनुभएको छ । चिया क्षेत्रमा श्रमिकका समस्याका कारण बारम्बार हडताल र बन्द हुँदै आएको छ ।",
      "link": "https://gorkhapatraonline.com/news/162374",
      "image": "https://gorkhapatraonline.com/storage/media/286331/conversions/tea-(1)-(2)-original-thumb.jpg"
    },
    {
      "slug": "162373",
      "title": "बुटवल पावर कम्पनीको सेवामा उपभोक्ताको गुनासो",
      "timestamp": 1751760000000,
      "source": "gp",
      "content": "रामपुर नगरपालिकाका सरोकारवालाले बुटवल पावर कम्पनी (बिपिसी) लाई विद्युत् सेवाको गुणस्तर सुधार गर्न आग्रह गरेका छन् । विद्युत् महसुल दर, भोल्टेजस्तर, प्रसारण लाइनमा देखिएको समस्याको विषयमा भएको छलफलमा सहभागीले गुणस्तर तत्काल सुधार गर्न माग गरेका हुन् ।",
      "longContent": "रामपुर समाचारदातारामपुर (पाल्पा), असार २२ गते । रामपुर नगरपालिकाका सरोकारवालाले बुटवल पावर कम्पनी (बिपिसी) लाई विद्युत् सेवाको गुणस्तर सुधार गर्न आग्रह गरेका छन् । विद्युत् महसुल दर, भोल्टेजस्तर, प्रसारण लाइनमा देखिएको समस्याको विषयमा भएको छलफलमा सहभागीले गुणस्तर तत्काल सुधार गर्न माग गरेका हुन् । बिपिसी आँधीखोला वितरण केन्द्रका प्रतिनिधिसहित रामपुरमा भएको छलफलमा सहभागीले महसुल दर वृद्धि गरे पनि विद्युत् लाइनको उचित व्यवस्थापन नगर्दा दुर्घटनाको जोखिम बढेको, भोल्टेज सुधार नगर्दा उद्योगी व्यवसायीसँगै खानेपानी योजना, सार्वजनिक सेवा प्रवाहमा समेत समस्या देखिएको बताएका थिए । रामपुर नगरपालिका प्रमुख रमणबहादुर थापाले नगरको अधिकांश स्थानमा बिपिसीबाट विद्युत् सेवा उपभोग गर्दै आए पनि पछिल्लो समय गुणस्तरका विषयमा जनताको गुनासो बढ्दै गएको बताउनुभयो । विद्युत् लाइन अनियमित हुँदा उद्योगी व्यवसायी मात्र नभई यहाँका खानेपानी तथा अन्य योजना पनि प्रभावित बनेको उल्लेख गर्नुभयो । उहाँले तत्काल सुधार गर्न सकिने कार्यलाई यथाशीघ्र सुधार गर्न आग्रह गर्नुभयो । वडा नंं. ८ का वडाध्यक्ष दिनेश आचार्यले विद्युत् वितरण लाइन तार मकैको बोटले पनि छुने अवस्था रहेको र लाइनका कारण वडामा लिफ्टिङ योजनाका संरचना तयार भए पनि प्रयोगविहीन बनेको बताउनुभयो । वडा नं. ४ का वडाध्यक्ष रामबहादुर रानाले भोल्टेज कम आउने समस्याका कारण वडा कार्यालयबाट प्रदान गरिने सेवा प्रवाहमा पनि कठिनाइ भएको बताउनुभयो । नेकपा (माओवादी केन्द्र) लुम्बिनी प्रदेश सदस्य कमलराज भट्टराईले व्यवसाय गर्न आएको कम्पनीले लगानी थपेर गुणस्तर सुधार नगर्ने हो भने उपभोक्ताले विकल्प खोज्नुको अन्य उपाय नभएको बताउनुभयो । कांग्रेस रामपुर नगर सभापति नेत्रप्रसाद भट्टराईले गुणस्तर सुधार गरेर मात्र महसुल वृद्धि गर्ने भनिए पनि बिपिसीले एक्कासि महसुल वृद्धि गरेको भन्दै आपत्ति जनाउनुभयो । सहभागीको गुनासो सम्बोधन गर्दै बुटवल पावर कम्पनी आँधीखोला वितरण केन्द्र गल्याङका वितरण प्रमुख डिल्लीराम ढकालले समस्या समाधानका लागि कार्ययोजना बनाएर सुधारको प्रयत्न गर्दै आएको बताउनुभयो । कार्ययोजना अन्तर्गत रामपुर चापाकोट क्षेत्रमा ८० वटा पोल परिवर्तनसँगै आवश्यक स्थानमा ट्रान्समिटर थप गर्न लागिएको जानकारी दिनुभयो ।",
      "link": "https://gorkhapatraonline.com/news/162373",
      "image": "https://gorkhapatraonline.com/storage/media/286330/conversions/BPC-Annual-Report-2018-14-original-thumb.jpg"
    },
    {
      "slug": "162372",
      "title": "हवाई सुरक्षा चुनौती हटाउन विधेयक: पाण्डे",
      "timestamp": 1751760000000,
      "source": "gp",
      "content": "संस्कृति, पर्यटन तथा नागरिक उड्डयनमन्त्री बद्री पाण्डेले नेपालमा हवाई सुरक्षासम्बन्धी चुनौती कायमै रहेकाले नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक–२०८१ लाई अगाडि बढाउन ढिलाइ गर्न नहुने बताउनुभएको छ ।",
      "longContent": "गोरखापत्र समाचारदाताकाठमाडौँ, असार २२ गते । संस्कृति, पर्यटन तथा नागरिक उड्डयनमन्त्री बद्री पाण्डेले नेपालमा हवाई सुरक्षासम्बन्धी चुनौती कायमै रहेकाले नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक–२०८१ लाई अगाडि बढाउन ढिलाइ गर्न नहुने बताउनुभएको छ ।प्रतिनिधि सभा अन्तर्गत अन्तर्राष्ट्रिय सम्बन्ध तथा पर्यटन समितिको बैठकमा उहाँले उल्लिखित विधेयक अन्तर्राष्ट्रिय निकायको सिफारिस र देशको आवश्यकताका आधारमा ल्याइएकाले नियामक र सेवाप्रदायक निकाय छुट्टिएर स्वायत्त रूपमा सञ्चालनमा ल्याए मात्र हवाई सुरक्षामा सुधार आउने विश्वास व्यक्त गर्नुभयो ।उहाँले भन्नुभयो, “नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक सरकारको तर्फबाट कुनै संस्था टुक्य्राउने उद्देश्यले नभई व्यवस्थित पार्ने दृष्टिकोणबाट आएको हो । प्राधिकरणलाई नियामक र सेवाप्रदायक निकायका रूपमा छुट्टाछुट्टै संरचना आवश्यक रहेकाले अन्तर्राष्ट्रिय नागरिक उड्डयन सङ्गठनलगायतका निकायको सिफारिस र नेपालको आवश्यकताका आधारमा विधेयक ल्याइएको हो ।”मन्त्री पाण्डेले विधेयक तयार पार्ने क्रममा सरोकारवाला निकाय र विज्ञहरूसँग पटकपटक छलफल र परामर्श भइसकेकाले अव संशोधनमाथि गहन छलफल गरेर निष्कर्षमा पुग्नु पर्नेमा जोड दिनुभयो । छलफलमा समितिका सभापति राजकिशोर यादवले विधेयक महत्वपूर्ण प्रकृतिको भएको उल्लेख गर्दै सांसदलाई गम्भीरतापूर्वक छलफलमा सहभागी भई मार्गप्रशस्त गर्न आग्रह गर्नुभयो ।",
      "link": "https://gorkhapatraonline.com/news/162372",
      "image": "https://gorkhapatraonline.com/storage/media/286329/conversions/Badri-Pandey-original-thumb.jpg"
    },
    {
      "slug": "162265",
      "title": "दुई आर्थिक विधेयक राष्ट्रिय सभाबाट पारित",
      "timestamp": 1751673600000,
      "source": "gp",
      "content": "राष्ट्रिय सभाले आर्थिक विधेयक, २०८२ र राष्ट्र ऋण विधेयक, २०८२ पारित गरेको छ । शुव्रmबार सभाका अध्यक्ष नारायणप्रसाद दाहालले दुवै विधेयक निर्णयार्थ प्रस्तुत गर्दा सभाले बहुमतले पारित गरेको हो ।",
      "longContent": "गोरखापत्र समाचारदाताकाठमाडौँ, असार २१ गते । राष्ट्रिय सभाले आर्थिक विधेयक, २०८२ र राष्ट्र ऋण विधेयक, २०८२ पारित गरेको छ । शुक्रबार सभाका अध्यक्ष नारायणप्रसाद दाहालले दुवै विधेयक निर्णयार्थ प्रस्तुत गर्दा सभाले बहुमतले पारित गरेको हो । राष्ट्रिय सभाको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक विधेयक, २०८२ र राष्ट्र ऋण उठाउने विधेयक, २०८२ लाई पारित गरी प्रतिनिधि सभामा फिर्ता पठाइयोस् प्रस्ताव प्रस्तुत गर्नुभयो । आर्थिक विधेयक संशोधनका लागि नेकपा (माओवादी केन्द्र), नेकपा (एकीकृत समाजवादी) का सदस्यले संशोधनको पक्षमा सात वटा सूचना दर्ता गराउनुभएको थियो । संशोधन निर्णयार्थ प्रस्तुत हुँदा बहुमतले अस्वीकृत भयो । त्यसै गरी राष्ट्र ऋण उठाउने विधेयक, २०८२ समेत बहुमतले पारित भएको हो । दुवै विधेयकमाथि छलफलका क्रममा उठेका प्रश्नको अर्थमन्त्री पौडेलले प्रस्टीकरण दिनुभयो । उहाँले ‘ग्रे लिस्ट’ बाट बाहिरिन नेपालले कुनै प्रकारको कमी हुन नदिने प्रतिबद्धता व्यक्त गर्नुभयो । अर्थमन्त्री पौडेलले भन्नुभयो, “कानुनी, नीतिगत वा व्यावहारिक कुनै कारणले ‘ग्रे लिस्ट’ मा रहिरह्यो भने त्यसको असर समग्र अर्थतन्त्र तथा राष्ट्रको सम्मान र स्वाभिमानमा पर्छ । छिटोभन्दा छिटो निस्कन प्रयत्नशील छौँ ।”अन्तर्राष्ट्रिय समुदायको चासो र प्रश्नले गर्दा सुनमा विलासिता कर लगाइएको उहाँले प्रस्ट्याउनुभयो । अर्थमन्त्री पौडेलले भन्नुभयो, “नयाँ व्यवस्थाले सुन कारोबार पारदर्शी बनाउँछ । यसले करको दायरा बढाउनुका साथै अरू अवैधानिक कारोबार नियन्त्रण गर्न सघाउँछ ।”सुन व्यवसायीले गरिरहेको आन्दोलनबारे आफू जानकार रहेको बताउँदै उहाँले सरकारको तर्क र जवाफ सुनाएर निष्कर्षमा पुगिने उल्लेख गर्नुभयो । विदेशमा अध्ययनमा जाने विद्यार्थीले सटही सुविधा लिँदा तीन प्रतिशत कर लिनु जायज रहेको उपप्रधानमन्त्री पौडेलको दाबी छ । कुलिङ अफ पिरियडबारे चासोसभाका सदस्यले टेबुल भएको तीन दिन बिते पनि प्रतिनिधि सभाबाट पारित सङ्घीय निजामती सेवा विधेयकको प्रतिवेदन नपाएको भन्दै आलोचना गर्नुभएको छ । उहाँहरूले यस प्रकारको प्रवृत्तिले फेरि कुनै जालझेल त हुन लागेको होइन भन्ने शङ्का उत्पन्न  भएको बताउनुभयो । राष्ट्रिय सभामा सङ्घीय निजामती सेवा विधेयक, २०८० गत असार १८ गते टेबुल भएको हो । सभाका सदस्यले प्रतिनिधि सभाको राज्यव्यवस्था तथा सुशासन समितिको प्रतिवेदनसहितको विधेयक नपाएको बताउनुभएको छ ।सभाका सदस्य गोपीबहादुर सार्की अछामीले प्रतिनिधि सभाबाट पारित भएको सङ्घीय निजामती विधेयक, २०८० राष्ट्रिय सभामा टेबुल भए पनि पढ्न नपाएको गुनासो गर्नुभयो । उहाँले भन्नुभयो, “पिजनमा खोजेको पाइएन । अझै कतै बदमासी भइरहेको छ कि प्रश्न जन्मेको छ ।”सभाका सदस्य गङ्गाकुमारी बेल्बासेले राज्यव्यवस्था तथा सुुशासन समितिको प्रतिवेदन लेखन सम्बन्धमा छानबिन समिति गठन गर्ने कुरा भएकोमा अविलम्ब सो प्रव्रिmया अगाडि बढाई गल्ती गर्नेलाई कानुन अनुसार कारबाही हुनुपर्ने माग गर्नुभयो । अर्का सदस्य मृगेन्द्रकुमार सिंह यादवले कुलिङ अफ पिरियड सम्बन्धमा सर्वसम्मत भएको व्यवस्थाविपरीत जालझेलपूर्ण तवरले प्रतिनिधि सभामा प्रतिवेदन आउनु संसदीय व्यवस्थाको उपहास र जगहँसाइ गरेको बताउनुुभयो । उहाँले यस्ता कृत्य गर्नेलाई छानबिनको दायरामा ल्याई दोषीलाई कारबाही गर्न आग्रह गर्नुभयो । सभाका सदस्य डा. वेदुराम भुसालले विधेयक टेबुल भइसके पनि अझै सांसदको हातमा नआउनुले शङ्का गर्ने ठाउँ बनेको बताउनुभयो ।",
      "link": "https://gorkhapatraonline.com/news/162265",
      "image": "https://gorkhapatraonline.com/storage/media/286104/conversions/Untitled-1-original-thumb.jpg"
    },
    {
      "slug": "162264",
      "title": "मलेसियाका व्यवसायीलाई नेपालमा लगानी गर्न आग्रह",
      "timestamp": 1751673600000,
      "source": "gp",
      "content": "उपप्रधानमन्त्री एवं अर्थमन्त्री विष्णुप्रसाद पौडेलले नेपालको भौतिक पूर्वाधार र पर्यटन क्षेत्रमा थप लगानी गर्न मलेसियाका लगानीकर्तालाई आग्रह गर्नुभएको छ ।   नेपाल भ्रमणमा रहेको मलेसिया–नेपाल व्यापार परिषद्को प्रतिनिधिमण्डलमा सहभागी लगानीकर्तालाई मन्त्रालयमा भेटका व्रmममा नेपालको पूर्वाधार विकास र पर्यटनमा राम्रो सम्भावना रहेको उल्लेख गर्दै अर्थमन्त्री पौडेलले थप लगानी गर्न अनुरोध  गर्नुभएको हो ।",
      "longContent": "गोरखापत्र समाचारदाताकाठमाडौँ, असार २१ गते । उपप्रधानमन्त्री एवं अर्थमन्त्री विष्णुप्रसाद पौडेलले नेपालको भौतिक पूर्वाधार र पर्यटन क्षेत्रमा थप लगानी गर्न मलेसियाका लगानीकर्तालाई आग्रह गर्नुभएको छ । नेपाल भ्रमणमा रहेको मलेसिया–नेपाल व्यापार परिषद्को प्रतिनिधिमण्डलमा सहभागी लगानीकर्तालाई मन्त्रालयमा भेटका व्रmममा नेपालको पूर्वाधार विकास र पर्यटनमा राम्रो सम्भावना रहेको उल्लेख गर्दै अर्थमन्त्री पौडेलले थप लगानी गर्न अनुरोध  गर्नुभएको हो । “निजी क्षेत्रबाट लगानीका लागि नेपालमा उपयुक्त वातावरण छ । नीतिहरू लगानीमैत्री छन् । लगानीका क्षेत्र पहिचान गर्न राम्रो तयारी गरी अघि बढ्नुहोस् । सरकार सहयोग गर्न र सहजीकरण गर्न तयार छ,” अर्थमन्त्री पौडेलले भन्नुभयो । प्रतिनिधि मण्डलमा सहभागीले सूचना प्रविधि, व्यापार, हाइड्रो, पूर्वाधार, वातावरण, पर्यटनलगायतका क्षेत्रमा लगानी गर्नेबारे चासो व्यक्त गरेका थिए । प्रतिनिधि मण्डलमा मलेसिया–नेपाल व्यापार परिषद्का अध्यक्ष प्रदीपकुमार कुकरेजा, डा. चाइ कि खान, गणेशकुमार वनगाह, एमके सङ्ग्राहलगायत सहभागी हुनुहुन्थ्यो ।",
      "link": "https://gorkhapatraonline.com/news/162264",
      "image": "https://gorkhapatraonline.com/storage/media/286101/conversions/Untitled-1-original-thumb.jpg"
    },
    {
      "slug": "162251",
      "title": "सुक्खा बन्दरगाहको  भाडा पौने दुई अर्ब",
      "timestamp": 1751673600000,
      "source": "gp",
      "content": "मुलुकभर सञ्चालनमा आएका आठ वटा सुक्खा बन्दरगाह (ड्राईपोर्ट) बाट वार्षिक भाडाबापत पौने दुुई अर्ब रुपियाँ उठ्ने गरेको छ ।   सरकारले निर्माण गरेका बन्दरगाह निजी क्षेत्रले लिजमा लिएर सञ्चालन र व्यवस्थापन गरिरहेका छन् । बन्दरगाहबाट वार्षिक एक अर्ब ७० करोड रुपियाँ भाडाबापत उठ्ने गरेको नेपाल इन्टरमोडल यातायात विकास समितिले जनाएको छ । बन्दरगाह भाडामा लगाएको रकम समितिले सङ्कलन गर्दै आएको छ ।",
      "longContent": "गोरखापत्र समाचारदाताकाठमाडौँ, असार २१ गते । मुलुुकभर सञ्चालनमा आएका आठ वटा सुक्खा बन्दरगाह (ड्राईपोर्ट) बाट वार्षिक भाडाबापत पौने दुई अर्ब रुपियाँ उठ्ने गरेको छ । सरकारले निर्माण गरेका बन्दरगाह निजी क्षेत्रले लिजमा लिएर सञ्चालन र व्यवस्थापन गरिरहेका छन् । बन्दरगाहबाट वार्षिक एक अर्ब ७० करोड रुपियाँ भाडाबापत उठ्ने गरेको नेपाल इन्टरमोडल यातायात विकास समितिले जनाएको छ । बन्दरगाह भाडामा लगाएको रकम समितिले सङ्कलन गर्दै आएको छ । समितिले प्रशासनिक खर्च र आवश्यक परेका बेला पूर्वाधार निर्माण गर्ने र बाँकी रकम अर्थ मन्त्रालयको खातामा जम्मा गर्ने गरेको जनाएको छ । प्रशासनिक खर्चबापत वार्षिक पाँच करोड रुपियाँ खर्च हुने गरेको समितिले जनाएको छ । उद्योग वाणिज्य तथा आपूर्ति मन्त्रालय अन्तर्गत रहेको समितिले विभिन्न स्थानमा बन्दरगाह निर्माण गरी निजी क्षेत्रलाई सञ्चालनको जिम्मा दिँदै आएको छ । मुलुकभर रहेका बन्दरगाह निर्माणसँगै नियमनको काम समितिले गरिरहेको छ भने सञ्चालन र व्यवस्थापनको काम निजी क्षेत्रले गरिरहेको छ ।हाल वीरगन्जमा दुई वटा सुुक्खा बन्दरगाह, विराटनगरमा १, भैरहवा, तातोपानी, नेपालगन्ज र चोभारमा सुुक्खा बन्दरगाह सञ्चालनमा छन् । थप दुुई वटा बन्दरगाह निर्माणको चरणमा छन् । रसुवाको टिमुुरेमा निर्माणाधीन सुक्खा बन्दरगाह निर्माण कार्य अन्तिम चरणमा पुगेको छ । चीन सरकारको सहयोगमा निर्माणाधीन रसुवा बन्दरगाह निर्माणको काम ८० प्रतिशत सम्पन्न भएको समितिले जनाएको छ । यस वर्षभित्रमा बन्दरगाहको निर्माण सकिने समितिले जनाएको छ । दुई अर्ब ६० करोड लागतमा सो बन्दरगाह निर्माणधीन छ । यस्तै भारत सरकारको सहयोगमा तीन अर्ब ८० करोड भारतीय रुपियाँ लागतमा कञ्चनपुरको दोधारा चाँदनी सुक्खा बन्दरगाह निर्माण प्रक्रिया अघि बढेको कार्यालयले जनाएको छ ।",
      "link": "https://gorkhapatraonline.com/news/162251",
      "image": "https://gorkhapatraonline.com/storage/media/286088/conversions/Untitled-1-original-thumb.jpg"
    },
    {
      "slug": "162200",
      "title": "उत्तर विधायिकी परीक्षण जरुरी छ : सभामुख भण्डारी",
      "timestamp": 1751587200000,
      "source": "gp",
      "content": "सुदूरपश्चिम प्रदेश सभाका सभामुख भीमबहादुर भण्डारीले उत्तर विधायिकी परीक्षण जरुरी रहेको चर्चा गर्नुभएको छ।",
      "longContent": "प्रकाशविक्रम शाहधनगढी, असार २० गते। सुदूरपश्चिम प्रदेश सभाका सभामुख भीमबहादुर भण्डारीले उत्तर विधायिकी परीक्षण जरुरी रहेको चर्चा गर्नुभएको छ। सुदूरपश्चिम प्रदेश सभा सचिवालयको आयोजना तथा युएनडिपी संसद् सहयोग परियोजनाको सहकार्यमा सुरु भएको दुईदिने कार्यशालाको उद्घाटन गर्दे उहाँले प्रदेश सभाले बनाएको कानुनप्रति जनताले अपनत्व ग्रहण गर्दा लोकतन्त्र र राज्य प्रणाली बलियो हुँदै जाने बताउनुभयो।सभामुख भण्डारीले अहिले कार्यपालिका मात्रै राज्य जस्तो देखिने र राज्यका अरु संस्थालाई सरकारको छाया जस्तो व्यवहार गरिने प्रवृत्ति बढेको चर्चा समेत गर्नुभयो। कार्यशालामा  अधिवक्ता खिमलाल देवकोटाले कानुन बनाएर गरिने ब्रह्मलुट, कानुन नबनाएर गरिने बदमासी र कानुन बनाउने, तर कार्यान्वयन नगर्ने अवस्थाको परीक्षणको लागि उत्तर विधायिकी परीक्षणको निकै महत्व रहेको बताउनुभयो। कार्यशालाको पहिलो दिन उत्तर विधायिकी परीक्षणको अवधारणा र महत्त्व, नेपालको सन्दर्भमा उत्तर विधायिकी परीक्षणको लागि कानुनी र संस्थागत ढाँचा, प्रक्रिया, केसस्टडी, अभ्यास सत्र सञ्चालन भएका छन्। विधिवेत्ता देवकोटाले कानुन नहुनु समस्या नभएर, कानुनको प्रभावकारी कार्यान्वयन नभएको महसुस गरेर सन् २००४ मा बेलायतले उत्तर विधायिकी परीक्षणको अभ्यास सुरु भएको चर्चा गर्नुभयो।भारतको संसदीय अभ्यासको चर्चा गर्दै उहाँले कानुन निर्माणमा अतिकम समय दिने गरेको महसुस गरेर सन् २००९ देखि कानुन परीक्षणको अभ्यास सुरु भएको जानकारी दिनुभयो। नेपालको सन्दर्भमा उत्तर विधायिकी परीक्षणको अभ्यास नौलो भएको र प्रदेश सभामुखको पाल्पा सम्मेलनबाट उत्तर विधायिकी परीक्षण गर्ने निर्णय भएको उल्लेख गर्नुभयो। कार्यशालाको दोस्रो दिन उत्तर विधायिकी परीक्षणमा प्रदेश सभा सचिवालयको भूमिका, प्रतिवेदन लेखन, मस्यौदा र सुझाव निर्माणमा सचिवालयको योगदान, संसदीय समिति र सदनमा प्रतिवेदन प्रस्तुतिमा सचिवालयको सहजीकरण र संसद् सदस्य र सचिवालयबिचको समन्वय, चुनौती र आगामी कार्यदिशाबारे छलफल हुने प्रदेश सभा सचिवालयले जनाएको छ। कार्यक्रममा प्रदेश सभाका उपसभामुख, मन्त्री र राज्यमन्त्री, विभिन्न विषयगत समितिका सभापति, प्रमुख सचेतक र सचेतक, प्रदेश सभा सदस्य, प्रदेश सभा सचिवालयका अधिकारी लगायतका सहभागिता छ। कार्यशाला दुई दिनसम्म सञ्चालन हुनेछ।",
      "link": "https://gorkhapatraonline.com/news/162200",
      "image": "https://gorkhapatraonline.com/storage/media/286032/conversions/Parliament-News-Photo-original-thumb.jpg"
    },
    {
      "slug": "162198",
      "title": "सीमित घरानाहरुले प्राइभेट बैङ्कहरू कब्जा गरे’",
      "timestamp": 1751587200000,
      "source": "gp",
      "content": "पूर्वउपप्रधानमन्त्री एवं जनता समाजवादी पार्टी, नेपालका अध्यक्ष उपेन्द्र यादवले १र२ प्रतिशत घरानाहरुको प्राइभेट बैङ्कहरू कब्जा गरेको बताउनुभएको छ ।",
      "longContent": "काठमाडौँ, असार २० गते । पूर्वउपप्रधानमन्त्री एवं जनता समाजवादी पार्टी, नेपालका अध्यक्ष उपेन्द्र यादवले १-२ प्रतिशत घरानाहरुको प्राइभेट बैङ्कहरू कब्जा गरेको बताउनुभएको छ । अर्थ समितिको शुक्रवारको छलफलमा उहाँले तिनै घरनाहरुले मुलुकको इकोनोमीलाई बैङ्किङ थ्रु नियन्त्रण गरेको बताउनुभएको हो । अध्यक्ष यादवका अनुसार जनताले कर्जा पाउने अवस्था नै छैन । सरकारीतर्फको कृषि विकास बैङ्कमाथि पनि उहाँले प्रश्न उठाउनु भयो । कृषि विकास बैङ्क बेकारको बैङ्क भएको बताउनुभयो । जनतालाई बैङ्किङ सुविधा राम्रोसँग पुर्‍याउन नसक्दा मिटरब्याजीहरु हाबी भएको बताउनुभयो । यादवले भन्नुभयो– ‘१÷२ प्रतिशत घरानाहरुको प्राइभेट बैङ्कहरू कब्जा गरेका छन् । तिनै घरनाहरुले मुलुकको इकोनोमीलाई बैङ्किङ थ्रु नियन्त्रण गरिरहेका छन् । सरकारी भनिने कृषि विकास बैङ्कको के कुरा गर्ने त्यो बैङ्क कृषि बेकार बैङ्क भएको छ । त्यो अर्को साहु भएको छ । बैङ्किङ सिस्टम जनताका लागि फेलियर भएर जनता मिटरब्याजीहरुको पछि लाग्नुपरेको छ । जनतालाई बैङ्किङ सुविधा राम्रोसँग पुर्‍याउने हो भने मिटरब्याजी किन चाहिन्थ्यो ?’नेकपा (माओवादी केन्द्र) का सांसद देवेन्द्र पौडेलले उल्लेख्य स्वामित्व भएका व्यक्तिसँग कुल कर्जाको ४५ प्रतिशत कर्जा उपयोग हुने गरेको बताउनु भयो । यो व्यवस्था नराखी लगानीको लागि सहज बनाउनु पर्ने उहाँको भनाइ छ । बैङ्कमा व्यवसायीको लगानी भइसकेका कारण सुरक्षित निकास चाहिनेमा उहाँले जोड दिनुभयो । सांसद पौडेका अनुसार सरकारले सक्नेलाई लगानी गर्न सहज बनाउनुपर्छ । सक्नेलाई प्रतिबन्ध लगाइँदा मुलुक झन् अप्ठ्यारोमा पर्ने उहाँको धारणा छ । माओवादी सांसद पौडेलले भन्नुभयो– ‘बैङ्क तथा वित्तीय संस्थासँग आफूसँग सम्बन्ध वा व्यक्ति कुनै बैङ्क वा उल्लेख्य स्वामित्व भएका व्यक्तिलाई कुनै किसिमको कर्जा वा सुविधा प्रदान गर्न पाउनेछैन । भन्ने बाफियामा प्रस्ताव गरिएको छ । यसले गर्दा हाल कुल बैङ्किङ कर्जाको ४५ प्रतिशत कर्जा त्यस प्रकारका व्यक्तिहरूमा गएको छ । जसलाई प्रतिबन्ध लगाउन खोजिएको छ । उनीहरूको स्वामित्वमा त्यो कर्जा छ । हालसम्म २० ओटा बैङ्कबाट २०८० असारसम्म चुक्ता पुँजी ३ खर्ब ५९ अर्ब छ । त्यो चुक्ता पुँजीमा तीन सय व्यक्ति आबद्ध छन् । अहिलेको प्रस्तावित व्यवस्था राख्दा ती व्यक्तिले गरेको लगानी स्वतः धरापमा पर्छन् । यो व्यवस्था हटाउनुपर्छ । लगानीका निम्ति सहज बनाउनुपर्छ ।’स्वतन्त्र सांसद डा. अमरेशकुमार सिंहले नेपालका अधिकांश बैंर्कस उद्योगी व्यापारी रहेको बताउनुभयो । बैङ्कमा रहेको पैसा सबै व्यापारीले चलाएको उहाँको भनाइ छ । त्यो ग्रे एरियामा रहेको र त्यसको मोनिटरिङ राष्ट्र बैङ्कले नगरेको उहाँको आरोप छ । उहाँले अहिले प्रवाह भएको कर्जा कुन क्षेत्रमा कति प्रवाह भएको छ र कुन समूहले कति कर्जा लिएको छ ? श्वेतपत्र जारी गर्नुपर्ने बताउनु भयो । उहाँका अनुसार स्वार्थको द्वन्द्व के हो ? कुनै व्यवसायीको बैङ्कमा पनि लगानी छ र उसको व्यवसाय पनि छ । बैङ्कको कर्जा कसले प्रयोग गरिरहेको छ रु यसमा ग्रे एरिया छ । एउटै घरानाको ६० अर्बसम्म कर्जा छ भन्ने सुनिन्छ । त्यसैले श्वेतपत्रको आवश्यकता छ । बैङ्किङ क्षेत्रको कारण कुनै पनि बेला नेपालको अर्थतन्त्र धराशायी हुने अवस्था रहेको भन्दै उहाँले सरकारको आसेपासे व्यापारीलाई ऋण दिइने र नतिर्ने भएको तर किसानले ऋण नपाएको बताउनु भयो । सांसद सिंहले एक जना व्यक्तिलाई समस्त बैङ्किङ प्रणालीमा दुई पटकभन्दा बढी प्रमुख कार्यकारी अधिकृत बन्न नपाउने व्यवस्था गरिनुपर्ने बताउनुभयो । सांसद सिंहले भन्नुभयो–‘२ कार्यकालपछि ६ महिना कुलिङ पिरियड राख्नुपर्छ । किनकि बारम्बार सिइओको काटेर्लिङ चलिरहेको हुन्छ । दुईचार महिना एउटा बैङ्कमा बस्ने, फेरि अर्कोमा दगुर्ने परिपाटी चलिरहन्छ र कुनै पनि व्यक्ति लामो समय सिइओ भएपछि त्यहीँबाट कार्टेलिङ सुरु हुन्छ । लामो समय रही रहने पद आफैँमा कार्टेलिङ हो ।’उहाँले कृषिमा लगानी हुने वातावरण बनाउनुपर्ने, बैङ्किङ क्षेत्रको लेखापरीक्षण थप पारदर्शी बनाउनुपर्ने, ऊर्जा, कृषि र पर्यटनको कर्जामा प्रोत्साहन गर्नुपर्ने पनि बताउनुभयो ।",
      "link": "https://gorkhapatraonline.com/news/162198",
      "image": "https://gorkhapatraonline.com/storage/media/286069/conversions/sadfb-original-thumb.jpg"
    },
    {
      "slug": "162126",
      "title": "कृषकलाई मिनी ट्रिलर",
      "timestamp": 1751587200000,
      "source": "gp",
      "content": "धादिङको ज्वालामुखी गाउँपालिकाले कृषकलाई अनुदानमा मिनी ट्रिलर वितरण गरेको छ ।",
      "longContent": "धादिङबेँसी समाचारदाता धादिङबेँसी, असार २० गते । धादिङको ज्वालामुखी गाउँपालिकाले कृषकलाई अनुदानमा मिनी ट्रिलर वितरण गरेको छ । कृषकलाई कृषि क्षेत्रमा काम गर्न सहज होस् भनेर ५० प्रतिशत गाउँपालिकाको अनुदान र ५० प्रतिशत सम्बन्धित कृषकको लगानीमा मिनी ट्रिलर वितरण गरिएको हो । कृषि क्षेत्रमा आबद्ध ५८ जना कृषकलाई गाउँपालिकाका अध्यक्ष यमनाथ दनैले मिनी ट्रिलर वितरण गर्नुभएको हो ।गाउँपालिकाका अध्यक्ष दनैले कृषिलाई यान्त्रिक र आधुनिक बनाउँदै बजारीकरणमा जोड दिँदै गाउँपालिकाले विशेष योजना बनाएर कार्यान्वयन गरिरहेको जानकारी दिनुभयो ।",
      "link": "https://gorkhapatraonline.com/news/162126",
      "image": "https://gorkhapatraonline.com/storage/media/285875/conversions/photo-tract-original-thumb.jpg"
    },
    {
      "slug": "162125",
      "title": "असार मसान्तसम्म कर्जा असुली गर्न समस्याग्रस्त सहकारीलाई म्याद",
      "timestamp": 1751587200000,
      "source": "gp",
      "content": "समस्याग्रस्त सहकारी व्यवस्थापन समितिले समस्याग्रस्त घोषणा भएका १९ वटा सहकारीको कर्जा असुलीका लागि असार मसान्तसम्मको समय दिएको छ ।",
      "longContent": "गोरखापत्र समाचारदाताकाठमाडौँ, असार २० गते । समस्याग्रस्त सहकारी व्यवस्थापन समितिले समस्याग्रस्त घोषणा भएका १९ वटा सहकारीको कर्जा असुलीका लागि असार मसान्तसम्मको समय दिएको छ । समितिले सूचना प्रकाशन गरी समस्याग्रस्त सहकारी संस्थाका सञ्चालक, ऋणी, व्यवस्थापक र कर्मचारीलाई ऋण तिर्न यही असार मसान्तसम्मको समय दिएको हो । तोकिएको म्यादभित्र आफ्नो दायित्व राफसाफ नगरे समस्याग्रस्त घोषणा भएको मितिदेखि असुलीको दिनसम्मको साँवा, ब्याज, हर्जानासमेत ऋणमा गणना गरिने समितिले जनाएको छ । आउँदो साउन १ देखि त्यो असुली थालिने समितिले जारी गरेको सूचनामा उल्लेख छ ।समितिको सूचना अनुसार भूमि व्यवस्था, सहकारी तथा गरिबी निवारण मन्त्रालयबाट सहकारी ऐनबमोजिम समस्याग्रस्त घोषित सहकारी संस्थाको सम्पत्ति व्यवस्थापन तथा दायित्व भुक्तानीका निम्ति लेखिआएकाले ऋण असुलीको प्रक्रिया अघि बढाइएको हो ।समस्याग्रस्त सहकारी संस्थाका सञ्चालक, ऋणी सदस्य, व्यवस्थापक र कर्मचारीलाई पटक पटक सार्वजनिक सूचना प्रकाशन गर्दासमेत आफ्नो दायित्व भुक्तानी नगरिएकाले अन्तिम पटक सूचना प्रकाशन गरिएको समितिले जनाएको छ ।अहिले प्यासिफिक सेभिङ एन्ड इन्भेस्टमेन्ट कोअपरेटिभ, प्रभु बचत तथा ऋण सहकारी संस्था, ओरेन्टल कोअपरेटिभ, गोरखा सेभिङ एन्ड क्रेडिट सहकारी संस्था, स्टान्डर्ड सेभिङ एन्ड क्रेडिट कोअपरेटिभ, पशुपति सेभिङ एन्ड क्रेडिट कोअपरेटिभ, शिवशिखर बहुउद्देश्यीय सहकारी संस्था, नेपाल सहकारी वित्तीय संस्था, लुःनिभा बहुउद्देश्यीय सहकारी संस्था, हाम्रो नयाँ कृषि सहकारी संस्था, कृषि विकास बहुउद्देश्यीय सहकारी संस्था, सोसाइटल बहुउद्देश्यीय सहकारी संस्था, भेगास बचत तथा ऋण सहकारी संस्था, तुलसी बहुमुखी सहकारी संस्था, श्री लालीगुराँस बहुउद्देश्यीय सहकारी संस्था, कन्जुमर बचत तथा ऋण सहकारी संस्था, कोहिनुर हिल सेभिङ एन्ड क्रेडिट कोअपरेटिभ, कान्तिपुर सेभिङ एन्ड क्रेडिट सहकारी संस्था, गौतम श्री बहुउद्देश्यीय सहकारी संस्थालाई सरकारले समस्याग्रस्त सहकारी घोषणा गरेर कारबाही अगाडि बढाएको छ ।",
      "link": "https://gorkhapatraonline.com/news/162125",
      "image": "https://gorkhapatraonline.com/storage/media/285874/conversions/1112-original-thumb.jpg"
    },
    {
      "slug": "162123",
      "title": "रैथाने बाली जोगाउँदै स्थानीय",
      "timestamp": 1751587200000,
      "source": "gp",
      "content": "गाउँघरबाट रैथाने जातका बिउ लोप हुन थालेपछि त्यसको संरक्षणमा स्थानीय जागरुक हुन थालेका छन् । उन्नत र वर्णशङ्कर जातका खेती बढे पनि रैथानेको माग बढ्दो भएकाले त्यसको संरक्षणमा किसान जुटेका हुन् ।",
      "longContent": "लमजुङ समाचारदातालमजुङ, असार २० गते । गाउँघरबाट रैथाने जातका बिउ लोप हुन थालेपछि त्यसको संरक्षणमा स्थानीय जागरुक हुन थालेका छन् । उन्नत र वर्णशङ्कर जातका खेती बढे पनि रैथानेको माग बढ्दो भएकाले त्यसको संरक्षणमा किसान जुटेका हुन् । लमजुङको मस्र्याङ्दी गाउँपालिका–२, घनपोखरामा स्थानीयले रैथाने बिउ संरक्षण अभियान सञ्चालन गरिरहेका छन् । घनपोखरा कृषि सहकारी संस्था तथा सामुदायिक बिउ बैङ्कमार्फत स्थानीयले विभिन्न प्रकारका रैथाने जातका कागुनो र धान खेतीको संरक्षण गरेका हुन् ।सहकारीले नौ प्रकारका जातको कागुनोको संरक्षण खेती गरेको छ भने बरियो जातको कागुनोको बिउ उत्पादन गर्दै आएको छ । सहकारीका अध्यक्ष भक्तबहादुर गुरुङका अनुसार एक सयभन्दा बढी रोपनी जमिनमा कागुनो खेती गरिएको छ । उत्पादित कागुनो ब्रान्डिङ गरी लमजुङ र बाहिरी जिल्लामा बिक्रीवितरण हुँदै आएको सहकारीले जनाएको छ ।कागुनो मात्रै नभई स्थानीयस्तरबाट लोप हुन लागेका २३ प्रकारका रैथाने धान र देशभरबाट लोप हुन लागेका ४० जात गरी ६३ जातको धान खेतीको संरक्षणसमेत गरिएको अध्यक्ष गुरुङले जानकारी दिनुभयो । २०७३ सालदेखि लिवर्ड नामक गैरसरकारी संस्थाको सहयोगमा रैथाने बालीको संरक्षण सुरु गरिएको उहाँले बताउनुभयो । पछिल्लो समय कृषि ज्ञान केन्द्र लमजुङ र मस्र्याङ्दी गाउँपालिकाले पनि रैथाने बाली संरक्षण र खेतीमा सहयोग गर्दै आएको छ । कृषि ज्ञान केन्द्र लमजुङको सहयोगमा सामुदायिक बिउ बैङ्क भवन निर्माण भएको छ भने यान्त्रिकीकरणमा पनि सहयोग मिलेको छ । रैथाने खेती र खानेकुरालाई प्रवर्धन गर्न विद्यार्थीलाई दिवा खाजामा समेत रैथाने परिकार खुवाउने व्यवस्था गरिएको, होमस्टेमा रैथाने परिकार बनाउने तालिम दिइएको गाउँपालिकाका अध्यक्ष अर्जुन गुरुङले बताउनुभयो ।",
      "link": "https://gorkhapatraonline.com/news/162123",
      "image": "https://gorkhapatraonline.com/storage/media/285872/conversions/kaguno-lamjung-original-thumb.jpg"
    },
    {
      "slug": "162122",
      "title": "पोखरामा अत्याधुनिक हवाई इन्धन भण्डारणगृह निर्माण",
      "timestamp": 1751587200000,
      "source": "gp",
      "content": "पोखरा अन्तर्राष्ट्रिय विमानस्थलमा अत्याधुनिक प्रविधिसहितको हवाई इन्धनगृह (डिपो) निर्माण भएको छ । तीन महिनालाई इन्धन भण्डारणगृह निर्माण गर्ने सरकारको नीति अनुसार पहिलो चरणमा नेपाल आयल निगमले सो डिपो निर्माण गरेको हो ।",
      "longContent": "पोखरा, असार २० गते । पोखरा अन्तर्राष्ट्रिय विमानस्थलमा अत्याधुनिक प्रविधिसहितको हवाई इन्धनगृह (डिपो) निर्माण भएको छ । तीन महिनालाई इन्धन भण्डारणगृह निर्माण गर्ने सरकारको नीति अनुसार पहिलो चरणमा नेपाल आयल निगमले सो डिपो निर्माण गरेको हो । निगमले ५५ वर्षपछि आफ्नै लगानी र सिपको प्रयोग गरी डिपो निर्माण गरेको हो । भ्याटबाहेक ७५ करोड रुपियाँको लागतमा तीन हजार छ सय किलोलिटर क्षमताका तीन वटा ट्याङ्कीसहित भौतिक पूर्वाधार निर्माण गरिएको निगमले जनाएको छ । उडान सुरक्षालाई ध्यानमा राख्दै अत्याधुनिक मापदण्ड अनुसारको नियन्त्रण कक्ष, कार्यालय, अग्नि शमन प्रणालीलगायतका पूर्वाधार निर्माण गरिएको छ । आगलागी भएको खण्डमा स्वचालित उपकरणबाट पानीको फोहोरा हालेर निभाउने प्रविधि यसमा जडान गरिएको छ ।पोखरा विमानस्थल हवाई इन्धन डिपो परियोजना प्रमुख प्रदीपकुमार यादवले निगमको इतिहासमा पहिलो पटक स्वदेशी प्रविधि, स्वदेशी डिजाइन र ठेकेदारको सहयोगमा यो डिपो तयार भएको जानकारी दिनुभयो । यसको विस्तृत परियोजना प्रतिवेदन पुल्चोक इन्जिनियरिङ अध्ययन संस्थानले तयार पारेको हो ।पोखरा अन्तर्राष्ट्रिय विमानस्थलको जग्गा भाडामा लिएर विमानस्थलको दक्षिणी क्षेत्रको ३२ हजार ९१५ वर्गमिटर क्षेत्रफलमा यो हवाई इन्धन डिपो निर्माण भएको छ । इन्धन डिपो निर्माणको प्रक्रिया २०७५ सालदेखि सुरु भए पनि २०८० साउनमा मात्र औपचारिक शिलान्यास गरिएको थियो । इन्जिनियरिङ अध्ययन संस्थान पुल्चोकका सहायक डिन डा. सुरज लामिछानेले वैदेशिक परामर्शदाता, लगानी र विज्ञबिना शतप्रतिशत नेपाली विज्ञ र लगानीबाट निर्माण भएको जानकारी दिनुभयो ।निगमका अनुसार साउन पहिलो सातादेखि परीक्षण तथा अन्तिम प्राविधिक प्रमाणीकरणको काम सम्पन्न गरी नयाँ इन्धन डिपो सञ्चालनमा ल्याइने छ । पोखरामा आन्तरिक तथा बाह्य पर्यटकको बढ्दो भ्रमणलाई ध्यानमा राख्दै सरकार र नागरिक उड्डयन प्राधिकरणले पोखरामा आधुनिक र सुविधासम्पन्न विमानस्थल निर्माण र सञ्चालन गरिरहेको छ । यहाँबाट उडान र अवतरण गर्ने राष्ट्रिय तथा अन्तर्राष्ट्रिय विमानलाई आवश्यक पर्ने हवाई इन्धन उपलब्ध गराउन विमानस्थल परिसरमै नौ हजार २१५ वर्गमिटर क्षेत्रफलको जग्गा नागरिक उड्डयन प्राधिकरणसँग लिज सम्झौता गरी निगमले उपयोग गर्दै आएको छ ।पोखरा क्षेत्रीय अन्तर्राष्ट्रिय विमानस्थलमा हुने राष्ट्रिय तथा अन्तर्राष्ट्रिय उडानको चापलाई ध्यानमा राखी यहाँ निर्माण गरिएका एक हजार दुई सय किलोलिटर क्षमताका तीन वटा ठुला भण्डारणगृहको कुल क्षमता तीन हजार छ सय किलोलिटर छ । ठाडा ट्याङ्कीको उचाइ १२ मिटर र व्यास पनि १२ मिटर रहेको छ ।यस्तै डिपो सुरक्षामा उच्च सतर्कता अपनाउनका लागि एक हजार दुई सय किलोलिटर क्षमताको अलग्गै पानी ट्याङ्की निर्माण भएको छ । उक्त पानी ट्याङ्कीसँग डिपोको वरिपरि जडान गरिएको अग्नि शमन संरचना आबद्ध गरिएको छ । यसका अतिरिक्त प्रज्वलनशील पदार्थको थप उच्च जोखिमलाई ध्यानमा राखी चार हजार लिटर क्षमताको फोम स्टोरेज ट्याङ्कीसमेत निर्माण गरिएको छ । यस डिपोमा फायर फाइटिङ प्रयोजनका लागि २३० हर्सपावर क्षमताका दुई वटा फायर फाइटिङ डिजेल पम्प, १५ हर्स पावर क्षमताको एउटा जक्की पम्प, आठ इन्चको पाइप जडान गरिएको निगमले जनाएको छ ।हाल पुरानो विमानस्थलमा रहेको डिपोबाट दैनिक दुई वटा ट्याङ्करले इन्धन आपूर्ति गर्दै आइरहेका छन्, जसबाट दैनिक २० देखि २५ किलोलिटर हवाई खपत हुने गरेको जनाइएको छ ।",
      "link": "https://gorkhapatraonline.com/news/162122",
      "image": "https://gorkhapatraonline.com/storage/media/285871/conversions/2332-original-thumb.jpg"
    },
    {
      "slug": "162121",
      "title": "इप्पानको पावर समिट ऊर्जा विकास मार्गचित्रमा केन्द्रित हुने",
      "timestamp": 1751587200000,
      "source": "gp",
      "content": "स्वतन्त्र ऊर्जा उत्पादकहरूको संस्था (इप्पान) ले आगामी असोज १ र २ गते पावर समिट–२०२५ आयोजना गर्ने भएको छ । बिहीबार राजधानीमा पत्रकार सम्मेलन गरी इप्पानले यस्तो जानकारी दिएको हो ।",
      "longContent": "गोरखापत्र समाचारदाताकाठमाडौँ, असार २० गते । स्वतन्त्र ऊर्जा उत्पादकहरूको संस्था (इप्पान) ले आगामी असोज १ र २ गते पावर समिट–२०२५ आयोजना गर्ने भएको छ । बिहीबार राजधानीमा पत्रकार सम्मेलन गरी इप्पानले यस्तो जानकारी दिएको हो । नेपाल सरकार मन्त्रीपरिषद्बाट पारित ऊर्जा विकास मार्गचित्र–२०८१ को लक्ष्य प्राप्तिमा सम्मेलनलाई केन्द्रित गर्ने गरी मिसन २८ हजार पाँच सय मेगावाटको नारामा नवौँ चरणको यो सम्मेलन गर्न लागिएको इप्पानले जनाएको छ । सम्मेलनका विभिन्न सत्रमा विद्युत् उत्पादन, प्रसारण तथा वितरणका विविध आयाममा स्वदेशी तथा विदेशी लगानीकर्ता, विज्ञ तथा नीतिनिर्माताको सहभागितामा छलफल गरिने इप्पानले जनाएको छ । पत्रकार सम्मेलनमा इप्पानका अध्यक्ष गणेश कार्कीले नेपालको ऊर्जा क्षेत्रको विकासमा निजी क्षेत्रको योगदान अग्रणी रहँदै आएको र त्यसलाई अझै प्रभावकारी बनाउँदै आगामी सन् २०३५ सम्ममा नेपालको विद्युत् उत्पादन २८ हजार पाँच सय मेगावाट पुर्‍याउने विषयमा सम्मेलन केन्द्रित रहने जानकारी दिनुभयो । “सन् २०३५ भित्र २८ हजार पाँच सय मेगावाट विद्युत् उत्पादन पुर्‍याउने सरकारको लक्ष्य हासिल गर्नु निजी क्षेत्रको जिम्मेवारी र दायित्व हो,” उहाँले भन्नुभयो, “यो दात्यित्व पूरा गर्न बेलैमा सक्रियता होस् भन्ने मुख्य उद्देश्य यो सम्मेलनको छ ।”ऊर्जा, जलस्रोत तथा सिँचाइ मन्त्रालयको संरक्षकत्व र नेपालस्थित भारतीय दूतावासको साझेदारीमा विभिन्न राष्ट्रिय/अन्तर्राष्ट्रिय सङ्घ संस्था, निकाय र कम्पनीको सहभागितामा बृहत् रूपमा यो समिट आयोजना गर्न लागिएको उहाँले जानकारी दिनुभयो । हालसम्म निजी क्षेत्रले जलविद्युत् उत्पादन क्षेत्रमा १३ खर्ब रुपियाँ बराबरको लगानी गरिसकेको र ५० खर्ब रुपियाँ लगानीका लागि तयारी गरिरहेको उहाँको भनाइ छ । सम्मेलनमा ३० भन्दा धेरै देशका लगानीकर्ता, कूटनीतिक तथा विकास साझेदार नियोगका अधिकारी, सरकारी तथा गैरसरकारी निकाय, विश्वविद्यालय, मित्र राष्ट्रहरू, राष्ट्रिय तथा अन्तर्राष्ट्रिय परामर्शदाता कम्पनी, निर्माण व्यवसायी कम्पनी, बैङ्क तथा वित्तीय संस्था, बिमा कम्पनीलगायतका सरोकारवाला सहभागी हुने इप्पानले जनाएको छ । सम्मेलनमा नेपाल र दक्षिण एसियाली देशको हरित र स्वच्छ ऊर्जा उपलब्धता, विद्युत् र कार्बन व्यापारसँगै नवीनतम वित्तीय उपकरणको विकास, ऊर्जा सुरक्षाको सुनिश्चित, अन्तरदेशीय पूर्वाधार निर्माणमार्फत क्षेत्रीय सम्पर्क विस्तार, नेपाल र दक्षिण एसियाली मुलुकको नेट जिरो इमिसनको लक्ष्य प्राप्ति, दिगो र समावेशी ऊर्जा विकास जस्ता क्षेत्रीय र अन्तर्राष्ट्रिय चासोलाई सम्मेलनमा सम्बोधन गरिने विज्ञप्तिमा उल्लेख छ । नेपाललाई हरित ऊर्जा विकासकर्ता मुलुकका रूपमा चिनाउने थलो समिट बन्ने इप्पानले अपेक्षा गरेको जनाउँदै विज्ञप्तिमा उल्लेख छ, “ऊर्जा क्षेत्रका विगतदेखिका तथा नयाँ चुनौतीको सामनाका लागि नेपाल र अन्य देशले बनाउनुपर्ने नीति निर्माणसँगै विश्वका विभिन्न देश र विकास साझेदारको अनुभव र अभ्यासबारे समेत समिटमा छलफल हुने छ ।”",
      "link": "https://gorkhapatraonline.com/news/162121",
      "image": "https://gorkhapatraonline.com/storage/media/285870/conversions/ippan-power-summit-original-thumb.jpg"
    },
    {
      "slug": "162118",
      "title": "आत्महत्या काभ्रेमा, क्षतिपूर्ति दाबी वैदेशिक रोजगारीको मृत्युमा",
      "timestamp": 1751587200000,
      "source": "gp",
      "content": "वैदेशिक रोजगार बोर्डले वैदेशिक रोजगारीका क्रममा विदेशमा मृत्यु भएका श्रमिक परिवारले लिने क्षतिपूर्ति दाबीका लागि स्थानीय तहमा आएका कागजातमा सनाखत गराएर मात्रै बोर्डमा पठाउन सचेत गराएको छ ।",
      "longContent": "गोरखापत्र समाचारदाता काठमाडौँ, असार २० गते । वैदेशिक रोजगार बोर्डले वैदेशिक रोजगारीका क्रममा विदेशमा मृत्यु भएका श्रमिक परिवारले लिने क्षतिपूर्ति दाबीका लागि स्थानीय तहमा आएका कागजातमा सनाखत गराएर मात्रै बोर्डमा पठाउन सचेत गराएको छ । काभ्रेमा एक दशकअघि आत्महत्या गरेको घटनालाई हाल वैदेशिक रोजगारीका क्रममा मृत्यु भएको नक्कली कागजात बनाएर आर्थिक सहायताको दाबी गर्दै बोर्डमा निवेदन परेपछि सूचनामार्फत सचेत गराएको हो । बोर्डका कार्यकारी निर्देशक डा. द्वारिका उप्रेतीले काभ्रेको घटनामा एउटै क्षतिपूर्तिमा चार/पाँच जनाले लगातार ताकिता गरेपछि उक्त घटनामा आशङ्का भएर बोर्डले स्थानीय पालिका र वडा प्रतिनिधिसँग फोन गरेर बुझ्दा सबै नक्कली भएको प्रमाणित भएको जानकारी दिनुभयो । उहाँका अनुसार उक्त निवेदनका मुख्य योजनाकार मृतकका श्रीमान् र अन्य चार जना बिचौलियालाई हाल नेपाल प्रहरीको सिआइबीले नियन्त्रणमा लिई अनुसन्धान गरिरहेको छ । कार्यकारी निर्देशक उप्रेतीले अबका दिनमा यस्ता घटना नदोहोरिऊन् भनेर वैदेशिक रोजगारीमा मृत्यु भएका श्रमिकका परिवार र विदेशमा अङ्गभङ्ग भएर आएका श्रमिकको अवस्था सनाखत गरेर मात्रै कागजात बोर्डमा पठाउन ७५३ पालिकामा पत्राचार गरेको जानकारी गराउनुभयो । वास्तविक पीडित आर्थिक सहायताबाट वञ्चित हुनु नपरोस् र नक्कली कागजात पेस गर्नेको पालिकाबाट सनाखत भएर कारबाही होस् भनेर कागजात सनाखतलाई प्राथमिकतामा राखिएको पनि उहाँले जानकारी दिनुभयो । बोर्डले पालिकामा पत्राचार गरेको पत्रमा भनिएको छ, “वैदेशिक रोजगार सूचना व्यवस्थापन प्रणाली (फेमिस) कागजात अपलोड गर्दा सम्बन्धित हकवालाको निवेदन लिई सबै कागजातमा सनाखत गराएर मात्रै अपलोड गर्नु पर्छ ।”वैदेशिक रोजगारीमा मृत्यु भएका श्रमिकका परिवारलाई आर्थिक सहायताबापत १० लाख रुपियाँ उपलब्ध गराउने गरिन्छ भने अङ्गभङ्ग भएका श्रमिकको अवस्थाका आधारमा अधिकतम १० लाख रुपियाँ आर्थिक सहायता उपलब्ध गराउने व्यवस्था छ ।",
      "link": "https://gorkhapatraonline.com/news/162118",
      "image": "https://gorkhapatraonline.com/storage/media/285867/conversions/baideshik-rojgar-bibhag-original-thumb.jpg"
    },
    {
      "slug": "162116",
      "title": "तातोपानी नाकाबाट आयो हेलिकोप्टर",
      "timestamp": 1751587200000,
      "source": "gp",
      "content": "नेपाल र चीनको मुख्य सीमा तातोपानी नाका हुँदै पहिलो पटक हेलिकोप्टर नेपाल आयात भएको छ ।",
      "longContent": "चौतारा समाचारदाता चौतारा, असार २० गते । नेपाल र चीनको मुख्य सीमा तातोपानी नाका हुँदै पहिलो पटक हेलिकोप्टर नेपाल आयात भएको छ । नेपालको माउन्टेन हेलिकोप्टर प्रालिले खरिद गरेको फ्रान्सेली कम्पनी एयर बसद्वारा उत्पादित हेलिकोप्टर चीनको ‘तिया जिन’ सहर हुँदै कन्टेनरमार्फत ल्याई तातोपानी भन्सारको सुक्खा बन्दरगाहमा ओरालिएको हो । भूकम्पपछि चीनबाट विभिन्न सामान ढुवानी गर्दै आएको ‘आडो ट्रान्सपोर्ट’ कम्पनीले उक्त हेलिकोप्टरलाई ४० फुटे ट्रेलरमा राखेर तातोपानी नाका ल्याएको हो । हेलिकोप्टरको पङ्खा खोलेर ल्याइएको थियो । अहिले भन्सार जाँचसँगै पङ्खाको पुनः जडानको काम भइरहेको छ । माउन्टेन हेलिकोप्टर प्रालिले त्यस्ता पाँच वटा हेलिकोप्टर खरिद गरेको जनाएको छ । सबै हेलिकोप्टर तातोपानी नाकामार्फत काठमाडौँ ल्याइँदै छ ।तातोपानी भन्सारका प्रमुख भन्सार अधिकृत राजेन्द्रप्रसाद चुँडालका अनुसार भन्सारमा अहिले हेलिकोप्टरको कागजात, लागत मूल्य, नागरिक उड्डयन प्राधिकरणबाट प्राप्त अनुमतिलगायतका विवरणको जाँच भइरहेको छ । उहाँले हेलिकोप्टरका लागि एक प्रतिशत भन्सार र १३ प्रतिशत मूल्य अभिवृद्धि कर लाग्ने जनाउनुभयो ।यस आधारमा करिब चार करोड १२ लाख रुपियाँभन्दा बढी राजस्व लाग्ने तातोपानी भन्सारका सूचना अधिकारी सूर्य काफ्लेले जानकारी दिनुभयो । भन्सार जाँचपछि प्राविधिक टोलीले हेलिकोप्टरको अवस्था परीक्षण गरी तातोपानीबाट उडाएरै काठमाडौँ लगिने आयातकर्ताले जनाएको छ । हालसम्म लत्ताकपडा, फलफूल, तरकारी, विद्युतीय सामान, विद्युतीय सवारीसाधन मात्र आयात हुने यस नाकाबाट हेलिकोप्टरलगायतका प्राविधिक र उच्च मूल्यका सामग्री पनि भित्रिएको छ ।",
      "link": "https://gorkhapatraonline.com/news/162116",
      "image": "https://gorkhapatraonline.com/storage/media/285865/conversions/22-original-thumb.jpg"
    },
    {
      "slug": "162051",
      "title": "बैँकलाई विदेशमा शाखा खोल्न दिनुपर्छ: विनोद चौधरी",
      "timestamp": 1751500800000,
      "source": "gp",
      "content": "नेपाली कांग्रेसका सांसद विनोद चौधरीले बैँक तथा वित्तीय संस्थाहरूलाई विदेशमा शाखा खोल्न दिनुपर्ने बताउनुभएको छ ।",
      "longContent": "काठमाडौँ, असार १९ गते । नेपाली कांग्रेसका सांसद विनोद चौधरीले बैँक तथा वित्तीय संस्थाहरूलाई विदेशमा शाखा खोल्न दिनुपर्ने बताउनुभएको छ ।बिहीबार सिंहदरबारमा बसेको अर्थ समितिको बैठकमा बाफिया विधेयकमा आज भएको दफावार छलफलमा अहिले बाफियाले त्यसलाई नसमेटेको बताउनुभएको हो । त्यसलाई पुनः लेखन गरेर सो सम्बन्धि व्यवस्था राखिनुपर्ने बताउनु भयो । उहाँका अनुसार नेपाली धेरै भन्दा धेरै रहेका ती ठाउँमा बैँकका शाखा खोल्न दिनुपर्छ । उहाँले भन्नुभयो–‘बाफिया ड्राफ्ट दुई वर्षदेखि बनाएर राखिएको छ । अहिले धेरै परिवर्तन भइसकेको छ । बाफिया फिर्ता पठाउनुपर्छ । नयाँ दृष्टिकोणबाट यो विधेयकलाई पुनः ड्राफ्ट गर्नुपर्छ । नेपालका बैङ्कलाई बाहिर समेत जान दिनुपर्छ । अस्ट्रेलिया, मलेसियामा बैँकका शाखा खोल्न दिनुपर्छ । नेपालीको पुँजी नेपाली बैँकले किन सङ्कलन गर्न नपाउनु ? ।’उहाँका अनुसार अहिले वर्तमान अर्थतन्त्रको स्थिति सुस्त छ । बैँकहरूसँग भएको रकम लगानी हुन सकिरहेको छैन । बैंकर्स, उद्योगीको मनोबल बढ्न नसकेको बताउँदै उहाँले बैँकमा लगानी हुँदैमा उद्योगी, लगानीकर्ताले पैसा लिन्छन् भन्ने भ्रम हटाउनुपर्ने बताउनुभयो ।",
      "link": "https://gorkhapatraonline.com/news/162051",
      "image": "https://gorkhapatraonline.com/storage/media/285718/conversions/vgbmncm-original-thumb.jpg"
    },
    {
      "slug": "162513",
      "title": "परिवर्तनमा योगमायाको योगदानको चर्चा",
      "timestamp": 1751760000000,
      "source": "gp",
      "content": "चितवनमा आयोजना गरिएको एक कार्यक्रममा वर्तमान नेपालको परिवर्तनमा योगमायाको योगदानको चर्चा गरिएको छ ।",
      "longContent": "शान्ता अधिकारी शारदानगर (चितवन), असार २२ गते । चितवनमा आयोजना गरिएको एक कार्यक्रममा वर्तमान नेपालको परिवर्तनमा योगमायाको योगदानको चर्चा गरिएको छ ।कार्यक्रममा पछिल्लो परिवर्तन योगमायाले सुरु गरेको आन्दोलनप्रतिको ऐक्यवद्धता र निरन्तरता भएको टिप्पणी गरिएको छ । योगमायाले आफ्ना अनुयायीसहित जलसमाधि गरी जीवन उत्सर्ग गरेको हरिशयनी एकादशीको अघिल्लो दिन शनिबार आयोजना गरिएको कार्यक्रममा त्यस्तो टिप्पणी गरिएको हो । भरतपुर १९ शारदानगर टाउनमा आयोजित आमसञ्चार प्रतिष्ठान नेपालले आयोजना गरेको उक्त कार्यक्रममा भरतपुर महानगर प्रमुख रेनु दाहालले योगमायाको योगदान महत्वपूर्ण रहेको बताउनुभयो । उहाँले भन्नुभयो, ‘आजभन्दा ८०–८५ वर्ष पहिले जुन बेला महिलालाई नागरिकको रुपमा हेरिँदैनथ्यो । त्यस बखत देशमा निरंकुश जहानीया राणा शासन थियो ।’महानगर प्रमुख दाहालले योगमायाले सुरु गरेको आन्दोलनकै परिणाम पछिल्लो समय गणतन्त्र आएको र राष्ट्रपति, प्रधानन्यायाधीश, सभामुखजस्ता उच्च पदमा महिला पुगेको बताउनुभयो । अब महिला बाँकी प्रधानमन्त्री बन्न बाँकी रहेको बताउँदै आफुले दुई–दुई पटक महानगरपालिकाको नेतृत्व पाएको विषय पनि उहाँले उठाउनुभयो ।कार्यक्रममा शरदानगर जागृति शहरी खानेपानी तथा सरसफाई उपभोक्ता समितिका अध्यक्ष जसबहादुर गुरुङ, संविधानसभा सदस्य विष्णुमाया परियार, पत्रकार सिर्जना अर्यालले योगमायाको बारेमा चर्चा गर्नुभयो । ८२ वर्षीया ज्येष्ठ नागरिक विष्णुमाया अर्यालको अध्यक्षतामा सम्पन्न उक्त कार्यक्रममा विष्णु ढकालले स्वागत गर्नुभएको थियो । कार्यक्रममा योगमायाको विषयबस्तु समेटिएको वृत्तचित्र समेत प्रदर्शन गरिएको थियो । कार्यक्रममा विभिन्न संघ संस्थाका प्रतिनिधि, सामाजिक अभियन्ता, अधिकारकर्मी लगायतको उपस्थिति थियो ।बिक्रम सम्बत १९२४ मा भोजपुरको सिम्ले, नेपालेडाँडामा जन्मिएकी योगमायाले १९९८ अर्थात आजभन्दा ८४ वर्ष पहिले असार २२ गते हरिशयनी एकादशीका दिन अरुण नदीमा आफ्ना ६७ जना अनुयायीका साथ जलसमाधि गरी प्राण त्याग गर्नुभएको थियो । नेपाल सरकारले २०७३ मंसिर १ गते उहाँको तस्बिर रहेको हुलाक टिकटमा नेपाल सरकारले टाँचा लगाएको थियो ।",
      "link": "https://gorkhapatraonline.com/news/162513",
      "image": "https://gorkhapatraonline.com/storage/media/286598/conversions/Yogmaya-(1)-original-thumb.jpg"
    },
    {
      "slug": "162499",
      "title": "एउटा हारले गुमेको तीन महत्त्वपूर्ण अवसर",
      "timestamp": 1751760000000,
      "source": "gp",
      "content": "नेपालका लागि उज्वेकिस्तानमा सम्पन्न एसिसी महिला एसियन कप छनोट–२०२६ अन्तर्गत उज्वेकिस्तानसँगको हार सँधैभरि सम्झाउने पिडादायी घाउ बनेको छ ।",
      "longContent": "काठमाडौँ, असार २२ गते । हार शब्द सबैका लागि पीडादायक हुन्छ । कतिपय हार समयक्रमसँगै भुल्दै गइन्छ । तर केही हार मुटुमा तिखो काँडा बनेर गडिरहन्छ । नेपालका लागि उज्वेकिस्तानमा सम्पन्न एसिसी महिला एसियन कप छनोट–२०२६ अन्तर्गत उज्वेकिस्तानसँगको हार सँधैभरि सम्झाउने पीडादायी घाउ बनेको छ ।  आफूभन्दा ४९ स्थानमाथि रहेको घरेलु टोली उज्वेकिस्तानलाई खेलभर कडा टक्कर दिएर टाइब्रेकरमा नतिजा सुम्पनु पर्दाको पीडा नेपाली महिला फुटबलका लागि नमिठो बनेको छ । उत्कृष्ट पु्नरागमनसहित निर्धारित समयको खेल ३–३ गोलको बराबरीमा सकेको नेपाल टाइब्रेकरमा स्तब्ध बनेको थियो । टाइब्रेकरमा घरेलु टोलीको चारवटै प्रहार सफल बन्यो । तर नेपालकी कप्तान सावित्रा भण्डारी ‘साम्बा’ को पहिलो पेनाल्टी पोलमा ठोक्किएर फर्किएपछि नेपाल निराश बनेको हो ।त्यसपछि गीता राना र सविता रानामगरको पेनाल्टी प्रहार सफल भए पनि नेपालकी गोलरक्षक अन्जना रानामगरको प्रहार उज्वेकिस्तानकी गोलरक्षकको हातमै परेपछि नेपालको रुवावासी सुरु भएको थियो । यो हारले नेपाली महिला फुटबललाई लामो समय पीडा दिने पक्का छ । हारले नेपालले आगामी वर्ष अस्ट्रेलियामा आयोजना हुने महिला एसियन कप मात्र गुमाएन । पेनाल्टीको हारले नेपालको फिफा महिला विश्वकप छनोट–२०२७ र लस एन्जलस ओलम्पिक–२०२८ को छनोट यात्रा पनि गुमेको छ ।यसपटक छनोटको समूह ‘एफ’ मा अन्तिम खेलमा टाइब्रेकरमा मार खाए पनि नेपालले समूहको पहिलो खेलमा लाओसलाई ९–० र दोस्रो खेलमा श्रीलङ्कालाई ८–० गोलले हराएर आफूलाई अब्बल सावित गरेको थियो । यस्तै दक्षिण एसियामा सधैँ जस्तो प्रतिस्पर्धीको रूपमा रहेको भारत र बङ्गलादेशले एसियन कप छनोटको यात्रा तय गर्दा नेपाल मुखमा पुगेर बाहिरिनुको पीडा अर्को छ । घरेलु फुटबलको कमजोर संरचना र अभिभावक संस्था अखिल नेपाल फुटबल सङ्घ (एन्फा) भित्रको चरम राजनीतिले जकडिएको अवस्थामा नेपालले ठुला अन्तर्राष्ट्रिय प्रतियोगितामा सफलता पाउन निकै मिहिनेत गर्नुपर्ने छ ।अझ अनुभवी र स्टार खेलाडीको साथ पाएको अहिलेको जस्तो टिम पाउन नेपाललाई थप कठिन हुने छ ।",
      "link": "https://gorkhapatraonline.com/news/162499",
      "image": "https://gorkhapatraonline.com/storage/media/286587/conversions/kt-9-original-thumb.jpg"
    },
    {
      "slug": "162485",
      "title": "राष्ट्रपति पौडेलद्वारा राष्ट्रिय तथा सैनिक सङ्ग्रहालयको अवलोकन",
      "timestamp": 1751760000000,
      "source": "gp",
      "content": "राष्ट्रपति रामचन्द्र पौडेलले छाउनीस्थित राष्ट्रिय सङ्ग्रहालय र नेपाली सेनाको सैनिक सङ्ग्रहालयको आज अवलोकन गर्नुभएको छ । राष्ट्रपति पौडेल प्रथम महिला सबिता पौडेलसहित छाउनी सङ्ग्रहालय अवलोकन गर्न जानुभएको हो ।",
      "longContent": "काठमाडौँ, असार २२ गते । राष्ट्रपति रामचन्द्र पौडेलले छाउनीस्थित राष्ट्रिय सङ्ग्रहालय र नेपाली सेनाको सैनिक सङ्ग्रहालयको आज अवलोकन गर्नुभएको छ । राष्ट्रपति पौडेल प्रथम महिला सविता पौडेलसहित छाउनी सङ्ग्रहालय अवलोकन गर्न जानुभएको हो । उहाँलाई पुरातत्त्व विभागका महानिर्देशक सौभाग्य प्रधानाङ्ग, सङ्ग्रहालयका प्रमुख अरूणा नकर्मी र राष्ट्रिय मुद्रा सङ्ग्रहालयका प्रमुख मायादेवी  अर्याललगायत पदाधिकारीले स्वागत गर्नुभएको थियो । राष्ट्रिय सङ्ग्रहलयमा प्रमुख नकर्मीले सङ्ग्रहालयका बारेमा राष्ट्रपति पौडेललाई जानकारी गराउनुभएको थियो ।नेपाली सेनाको सैनिक सङ्ग्रहालयमा पुग्दा उहाँलाई नेपाली सेनाका बलाधिकृत निर्मलकुमार थापाले स्वागत गर्नुभएको थियो । सैनिक सङ्ग्रहालयमा सङ्ग्रहालय प्रमुख सेनानी गेलान लामाले सङ्ग्रहालयका बारेमा जानकारी गराउनुभएको थियो । रासस",
      "link": "https://gorkhapatraonline.com/news/162485",
      "image": "https://gorkhapatraonline.com/storage/media/286541/conversions/president1-original-thumb.jpg"
    },
    {
      "slug": "162481",
      "title": "‘रासायनिक मल वितरणको जिम्मेवारी स्थानीय तहलाई दिनुपर्छ’",
      "timestamp": 1751760000000,
      "source": "gp",
      "content": "आइतबर प्रतिनिधि सभाको उद्योग तथा वाणिज्य तथा श्रम तथा उपभोक्ता हित समितिको बैठकमा बोल्दै रासायनिक मल वितरणको जिम्मेवारी स्थानीय तहलाई दिनुपर्ने बताएका छन्।",
      "longContent": "काठमाडौँ, असार २२ गते। आइतबार प्रतिनिधि सभाको उद्योग तथा वाणिज्य तथा श्रम तथा उपभोक्ता हित समितिको बैठकमा बोल्दै रासायनिक मल वितरणको जिम्मेवारी स्थानीय तहलाई दिनुपर्ने बताएका छन्।सहकारीमार्फत हुने मल वितरणमा शक्ति र पहुँचको आधारमा राजनीतिक पक्षपात हुने गरेको कारण मल वितरणको जिम्मेवारी स्थानीय तहको कृषि शाखालाई दिनुपर्ने उनीहरूको भनाइ छ।बैठकमा बोल्दै नेकपा (माओवादी केन्द्र)का सांसद महेन्द्रबहादुर शाहीले सहकारीमार्फत हुने मल वितरण राजनीतिक पूर्वाग्रहपूर्ण हुने गरेको बताउनुभयो।उहाँले सहकारी जुन पार्टीको त्यही पार्टीका कार्यकर्तालाई मल वितरण गर्ने गरेको टिप्पणी गर्दै उहाँले मल वितरणको जिम्मेवारी स्थानीय सरकारलाई दिनुपर्ने बताउनुभयो।नेपाली कांग्रेसकी सांसद सीता मिजारले मलको समनुपातिक वितरण भए, नभएको अनुगमन गर्न जरुरी रहेको बताउनु भयो।उहाँले मल वितरणको मापदण्ड कायम गरिए नगरिएको अनुगमन गर्न सरकारको ध्यानाकर्षण गराउनु भयो।जनता समाजवादी पार्टी, नेपालकी सांसद रेखा यादवले कृषिमा आवश्यक लगानी गर्न असफल भएको भन्दै सरकारको आलोचना गर्नुभयो। उहाँले सरकारले युवाहरूलाई वैज्ञानिक कृषि खेती गर्ने प्रोत्साहन गर्नुपर्नेमा विदेश जान प्रोत्साहन गरिरहेको आरोप लगाउनुभयो।नेकपा (एमाले) का सांसद हेमराज राईले सरकारको मलसम्बन्धी नीति अस्पष्ट र अव्यवस्थित भएको भएको कारण मल आयात र वितरणम समस्या परेको टिप्पणी गर्नुभयो।मल वितरण प्रक्रियाको निगरानीका लागि नियामक निकायको स्थापना गर्नुपर्नेमा उहाँको जोड छ।",
      "link": "https://gorkhapatraonline.com/news/162481",
      "image": "https://gorkhapatraonline.com/storage/media/286539/conversions/GopalDahal-KTM-22_DG_0248copy-original-thumb.jpg"
    },
    {
      "slug": "162462",
      "title": "खानेपानी पुगेपछि स्थानीय हर्षित",
      "timestamp": 1751760000000,
      "source": "gp",
      "content": "बाजुराको त्रिवेणी नगरपालिका वडा–२ चौसालबासीको घरको आँगनमै खानेपानी पुगेपछि यहाँका स्थानीयबासी हर्षित भएका छन् ।",
      "longContent": "शेरबहादुर सार्की बाजुरा, असार २२ गते । बाजुराको त्रिवेणी नगरपालिका वडा–२, चौसालवासीको घरको आँगनमै खानेपानी पुगेपछि यहाँका स्थानीयवासी हर्षित भएका छन् ।“एक घर एक धारा हाम्रो पहिचान, सुरक्षित खानेपानीयुक्त समुदाय हाम्रो अभियान” भन्ने मूल नारासाथ यूनिसेफ, नगरपालिका, स्थानीयको जनश्रमदान गरी ३९ लाख ५१ हजार पाँचसय रुपियाँमा चौसालवासीको घरको आँगनमा खानेपानी पुगेपछि  चौसालवासी हर्षित भएका हुन् ।त्रिवेणी–२, चौसाल टोलमा झण्डै ८० घर परिवार बसोवास गर्दैआएका छन् । पहिला यी टोलका स्थानीयलाई खानेपानीको अभाव थियो । अहिले त्यो टोलमा ६२ वटा खानेपानीको धारा निर्माण भएपछि यहाँका स्थानीयको त्यो समस्या हटेको त्रिवेणी नगरपालिकाले जनाएको छ ।गाउँमा खानेपानी नहुँदा नुहाउन तथा शौचालय जान समस्या हुन्थ्योे । यतिबेला गाउँमा झण्डै ६२ वटा खानेपानीको धारा निर्माण भएपछि यहाँको स्थानीयको त्यो सबै समस्या हटेको चौसाल खानेपानी उपभोक्ता समूहका अध्यक्ष भङ्गे बुढाले बताउनुभयो । उहाँले भन्नुभयो, “यो टोलमा पहिलादेखि खानेपानीको समस्या हुँदैआएको थियो । यतिबेला नगरपालिका र युनिसेफको आर्थिक सहयोगमा ६२ खानेपानीका धारा निर्माण भएका छन् ।”अहिले यी निर्माण भएका सबै धाराबाट सफा र स्वच्छ खानेपानी खान पाएपछि यहाँका स्थानीयको पहिला खोला र कुवाँको धमिलो पानी खानुपर्ने समस्या हटेको बुढाले बताउनुभयो ।त्रिवेणी नगरपालिका–२, चौसालटोल लामो समयदेखि खानेपानीको पहुँचबाट वञ्चित हुँदैआएको थियो । यतिबेला त्यो टोल खानेपानीको पहुँचमा रहेको त्रिवणी–२ का वडाध्यक्ष वीरबहादुर विकले बताउनुभयो । उहाँले भन्नुभयो, “२०८१ सालको वैशाखमा चौसाल खानेपानी उपभोक्ता समूहले खानेपानी निर्माण सुरु गरेको थियो । खानेपानीको निर्माण कार्य सुरु गरेको झण्डै चार महिनामा यहाँका उपभोक्ता समूहले खानेपानी निर्माणको काम सम्पन्न गरेको हो ।”यसरी खानेपानी निर्माणको काम सुरु गरेको चार महिनामै काम सम्पन्न गरेसँगै अहिले यो टोललाई यतिबेला खोनेपानीमुक्त टोल घोषणा गरेको हो, अध्यक्ष विकले बताउनुभयो ।यहाँका स्थानीयको समस्या विस्तारै समाधान हुँदैआएको त्रिवेणी नगरपालिका उपप्रमुख कमला नौपानेले बताउनुभयो । उहाँले भन्नुभयो, “पछिल्लो समय यहाँका अधिकांश वडा खानेपानीको पहुँचमा छ । केही वडामा अझै खानेपानी पुगेको छैन् ।” आगामी वर्षमा यहाँका सबै वडालाई खानेपानीमुक्त बस्ती घोषणा गर्ने यहाँका सबै बस्तीमा खानेपानी निर्माण कार्य सम्पन्न गर्नेगरी नगरपालिकाले अभियान सुरु गर्दै आएको उपप्रमुख न्यौपानेले बताउनुभयो ।",
      "link": "https://gorkhapatraonline.com/news/162462",
      "image": "https://gorkhapatraonline.com/storage/media/286478/conversions/sher-original-thumb.jpg"
    },
    {
      "slug": "162435",
      "title": "सिद्धबाबा सुरुङमार्ग : इन्भर्टको काम सकेर लाइनिङको काम हुँदै",
      "timestamp": 1751760000000,
      "source": "gp",
      "content": "पाल्पाको सिद्धबाबा क्षेत्रमा निर्माणाधीन सिद्धबाबा सुरुङमार्गको इन्भर्ट बनाउने काम सकिएको छ । मुख्य सुरुङमार्गमा इन्भर्ट गर्ने काम सकिएको सिद्धबाबा सुरुङमार्ग आयोजनाको कार्यालयले जनाएको छ । गत माघ ११ गते मुख्य सुरुङमार्ग छिचोलिएपछि सुरुङभित्र इन्भर्ट र लाइनिङको काम सुरु भएको थियो ।",
      "longContent": "रेखीराम रानातानसेन, असार २२ गते । पाल्पाको सिद्धबाबा क्षेत्रमा निर्माणाधीन सिद्धबाबा सुरुङमार्गको इन्भर्ट बनाउने काम सकिएको छ । मुख्य सुरुङमार्गमा इन्भर्ट गर्ने काम सकिएको सिद्धबाबा सुरुङमार्ग आयोजनाको कार्यालयले जनाएको छ । गत माघ ११ गते मुख्य सुरुङमार्ग छिचोलिएपछि सुरुङभित्र इन्भर्ट र लाइनिङको काम सुरु भएको थियो । आयोजनाका प्रमुख कृष्णराज अधिकारीले सुरुङमार्गको कुल लम्बाइ एक हजार ८९ मिटरमा इन्भर्टको काम सकिएको जानकारी दिनुभयो । यस्तै उहाँले लाइनिङ र विद्युतीकरणको काम पनि तीव्रगतिमा अगाडि बढेको बताउनुभयो । उहाँका अनुसार हालसम्म मुख्य सुरुङमार्गको उत्तरतर्फ ३८८ मिटर र दक्षिणतर्फ ४४६ मिटर गरी ८३४ मिटर लाइनिङको काम सकिएको छ । अधिकारीले बाँकी २५५ मिटर लाइनिङको काम केही महिनाभित्रै सकिने जानकारी दिनुभयो । सिद्धबाबा सुरुङमार्गको मुख्य काममध्ये मुख्य सुरुङसहित चार वटै बाइपास ढोका छिचोल्ने, लाइनिङ गर्ने र सुरुङबाहिरको पहाड सुरक्षित बनाउने काम हो । त्यसमध्ये मुख्य सुरुङ र तीन वटा बाइपास ढोका यसअघि नै छिचोल्ने काम सकिएको छ । लाइनिङको मुख्य काम अब केही महिनाभित्रै सकिने गरी काम भइरहेको आयोजनाले जनाएको छ । त्यसपछि सुरुङभित्रको महत्वपूर्ण काम सकिने आयोजनाकी सूचना अधिकारी सविता ज्ञवालीले बताउनुभयो । ज्ञवालीले तीन वटै बाइपास ढोकामा पनि इन्भर्ट र लाइनिङको काम भइरहेको बताउनुभयो । सुरुङमार्गको हालसम्म ५६ प्रतिशत भौतिक प्रगति र ५० प्रतिशत वित्तीय प्रगति भएको छ । सुरुङमार्गको उत्तर र दक्षिणतर्फको असुरक्षित पहाडलाई सुरक्षित गर्ने कामले भने गति लिन सकेको छैन । यस्तै तिनाउ नदीबाट सिद्धार्थ राजमार्गलाई सुरक्षित बनाउन पर्खाल उठाउने काम गर्नुपर्ने सम्झौतामा उल्लेख छ । पाँच वर्षभित्र काम सक्ने गरी सरकारले विसं. २०७८ फागुनमा चिनियाँ निर्माण कम्पनी चाइना स्टेट कन्स्ट्रक्सन एन्ड इन्जिनियरिङ कर्पोरेसनलाई सुरुङमार्ग निर्माण गर्ने जिम्मा दिएको थियो । सुरुङमार्ग निर्माणका लागि सात अर्ब ३४ करोड २१ लाख रुपियाँ खर्च हुने सरकारले जनाएको छ ।  सुरुङमार्ग बनेपछि सिद्धबाबा क्षेत्रमा हिउँद र बर्सातको समयमा खस्ने पहिरोको जोखिम हटाउन सकिने विश्वास गरिएको छ । सुरुङमार्ग बनेपछि सिद्धार्थ राजमार्ग भएर यात्रा गर्ने पाल्पा, गुल्मी, अर्घाखाँची, स्याङ्जा, रुपन्देही, कास्कीलगायतका नागरिकले सुरक्षित यात्रा गर्न पाउने छन् । यस क्षेत्रमा माथिबाट खस्ने पहिरो र चट्टानका कारण हरेक वर्ष मानिसले ज्यान गुमाउने गरेका छन् ।",
      "link": "https://gorkhapatraonline.com/news/162435",
      "image": "https://gorkhapatraonline.com/storage/media/286406/conversions/siddhababa-tunnel-palpa-original-thumb.jpg"
    },
    {
      "slug": "162428",
      "title": "शवमा हुने आर्थिक लेनदेनमा ब्रेक लगाउँदै आप्रवासन",
      "timestamp": 1751760000000,
      "source": "gp",
      "content": "रोजगारीका लागि खाडी एवं अन्य मुलुकमा गएकाको विभिन्न कारणले हुने मृत्युपछि शवमा हुँदै आएको आर्थिक लेनदेन रोक्न पछिल्ला वर्षमा सुरक्षित आप्रवासन (सामी) कार्यक्रमले महत्वपूर्ण भूमिका खेल्दै आएको छ ।",
      "longContent": "अमरगढी समाचारदाताडडेलधुरा, असार २२ गते । रोजगारीका लागि खाडी एवं अन्य मुलुकमा गएकाको विभिन्न कारणले हुने मृत्युपछि शवमा हुँदै आएको आर्थिक लेनदेन रोक्न पछिल्ला वर्षमा सुरक्षित आप्रवासन (सामी) कार्यक्रमले महत्त्वपूर्ण भूमिका खेल्दै आएको छ । सुरुमा स्विस सरकारको बजेटमा सुरु भएको सामी कार्यक्रम अहिले नेपाल सरकार सङ्घीय, प्रदेश र स्थानीय सरकारले अपनत्व लिइरहेका छन् । श्रम स्वीकृति लिएर विदेश गएपछि विदेशमै मृत्यु वा अङ्गभङ्ग हुँदा वैदेशिक रोजगार बोर्डले करिब २५ लाख रुपियाँ क्षतिपूर्तिबापतको रकम मृतकका आफन्तलाई दिने गरेको छ । तर यसबारे जानकारी नहुँदा सरोकार नभएका व्यक्तिले रकम उपलब्ध गराउने भन्दै पीडितबाटै अनियमित तरिकाले मोटो रकम असुल्दै आइरहेका छन् । सरोकारै नभएका व्यक्तिबाट जोगिन सुरक्षित आप्रवासनले स्थानीय सरकारका रोजगार शाखा र जिल्ला प्रशासन कार्यालयमा आप्रवासी स्रोत केन्द्र शाखा स्थापना गरेर परामर्श, जानकारीसहित सहयोग गर्दै आइरहेको छ । स्वदेशमै रोजगारी गरौँ, वैदेशिक रोजगारीमा जाने नै भए सही सूचना लिएर सिप सिकेर मात्र जाऔँ, अभियान सञ्चालन गर्दै सामीले नेपाल सरकार वैदेशिक रोजगार बोर्डले गर्ने गतिविधि र कामबारे जानकारी दिइरहेको सामीका कार्यक्रम अधिकृत विष्णु अर्यालले जानकारी दिनुभयो । अमरगढी नगरपालिकाको सुरक्षित आप्रवासन (सामी), रोजगार शाखाले बिहीबार आयोजना गरेको पत्रकार तथा सञ्चारकर्मीसँग अन्तर्क्रिया कार्यक्रममा कार्यक्रम अधिकृत अर्यालले विदेशमा मृत्यु भएकाको किरिया गोठमै पुगेर केही व्यक्तिले आफूले क्षतिपूर्ति रकम उपलब्ध गराइदिने भन्दै खाली चेकमा हस्ताक्षर गराई रकम असुल गरिरहेको पाइएको उहाँले बताउनुभयो । वैदेशिक रोजगार बोर्डले उपलब्ध गराउने क्षतिपूर्तिबापतको रकम सम्बन्धित पालिकाको रोजगार शाखाबाटै प्रक्रिया अघि बढाइ प्राप्त गर्न सकिन्छ । उहाँले भन्नुभयो, “सडक बाटो भएको स्थानसम्म शव पनि पुर्‍याइन्छ तर यो प्रक्रियाबारे थाहा नभएकालाई दलालले आफूले गराइदिने, गरिदिने भन्दै रकम असुलेको पाइएको छ । यसलाई रोक्न श्रम स्वीकृति लिएर विदेश गएका परिवार वा आफन्तले आआफ्नो पालिकाको रोजगार शाखा वा जिल्ला प्रशासन कार्यालयमा स्थापना गरिएको आप्रवासी स्रोत केन्द्र वा उपकेन्द्रबाट सबै जानकारी लिन सकिन्छ ।” वैदेशिक रोजगार बोर्डबाट कल्याणकारी कोष अन्तर्गत वैदेशिक रोजगारमा रहेका कुनै पनि व्यक्तिको मृत्यु भए एक वर्षभित्रमा १० लाख रुपियाँ, मृतकका परिवारलाई आर्थिक सहायता, शव घरसम्म निःशुल्क पुर्‍याउने, नेपाल फर्केको एक वर्षभित्र अधिकतम आर्थिक सहायता तथा क्षतिपूर्ति रकम सात लाख रुपियाँसम्म, अङ्गभङ्ग भएका कामदारलाई आर्थिक सहायता तथा क्षतिपूर्ति, मृतक तथा पूर्ण अशक्त कामदारका छोराछोरीलाई छात्रवृत्ति, आधारभूत तहलाई १२ हजार, माध्यमिक तहलाई १६ हजार रुपियाँ, नेपाल फर्केको एक वर्षभित्र अधिकतम आर्थिक सहायता तथा क्षतिपूर्ति रकम सात लाख रुपियाँ, बिरामी कामदारलाई उपचार खर्च, कामदारका परिवारलाई उपचार खर्च, उपचार गराएको एक वर्षभित्रमा अधिकतम २० हजारसम्म खर्च पाइने उहाँले जानकारी दिनुभयो । सामी कार्यक्रम नेपालका ५६ जिल्लामा लागु भएको छ ।",
      "link": "https://gorkhapatraonline.com/news/162428",
      "image": "https://gorkhapatraonline.com/storage/media/286473/conversions/body-original-thumb.jpg"
    },
    {
      "slug": "162422",
      "title": "रोजाइमा राम्रा विद्यालय",
      "timestamp": 1751760000000,
      "source": "gp",
      "content": "हालै नतिजा सार्वजनिक भएको माध्यमिक शिक्षा परीक्षा (एसइई) मा चार जिपिए ल्याएर उत्तीर्ण भएकी निश्चला आचार्य कक्षा ११ मा उत्कृष्ट पढाइ हुने विद्यालयको खोजीमा हुनुहुन्छ ।",
      "longContent": "हालै नतिजा सार्वजनिक भएको माध्यमिक शिक्षा परीक्षा (एसइई) मा चार जिपिए ल्याएर उत्तीर्ण भएकी निश्चला आचार्य कक्षा ११ मा उत्कृष्ट पढाइ हुने विद्यालयको खोजीमा हुनुहुन्छ । एसइईमा राम्रो नतिजा ल्याएका कारण आचार्यलाई कक्षा ११ र १२ पनि उत्कृष्ट अङ्क ल्याएर उत्तीर्ण हुने इच्छा छ । सोही अनुसार उहाँले अहिले कक्षा ११ पढाइ हुने विद्यालय भ्रमण तथा त्यहाँको शैक्षिक वातावरण बुझिरहनुभएको छ । एसइईको नतिजा सार्वजनिक भएको एक साता भएको छ । नतिजा सार्वजनिक भएसँगै हजारौँ विद्यार्थी र अभिभावकका मनमा एउटै जिज्ञासा उठ्न थालेको छ, अब कुन विषय पढ्ने ? कुन विद्यालय रोज्ने ? यो केवल अर्को कक्षामा उक्लने प्रक्रिया मात्र होइन, यो निर्णयले विद्यार्थीको भविष्यको दिशा निर्धारण गर्ने हुनाले आचार्य जस्ता हजारौँ विद्यार्थी अभिभावकसमेत साथमा लिएर गहिरो परामर्शमा जुटिरहेका छन् । तैपनि कक्षा ११ मा आफूले पढ्ने विषय कस्तो होला ? यो विषय पढेपछि उच्च शिक्षामा आफूले रोजेको विषय पढ्न पाइएला कि नपाइएला वा आफूले रोजेको शैक्षिक संस्थाले स्तरीय र सिपमूलक शिक्षा दिन्छ कि दिँदैन भन्ने विद्यार्थी तथा अभिभावकसमेत दुबिधामा छन् । स्वदेशी तथा विदेशी श्रम बजारमा तीव्र प्रतिस्पर्धा भएको आजको विश्वमा हरेक क्षेत्रमा अवसर र चुनौती थपिँदै गएका छन् । यस्तो बदलिँदो परिवेशको चुनौतीपूर्ण श्रम बजारमा खरो प्रतिस्पर्धा गर्न समयको माग अनुसार आफूले अध्ययन गर्ने विषयको छनोट होस पु¥याएर गर्नु पर्छ । तसर्थ कुन विषय किन र कहाँ पढ्ने ? अभिभावक र अनुभवीको सल्लाह र सुझाव लिएर मात्रै अभिभावक तथा विद्यार्थीले कक्षा ११ मा भर्ना प्रक्रिया अघि बढाउनु उपयुक्त हुन्छ । त्योभन्दा ठुलो दुबिधा विद्यार्थीलाई अहिले परीक्षामा आफूले प्राप्त गरेको ग्रेड प्वाइन्ट एभरेज (जिपिए) ले पनि खडा गरेको छ । राम्रो ग्रेड ल्याउनेले पढ्ने विषय राम्रो हुने र तल्लो ग्रेड ल्याउनेले पढ्ने विषय नराम्रो हुने भन्ने आमबुझाइले यसलाई थप मलजल गरेको छ । यो भ्रमबाट मुक्त भएर मात्र विद्यार्थी शैक्षिक संस्थाको परामर्शमा जाँदा माथिल्लो कक्षामा पनि राम्रो नतिजा आउने यस क्षेत्रका विज्ञको भनाइ छ । कक्षा ११ र १२ मा विज्ञान, व्यवस्थापन, मानविकी, कानुन या अन्य जे विषय पढे पनि यीमध्ये कुनै ठुलो वा बढी महत्वपूर्ण र अर्को सानो वा कम महत्वपूर्ण भन्ने छैन । यी विषयमध्ये कुनै पहिलो दर्जा र अर्को दोस्रो दर्जाको होइन । सबै विषय आआफ्ना विधामा उत्तिकै महत्वपूर्ण छन् । पढाइमा राम्रा विद्यार्थीका लागि सबै विषयमा रोजगारी र पेसागत विकासको उत्तिकै सम्भावना रहने शिक्षाविद् प्राडा विद्यानाथ कोइराला बताउनुहुन्छ । “मुख्य कुरा विद्यार्थीको चाख र रुचि के हो भन्ने कुरा यकिन गर्न सक्नु पर्छ । समाजको ट्रेन्ड र त्यसैका आधारमा सृजित पारिवारिक दबाब विद्यार्थीको शैक्षिक र पेसागत उपलब्धिका लागि प्रत्युत्पादक बन्न सक्छ,” कोइरालाको सुझाव छ । जिपिएका आधारमा कक्षा ११ मा भर्नाका लागि विद्यार्थीको चाख र रुचिलाई कुण्ठित गर्न नहुने कोइरालाको भनाइ छ । कक्षा ११ र १२ मा पढाइ हुने विषय तथा त्यसपछि उच्च शिक्षामा पढ्न पाइने अन्य विषयबारे आधारभूत ज्ञान र त्यससँग सम्बन्धित पेसाको कामको प्रकृतिबारे विद्यार्थीलाई सुसूचित गराउन आवश्यक रहेको शिक्षाविद् प्राडा कोइरालाको सुझाव छ । पछिल्लो समय बजारमा सामाजिक सञ्जालदेखि मूलधारका सञ्चार माध्यमबाट प्रकाशन/प्रसारण भइरहेका प्रचारप्रसारका सामग्रीले पनि विद्यार्थी तथा अभिभावकलाई एकप्रकारको भ्रम नै छरेको छ । यही भ्रमका कारण कतिपय विद्यार्थीले एसइईमा आएको ग्रेडका आधारमा पनि आफूलाई अब्बल र कमजोर ठान्ने गरेका छन् । यी सबै भ्रमलाई चिरेर विद्यार्थीको चाख र रुचिलाई कुण्ठित गर्न नहुने यस क्षेत्रका जानकारको भनाइ छ । विषय छान्दा सबैभन्दा पहिले विद्यार्थीले आफ्नो रुचि बुझ्नु पर्छ । आफू के पढ्ने, कुन विधामा जाने वा कुन विधामा रुचि छ भन्ने स्पष्ट भए त्यो उद्देश्य हासिल गर्न के पढ्ने, कुन बाटो हिँड्नेमा थप स्पष्ट हुन सक्ने जानकारहरूको भनाइ छ । अहिले नै उद्देश्य पहिल्याउन गाह्रो परेको छ भने आफू कुन कुन विषय पढ्दा रमाउँछु र ती विषय कुन समूहमा पर्छन् भनेर बुझ्न जरुरी छ । त्यसैले विषय छान्दा आफ्नो रुचिलाई पहिल्याउनु नै सबैभन्दा महत्वपूर्ण आधार भएको अर्का शिक्षाविद् प्राडा बालचन्द्र लुइटेल बताउनुहुन्छ । काठमाडौँ विश्वविद्यालय स्कुल अफ एजुकेसनका डिनसमेत रहनुभएका लुइटेलका अनुसार विद्यार्थीले जहाँ, जुन विषय पढे पनि हुन्छ । हरेक विषयको उत्तिकै महत्व छ । बाबुआमाले धान्न सक्ने खर्चको अवस्था हेरेर विषय रोज्ने हो । बाबुआमासँग आर्थिक समस्या छ, छात्रवृत्ति पनि पाइने अवस्था रहेन भने जुन विषय सजिलो लाग्छ, त्यही पढ्नु पर्छ । विज्ञान पढेर चिकित्सक वा इन्जिनियर नै बन्नु पर्छ भन्ने छैन, शिक्षा पढेर शिक्षक नै बनिन्छ भन्ने कुनै निश्चित छैन ।विश्व निकेतन माध्यमिक विद्यालयका प्रधानाध्यापक हेरम्बराज कँडेलले कक्षा ११ को कोर्स एकलपथीय भएकाले विद्यार्थीको रुचि र क्षमता हेरेर विषय छनोट गर्नुपर्ने बताउनुभयो । “म के बन्ने ? रुचि र क्षमता अनुसार मैले कुन विषय पढ्नु पर्छ, त्यसमा विद्यार्थीले ध्यान दिनु पर्छ,” उहाँले भन्नुभयो, “यो मामलामा अभिभावक तथा अग्रजले सुझाव दिन सक्छन् तर विद्यार्थीलाई बाध्य पार्नु हुन्न ।”अहिले ११ र १२ लाई विद्यालय तहकै शिक्षामा ल्याइएको छ तर पनि अधिकांश विद्यार्थी, स्कुल तथा सञ्चालकदेखि अभिभावकसम्मको बुझाइ भने अहिले पनि सङ्कायमै छ । सङ्काय हुन्थ्यो भने निश्चित विषय मात्र राखिएका हुन्थे । सङ्काय नभएका कारण ११ र १२ मा विषय छनोटमा ध्यान दिइएन भने उच्च शिक्षा अध्ययनमा भने समस्या पर्न पनि सक्छ । तसर्थ कक्षा ११ र १२ मा पढेको विषयले नै उच्च शिक्षाको ढोका खुल्ने हुनाले उच्च शिक्षामा के पढ्ने हो त्यसैका आधारमा विषय छनोट गर्नुपर्ने कलङ्कीस्थित एडमार्क एकेडेमीका प्राचार्य शिव अधिकारीले बताउनुभयो । स्नातक तहमा पढ्न चाहेको सङ्काय र विषयलाई आधार मानेर कक्षा ११ र १२ मा विषय छनोट गर्न सकेको अवस्थामा विद्यार्थीलाई सहज हुने अधिकारीको भनाइ छ । के के छन् विषय ?कक्षा ११ मा नेपाली, अङ्ग्रेजी तथा सामाजिक अध्ययन गरेर तीन वटा अनिवार्य विषय छन् भने अरू ऐच्छिक विषय छन् । ऐच्छिक विषयलाई चार खण्डमा विभाजन गरिएको छ । जस अन्तर्गत ७९ वटा विषय छन् । ७९ वटा विषयबाट तीन वटा छान्नुपर्ने भएकाले विद्यार्थीलाई केही समस्या पर्न सक्छ । यस्तो अवस्थामा विद्यालय; शिक्षा विज्ञान तथा प्रविधि मन्त्रालय, सम्बन्धित स्थानीय तह, रेडियो, टेलिभिजन र अनलाइन माध्यमबाट कार्यक्रम गरेर विद्यार्थीलाई विषयको महत्वबारे परामर्श दिनुपर्ने बताउँदै शिक्षाविद् प्राडा कोइरालाले यसले विषय छनोटमा विद्यार्थीलाई सहज हुने उल्लेख गर्नुभयो । विद्यार्थीले ऐच्छिक खण्ड अन्तर्गत पनि न्यूनतम तीन वटा विषय छान्नुपर्ने हुन्छ । साथै एउटै समूहबाट दुई वटा विषय छनोट गर्न मिल्दैन । एउटा समूहबाट एउटा विषय मात्रै लिनु पर्छ । चौथो समूहबाट पनि विद्यार्थीले चाहेमा पढ्न त पाउँछन् तर विद्यार्थीलाई भार धेरै पर्ने भएकाले चौथो समूहबाट पढ्ने सम्भावना कम हुन्छ । राष्ट्रिय परीक्षा बोर्डका अनुसार कक्षा ११ मा भर्ना हुने विद्यार्थीमध्ये धेरै जसो वाणिज्य समूह अन्तर्गतका रहने गरेका छन् तर एसइई उत्तीर्ण विद्यार्थीले आफूले रोजेको विषय पढ्न पाउने राष्ट्रिय परीक्षा बोर्डले स्पष्ट पारिसकेको छ । कुन खण्डमा कुन विषय ?पहिलो खण्डमा ऐच्छिक पहिलो पत्रमा १५ वटा विषय छन् । भौतिक विज्ञान, लेखाका सिद्धान्त, ग्रामीण विकास, विधिशास्त्र र कानुनी सिद्धान्त, स्वास्थ्य तथा शारीरिक शिक्षा, खेलकुद विज्ञान, बालविकास र सिकाइ, मनोविज्ञान, इतिहास, लैङ्गिक अध्ययन, अतिथि सत्कार व्यवस्थापन, बाली विज्ञान, प्राकृतिक चिकित्सा, मानव मूल्य शिक्षा र मूर्तिकला पढ्न सकिन्छ । त्यस्तै दोस्रो खण्डमा १४ वटा विषय छन् । रसायन विज्ञान, शिक्षा र विकास, भूगोल, कार्यविधि कानुन, समाजशास्त्र, आयुर्वेद, भाषाविज्ञान, व्यवसाय अध्ययन, राजनीतिशास्त्र, दर्शनशास्त्र, जनसङ्ख्या अध्ययन, बागवानी, खाद्यपोषण, नृत्य यो खण्डमा पर्छन् । तेस्रो खण्ड अन्तर्गत ३० वटा विषय छन् । जीव विज्ञान, अर्थशास्त्र, पर्यटन र पर्वतारोहण अध्ययन, कम्प्युटर विज्ञान, बुढ्यौली शिक्षा तथा स्याहार शिक्षा, योग तथा अध्ययन, वाद्यवादन, सिलाइ तथा बुनाइ, संवैधानिक कानुन, आमसञ्चार अध्ययन, संस्कृति, फेसन डिजाइनिङ, मूर्तिकला, पशुपालन, पन्छीपालन र माछापालन, नेपाली, अङ्ग्रेजी, मैथिली, नेवारी, हिन्दी, चिनियाँ, जर्मन, जापानी, कोरियन, उर्दु, फ्रेन्च, हिबु्र, अरेबिक, संस्कृत, पाककला र बजारशास्त्र यो खण्डमा छन् । त्यस्तै चौथो खण्डमा २० वटा विषय छन् । गणित, प्रायोगिक गणित, वाणिज्य गणित, मानव अधिकार, पुस्तकालय तथा सूचना विज्ञान, गृह विज्ञान, वातावरण विज्ञान, साधारण कानुन, वित्तशास्त्र, सहकारी व्यवस्थापन, बौद्ध दर्शन, प्रायोगिक कला, गायन, चित्रकला, रेसम खेती र मौरीपालन, सौन्दर्यकला र केशकला, औषधीजन्य जडीबुटी, प्लम्बिङ र वायरिङ, आन्तरिक सजावट र होटेल व्यवस्थापनलगायत यो खण्डमा पर्छन् । त्यसबाहेक प्राविधिक तथा व्यावसायिक शिक्षा अन्तर्गत पनि थुप्रै विषय कार्यान्वयनमा छन् । यस धारमा सिएमए, अनमी, डिप्लोमा इन इन्जिनियरिङ, भेटरिनेरी, होटेल म्यानेजमेन्ट आदि विभिन्न प्राविधिक तथा व्यावसायिक कार्यक्रम समावेश छन् । यी कार्यक्रमले छोटो समयमै रोजगारीमूलक सिप प्रदान गर्ने भएकाले विद्यार्थी सिधै रोजगार वा स्वरोजगारतर्फ अग्रसर हुन सक्छन् । त्यस्तै एसइईपछि नेपाली विद्यार्थीले अध्ययन गर्न सक्ने विभिन्न अन्तर्राष्ट्रिय शैक्षिक कार्यक्रम पनि विकल्पका रूपमा छन् । यस अन्तर्गत आइबी, ए लेभल वा एपीमध्ये पनि एक रोज्न सकिन्छ । यी कार्यक्रमले विद्यार्थीलाई विश्वविद्यालय प्रवेशमा प्रतिस्पर्धात्मक, सोचमूलक र अन्तर्राष्ट्रिय दृष्टिकोणयुक्त बनाउँछन् ।उच्च शिक्षाका लागि अहिले नै विषय छनोटभविष्यमा डाक्टर, इन्जिनियर बन्ने हो भने विद्यार्थीले अनिवार्य तीन विषयसँगै जीव विज्ञान, भौतिक विज्ञान, रसायन विज्ञान रोज्नुपर्ने हुन्छ । बैङ्कर बन्ने वा व्यवसाय गर्ने हो भने लेखाका सिद्धान्त, फाइनान्स, अर्थशास्त्र जस्ता विषय रोज्न सकिने छ । कानुन क्षेत्रमा जाने हो भने संवैधानिक कानुन, कार्यविधि कानुन पढ्न सकिने छ । एजुकेसनमा जाने हो भने शिक्षा, बालविकासका विषय छन् । मानविकीमा जाने हो भने मनोविज्ञान, भाषा, पत्रकारितालगायतका थुप्रै विषय छन् । सबै विषय पढाउने शिक्षक सबै विद्यालयमा नहुन सक्छन् । त्यसैले नजिकको अन्य विद्यालयमा गएर पढ्न सकिन्छ तर दबाबमा पढ्नु हुँदैन । विषय छनोटसँगै यी कुरा ख्याल गरौँ– \tविषय छनोटमा विद्यार्थीलाई प्रेसर नदिने ।– \tरुचि अनुसार विषय पढ्ने ।– \tविज्ञबाट सल्लाह सुझाव लिने ।– \tआफ्नो आर्थिक अवस्था हेर्ने ।– \tआफूलाई पढ्न सक्छु भन्ने लागेको विषय रोज्ने ।– \tआफूले पढ्ने विषयको बजारमा माग कति छ ?– \tरोजगारमूलक विषय छ/छैन हेर्ने ?– \tपढिसकेपछि फाइदा/बेफाइदा हेर्ने ।– \tविद्यालयको भौतिक संरचना ।– \tल्याब/लाइब्रेरी ।– \tकलेजको व्यवस्थापन ।– \tशिक्षकका योग्यता र विषयगत दक्षतायी विषयलाई पनि नबिर्सौँनाम चलेका विद्यालय नै राम्रो हुन्छ भन्ने सोच सधैँ सही हुँदैन । विद्यालय वा कलेजको नामभन्दा पनि त्यहाँको शैक्षिक गुणस्तर, सिकाइको वातावरण र विद्यार्थीको समग्र विकासमा केन्द्रित कार्यव्रmम महत्वपूर्ण हुन्छन् । नाम चलेको संस्थामा मात्र भविष्य सुरक्षित हुन्छ भन्ने सोचबाट विद्यार्थी बाहिरिन आवश्यक छ । सस्तो कलेज भनेको कम स्तरको हुन्छ भन्ने भ्रम त्याग्नु पर्छ । शिक्षाको गुणस्तर कलेजको शुल्कभन्दा बढी सिकाइ पद्धति, शिक्षकको दक्षता र सिक्ने वातावरणमा निर्भर गर्छ । त्यसैले सस्तो शुल्क भएको संस्थालाई हेय दृष्टिले नहेरी, वस्तुनिष्ठ मूल्याङ्कन गर्नु बुद्धिमानी हुन्छ ।बरु सकेसम्म घरपायक हुने, जुन ठाउँमा जस्तो शैक्षिक संस्था छ, त्यहीँ पढौँ । आफ्नो आर्थिक हैसियत अनुसार शैक्षिक संस्था रोजौँ । जुन विषय उपलब्ध छ त्यही पढौँ । अनुशासित वातावरण भएको, पुस्तकालय सुविधा रहेको, विद्यार्थीलाई स्वतन्त्रता भएको, कम्तीमा गरेर खाने सिप सिकाउने संस्था रोजौँ । जहाँ गराइ र पढाइ जोड्ने सुविधा छ, त्यहीँ पढौँ । पढाइ नियमित, विद्यार्थीका लागि कुनै पनि हालतमा पढाइ नरोकिने संस्था खोजौँ । खुला मोड, सेल्फ स्टडी वा ट्युटोरियलबाट पढ्न पाउने संस्था रोजौँ ।",
      "link": "https://gorkhapatraonline.com/news/162422",
      "image": "https://gorkhapatraonline.com/storage/media/286494/conversions/44-original-thumb.jpg"
    },
    {
      "slug": "162406",
      "title": "आइटी : दशककै अत्यावश्यक शिक्षा",
      "timestamp": 1751760000000,
      "source": "gp",
      "content": "अबको पाँच वर्ष अथवा एक दशकसम्म पनि सबैभन्दा धेरै माग हुने जागिरमध्ये सूचना प्रविधि (आइटी) र अझ बढी आर्टिफिसिएल इन्टेलिजेन्स (एआई) सँग सम्बन्धित काम हुने विभिन्न अध्ययन अनुसन्धानले देखाएका छन् ।",
      "longContent": "अबको पाँच वर्ष अथवा एक दशकसम्म पनि सबैभन्दा धेरै माग हुने जागिरमध्ये सूचना प्रविधि (आइटी) र अझ बढी आर्टिफिसिएल इन्टेलिजेन्स (एआई) सँग सम्बन्धित काम हुने विभिन्न अध्ययन अनुसन्धानले देखाएका छन् । वल्र्ड इकोनोमिक फोरम, फोब्र्स, कोर्सेरा जस्ता चर्चित अनुसन्धान संस्थाले खास गरी एआईसँग सम्बन्धित डेटा एनालिस्ट, डेटा इन्जिनियर र डेटा साइन्टिस्टहरूको माग सबैभन्दा बढी हुने अनुमान प्रस्तुत गरेका छन् । यसबाहेक साइबर सुरक्षासम्बन्धी विज्ञ र विश्लेषकको माग पनि अबको एक दशकसम्म बढ्दै जाने अनुसन्धानको निष्कर्ष छ । यसबाहेक आइटी म्यानेजर, सफ्टवेयर डेभलपर, वेब डेभलपरहरू पनि अबको केही वर्ष व्यस्त रहने जनशक्तिमा पर्छन् । विश्वका सबैभन्दा १० धनीमध्ये सात जना सूचना प्रविधिकै व्यवसायमा संलग्न व्यक्ति रहेको फोब्र्सले सार्वजनिक गरेको सूचीले देखाउँछ । छोटो समय र उमेरमै कोही धनी बन्दै छ भने त्यो आइटीकै काम गर्ने नै रहेको पनि फोब्र्सको विश्लेषण छ । ओपन लर्निङ प्लेटफर्म कोर्सेराले सन् २०२५ मा सबैभन्दा बढी कमाउने र रोजगारदाताले खोज्ने सिपका रूपमा जेनेरेटिभ एआईलाई सबैभन्दा माथि राखेको छ । त्यसपछि डेटा एनालाइसिस, डेटा भिजुअलाइजेसन, साइबर सुरक्षा सबैभन्दा आवश्यक सिपमा पर्ने कोर्सेराले उल्लेख गरेको छ । माथिका उदाहरणले आइटी अझ त्यसमा पनि एआईसँग सम्बन्धित सिप विश्वभर कति आवश्यक र महत्वपूर्ण बनिरहेको छ भन्ने प्रस्ट पार्छ । नेपाली समाजमा डाक्टर, इन्जिनियर पढ्नु÷बन्नुलाई जसरी सामाजिक प्रतिष्ठासँग जोडेर हेर्ने गरिन्छ/गरिन्थ्यो, विश्वव्यापी खोजी भइरहेको सिपको मागलाई हेर्ने हो भने त्यस्तो सोच अब परम्परागत बनेको देखिन्छ । नेपालमै पनि डाक्टर, इन्जिनियरले गर्ने आम्दानीभन्दा पनि धेरै आकर्षक तलब आइटीको काम गर्ने युवाले पाइरहेका छन् । पढ्दापढ्दै कमाउन सकिने, आफ्नो रोजाइको समयमा काम गर्न पाइने र देशभित्रै बसेर विदेशको समेत काम गर्न मिल्ने लचकताका कारण अन्य पेसा र शिक्षाको तुलनामा आइटी पढ्नु र यससँग सम्बन्धित काम गर्नु अहिले युवाको रोजाइमा परेको छ । अझ कम उमेरबाटै कमाउन सक्ने आधार पनि आइटीले सिर्जना गरिदिएको छ । सानो लगानीमै पनि आइटीसम्बन्धी व्यवसाय सञ्चालन गर्न सकिने हुँदा यसले युवालाई उद्यमशीलतातर्फ प्रवेश गर्ने सहज ढोका पनि खोलिदिएको छ । उच्च शिक्षा आइटीको भ¥याङएसइईपछि धेरैलाई आफूले पढ्ने विषयमा दोधार हुन सक्छ, यो स्वाभाविक हो । यसमा आफ्नो रुचि र सहजतालाई ध्यान दिन जरुरी हुन्छ । कतिपयले भविष्यमा आफू के बन्ने भन्ने पहिले नै तय गरिसकेका हुन्छन् र त्यसैका आधारमा विषय छनोट गर्छन् तर अहिलेको समयमा जुनसुकै विषय अध्ययन गरे पनि आइटीसम्बन्धी सिप र ज्ञान हरेक पेसा र कर्मका लागि अनिवार्य बनेको छ । सूचना प्रविधि र इन्टरनेटको बढ्दो प्रयोगले काम गर्ने शैली नै परिवर्तन गरिदिएको छ जसले गर्दा सामान्य कामका लागि यससम्बन्धी ज्ञान अनिवार्य गरिदिएको छ । तपाईं डाक्टर बन्नुहोस् अथवा इन्जिनियर, व्यवस्थापक बन्नुहोस् अथवा शिक्षक, सरकारी कर्मचारी बन्नुहोस् अथवा वकिल, जुनसुकै पेसाका लागि आइटीसम्बन्धी सिप अनिवार्य बनेको छ । आइटीसम्बन्धी सिप नजान्नु, प्रतिस्पर्धी बजारबाट आफूलाई अलग राख्नु जस्तै बनेको छ । यसको अभावमा पेसागत प्रतिस्पर्धामा पनि पछि पर्ने अवस्था छ ।   आइटीसम्बन्धी सिपको अनिवार्यतालाई बुझेर उच्च शिक्षाकै क्रममा कम्प्युटर र यससँग सम्बन्धित कक्षा लिनु अहिलेको समयको सबैभन्दा बुद्धिमत्तापूर्ण निर्णय हुने छ । आइटीको बढ्दो आवश्यकताका कारण कम्प्युटर कक्षा अहिले विज्ञान, व्यवस्थापन, मानिविकी सङ्कायमा समेत सामेल गराएको पाइन्छ । जुन् अत्यन्त सकारात्मक पनि हो । जहाँ कम्प्युटर कक्षालाई विकल्पका रूपमा राखिएको छ विद्यार्थीले त्यसलाई छनोट गर्न धेरै सोच्न जरुरी छैन । उच्च शिक्षामा पढाइने कम्प्युटर शिक्षा सैद्धान्तिक किसिमको भएकाले त्यसलाई बढी व्यावहारिक बनाउने सन्दर्भमा भने विद्यार्थीले सोच्न जरुरी छ । यसका लागि अनलाइनमा उपलब्ध निःशुल्क कोर्स तथा भौतिक रूपमै पनि छोटो समयका सशुल्क कक्षा लिनु उत्तम हुन्छ । यसले विद्यार्थीलाई आफ्नो समयका लागि आवश्यक सिप मात्र दिँदैन सोच्ने क्षमता र दायरा नै फराकिलो बनाइदिन्छ । त्यसैले उच्च शिक्षामा कम्प्युटरसम्बन्धी शिक्षा आफ्नो भविष्यलाई सुरक्षित बनाउने माध्यम मात्र होइन आइटीको दुनियाँमा प्रवेश गर्ने सबैभन्दा सजिलो भ¥याङ पनि हो । सस्तो तर सुरक्षित विद्यार्थीका रूपमा आइटी शिक्षा पढ्नुको सुविधा भनेको यो अन्य चर्चित विषयको तुलनामा अत्यन्त सस्तो हुनु पनि हो । भविष्यमा आइटीकै काम गर्ने चाहना राख्ने विद्यार्थीले डाक्टर अथवा इन्जिनियर पढ्न जस्तो धेरै खर्च आइटी शिक्षाका लागि गर्नु पर्दैन । अझ आइटीसम्बन्धी औपचारिक शिक्षाको अवधि पनि विश्वव्यापी रूपमै घटाइँदै लगिएको सन्दर्भमा यसको अध्ययनका लागि धेरै समय पनि खर्च गर्नुपर्ने अवस्था छैन । आइटी पढ्दै गर्दा आम्दानी गर्न पाउने विकल्पका कारण आर्थिक रूपमा अप्ठ्यारोमा रहेका विद्यार्थीका लागि पनि यसले अवसर सिर्जना गर्छ । आइटीको कामबापत प्राप्त हुने आम्दानी आफैँमा भने आकर्षक छ । नेपालमै पनि आइटीको विशेष सिप राख्ने व्यक्तिले न्यूनतम एक लाख रुपियाँदेखि माथिको आम्दानी गर्न सक्ने अवस्था छ । धेरै पैसा र समय खर्च गरेर पढेका विषयभन्दा आइटी अध्ययनपछि प्राप्त हुने आम्दानी नेपालको सन्दर्भमा झन् बढी आकर्षक बन्न थालेको छ । अझ कतिपय अवस्थामा घरबाटै काम गर्न पाउने सहजताले कामको प्रकृतिलाई लचक बनाइदिएको छ । अहिले हरेक कुरा इन्टरनेटमा उपलब्ध छ । मानिस हरेक समय इन्टरनेटमा खर्चिरहेका छन् । सरकारी सेवादेखि व्यक्तिका आवश्यकता इन्टरनेटबाटै उपलब्ध भइरहेको छ तर इन्टरनेट आफैँमा सबैथोक पक्कै होइन । इन्टरनेटलाई प्रयोगयोग्य हुने प्लेटफर्म बनाइदिने काम आइटीकै जनशक्तिको हो । विश्व नै इन्टरनेटमा झुम्मिरहेको यो समयमा आइटीभन्दा अर्को माग भएको सिप सायदै होला । त्यसैले एसइई दिएर उच्च शिक्षाका लागि कलेज छान्दै गर्दा कम्प्युटर अथवा आइटीसम्बन्धी कक्षा छनोट गर्न सक्नुभयो भने तपाईंले भविष्यमा रोजगारको बजारका लागि आजै आफूलाई तयार गर्दै गरेको पुष्टि हुने छ ।",
      "link": "https://gorkhapatraonline.com/news/162406",
      "image": "https://gorkhapatraonline.com/storage/media/286495/conversions/teaching-three-original-thumb.jpg"
    },
    {
      "slug": "162404",
      "title": "सिक्दै कमाउन प्राविधिक शिक्षा",
      "timestamp": 1751760000000,
      "source": "gp",
      "content": "पछिल्लो समय मुलुकमा जीवनोपयोगी र सिपमूलक शिक्षाको कमी भएको विषयमा चर्को बहस भइरहेको छ । हरेक दिन रोजगारी र उच्च शिक्षा अध्ययनका लागि बिदेसिरहेका विद्यार्थीका तथ्याङ्कले पनि यसलाई धेरथोर पुष्टि गर्छ तर स्वदेशमा पनि पढ्दै कमाउन पनि सकिने अवसर प्रशस्तै",
      "longContent": "पछिल्लो समय मुलुकमा जीवनोपयोगी र सिपमूलक शिक्षाको कमी भएको विषयमा चर्को बहस भइरहेको छ । हरेक दिन रोजगारी र उच्च शिक्षा अध्ययनका लागि बिदेसिरहेका विद्यार्थीका तथ्याङ्कले पनि यसलाई धेरथोर पुष्टि गर्छ तर स्वदेशमा पनि पढ्दै कमाउन पनि सकिने अवसर प्रशस्तै छन् भन्ने विषय विभिन्न व्यक्तिका सफलताका कथाले पुष्टि गरेका छन् । बर्दिया राजापुरका वसन्त चौधरी यस्तै पात्रमध्येका एक हुन् । चौधरीले प्राविधिक शिक्षा तथा व्यावसायिक तालिम परिषद् (सिटिइभिटी) अन्तर्गत काभे्रमा रहेको पनौती प्राविधिक शिक्षालयमा अध्ययनकै क्रममा कमाउन थाल्नुभएको छ । सो शिक्षालयमा औद्योगिक अटोमेकानिकल इन्जिनियरिङको प्रिडिप्लोमा दुईबर्से कोर्स गरिरहेका चौधरीले हाल सिक्दै काठमाडौँको गौशालामा रहेको रकेट सेल्स नामक गाडीको वर्कसपमा काम गरेर मासिक ४० हजार कमाउन थाल्नुभएको छ । कक्षा १२ पछि वैदेशिक रोजगारीमा गएर दुःख पाएपछि स्वदेशमा आई सो कोर्स गर्न लागेका चौधरीलाई विदेश गएकोमा अहिले पछुतो छ ।चौधरीसँगै सोही कोर्स गरिरहेका प्रमोद पराजुलीले पनि सिक्दै कमाउन थाल्नुभएको करिब डेढ वर्ष भयो । पराजुली काठमाडौँ बालाजुस्थित कन्टिनेटल टे«निङमा सिप सिक्दै मासिक ३० हजारभन्दा बढी कमाउनुहुन्छ । सरकारको छात्रवृत्तिमा सिक्दै कमाउन थालेका पराजुलीले भन्नुभयो, “हातमा अटोमोबाइल इन्जिनियरिङ गरेको प्रमाणपत्र हुनेबित्तिकै मासिक एक लाख रुपियाँसम्म कमाउन विदेश जानु पर्दैन ।” उहाँहरू त प्रतिनिधि पात्र मात्रै हो । यस शिक्षालयले स्थापनादेखि हजारौँ सङ्ख्यामा दक्ष जनशक्ति उत्पादन गरिसकेको छ । शिक्षालयका उपप्रमुख मृगेन्द्र प्रधानका अनुसार नेपाल र विदेशको श्रम बजारलाई आवश्यक पर्ने आधारभूत तहको अटोमोबाइल इन्जिनियरिङ क्षेत्रमा जनशक्ति उत्पादन गर्ने उद्देश्यले प्रिडिप्लोमा इन अटोमोबाइल इन्जिनियरिङ र डिप्लोमा अटोमोबाइल इन्जिनियरिङ सञ्चालन भइरहेको छ । सिटिइभिटीको आङ्गिक पनौती प्राविधिक शिक्षालयले २०५५ सालदेखि प्रिडिप्लोमा अटोमोबाइल इन्जिनियरिङ कोर्स र २०७८ सालदेखि डिप्लोमा अटोमोबाइल इन्जिनियरिङ कोर्सका कार्यक्रम सञ्चालन गर्दै आएको उपप्रमुख प्रधानले जानकारी दिनुभयो । सिक्दै कमाउँदै अवधारणा प्राविधिक शिक्षालयमा अध्ययनरत प्रशिक्षार्थीलाई व्यावहारिक सिप सिकाई उद्यमशील बनाउने उद्देश्यले सिक्दै र कमाउँदै कार्यक्रम अन्तर्गत वसन्त र प्रमोद जस्ता युवाका लागि अवसर प्राप्त भएको छ । हालसम्म अटोमोबाइल इन्जिनियरिङ कोर्समा सिप परीक्षण प्रमाणपत्र प्राप्त गरेकामध्ये ७८ प्रतिशतले रोजगारी प्राप्त गरेको परिषद्को वार्षिक प्रतिवेदनमा उल्लेख छ । परिषद्ले प्राविधिक शिक्षामा अध्ययनरत प्रशिक्षार्थीलाई सिक्दै र कमाउँदै कार्यक्रममा सहभागी गराउँदा उनीहरूको सिपमा निखारता आउने र कार्यसम्पादनमा आत्मविश्वास बढ्ने मात्र नभई समुदायको आवश्यकता पहिचान, समस्या समाधान, आयआर्जन, सञ्चार सिप, बजारीकरण र व्यावसायिकताको विकास हुने गरेको जनाएको छ । परिषद्का अनुसार अध्ययनरत प्रशिक्षार्थी, पूर्वप्रशिक्षार्थी र उद्यमशीलतासम्बन्धी काम गर्न इच्छुक युवालाई उनीहरूको रुचि र क्षमताको पहिचान गरी व्यवसाय सञ्चालन गर्नका लागि शिक्षालयमा बिजिनेस इन्क्युवेसन सेन्टरको समेत स्थापना गरिएको छ । सिटिइभिटीमा विषय छनोटको अवसरसिटिइभिटीले स्वास्थ्य, कृषि, हस्पिटालिटी र इन्जिनियरिङ गरी चार विधामा शैक्षिक कार्यक्रम सञ्चालन गर्दै आएको छ । सिटिइभिटीले सञ्चालन गर्ने स्वास्थ्य, कृषि, हस्पिटालिटी र इन्जिनियरिङ गरी चार क्षेत्रमध्ये कुनै एउटा विषयमा भविष्य बनाउने योजना बनाएकालाई यी क्षेत्रका कुनै एउटा विषयको कोर्स उपयुक्त हुन सक्छ । देशका लागि आवश्यक र मागका आधारमा प्राविधिक तथा दक्ष जनशक्ति उत्पादन गर्ने उद्देश्यका साथ सिटिइभिटी स्थापना भएको हो । सिटिइभिटीका निर्देशक तैलेन्द्र आचार्यले श्रम बजारलाई उत्पादनसँग जोड्न सक्ने खालको शिक्षाको आवश्यकता रहेकाले सिटिइभिटीले बजारको माग अनुसार सिप भएका दक्ष जनशक्ति उत्पादन गर्दै आएको जानकारी गराउनुभयो । यहाँ सिकेको सिपबाट युवालाई स्वदेश र विदेशमा रोजगारी पाउन धेरै सहयोग भइरहेको उहाँको दाबी छ ।प्राविधिक जनशक्तिको मागप्राविधिक शिक्षा तथा व्यावसायिक तालिम परिषद् (सिटिइभिटी) द्वारा सन् २०२२ मा गरिएको श्रम बजार विश्लेषणमा आधारित प्रक्षेपण अनुसार सन् २०३० सम्म स्वास्थ्य, कृषि, निर्माण, पर्यटनलगायत क्षेत्रमा लाखौँ दक्ष जनशक्ति आवश्यकता पर्ने छ । विशेष गरी कृषिमा छ लाखभन्दा बढी, निर्माण क्षेत्रमा छ लाखभन्दा बढी, स्वास्थ्य क्षेत्रमा एक लाख र पर्यटन क्षेत्रमा दुई लाख जनशक्ति आवश्यक पर्ने देखाइएको छ । यसले स्पष्ट गराउँछ कि व्यावहारिक सिपयुक्त शिक्षामा आधारित प्राविधिक शिक्षा समयको माग हो । युवाले समयमै सही तालिम र दक्षता हासिल गरे भने उनीहरूले स्वदेशमै रोजगारीका भरपुर अवसर प्राप्त गर्न सक्ने छन् । साथै यो मागलाई सम्बोधन गर्न सरकारले प्राविधिक शिक्षाको पहुँच, गुणस्तर र सम्बन्धित तालिम कार्यक्रमको प्रभावकारिता बढाउन थप आवश्यक छ ।एक हजार १८२ संस्थामा सिटिइभिटीका कोर्स सिटिइभिटीमा प्रिडिप्लोमा तह (१८ महिने) र दुईबर्से इन्जिनियरिङ, कम्प्युटर एप्लिकेसन तथा सेक्रेटरियल म्यानेजमेन्टको पढाइ हुन्छ । त्यसै गरी डिप्लोमा तह (तीनबर्से) मा अटोमोबाइल इन्जिनियरिङ, कम्प्युटर इन्जिनियरिङ र इन्फर्मेसन टेक्नोलोजी (आइटी) पढाइ हुन्छ । देशभर रहेका आङ्गिक शिक्षालय ६६, परिषद्सँगको साझेदारीमा सञ्चालित ५५, प्राविधिक शिक्षालय सञ्चालन गर्ने सामुदायिक विद्यालय (टेक्स विद्यालय) ६३९ र निजीस्तरमा सम्बन्धन प्राप्त गरेका शिक्षालय ४२२ गरी देशभर कुल एक हजार १८२ वटा शैक्षिक संस्थामा सिटिइभिटीका ती कोर्स सञ्चालन भइरहेका छन् । क्षमताको ५२ प्रतिशत मात्रै भर्नासिटिइभिटीले वार्षिक भर्ना क्षमताको ५२ प्रतिशत मात्रै विद्यार्थी भर्ना गर्न सफल भएको छ । सिटिइभिटीको वार्षिक प्रतिवेदन अनुसार डिप्लोमा र प्रिडिप्लोमा वार्षिक भर्ना क्षमता ६९ हजार ४९३ रहेकामा ३६ हजार ३१ जना मात्रै भर्ना भएका छन् । यस अवधिमा डिप्लोमातर्फ ४२ हजार ६७१ भर्ना क्षमता भएकोमा २७ हजार ३९० जना भर्ना भएका छन् भने प्रिडिप्लोमामा २६ हजार ८२२ जना भर्ना गर्ने क्षमता भएकोमा जम्मा आठ हजार ६४१ जना मात्रै भर्ना भएको सिटिइभिटीले जनाएको छ । छात्रवृत्ति र शुल्कप्रिडिप्लोमा तह तथा डिप्लोमा तहका लागि सिटिइभिटीले प्रत्येक वर्ष विभिन्न शैक्षिक कार्यक्रममा विद्यार्थीलाई निःशुल्क छात्रवृत्ति दिँदै आएको छ । यो वर्ष पनि २९ वटा शैक्षिक कार्यक्रमका लागि डिप्लोमा तहमा तीन हजार ४७ जना र प्रिडिप्लोमा तहमा ६५१ जना गरी कुल तीन हजार ६९७ विद्यार्थीलाई निःशुल्क छात्रवृत्ति दिइँदै छ । परिषद्का अनुसार सामान्यतः सिटिइभिटीको कोर्स गर्न चाहनेका लागि न्यूनतम १५ हजारदेखि बढीमा पाँच लाख रुपियाँसम्म खर्च हुने गरेको छ ।प्रिडिप्लोमा र डिप्लोमामा फरक प्रिडिप्लोमा तह १८ महिने कोर्स हो । यसमा १५ महिना पाठ्यक्रमको पढाइ र तीन महिना प्रयोगात्मक हुन्छ । प्रिडिप्लोमा पढ्न एसइईमा जति प्राप्ताङ्क आए पनि फरक पर्दैन तर डिप्लोमा तह भने तीन वर्षको (छ सेमेस्टर) कोर्स हो । यसमा भएका कोर्स अध्ययन गर्न भने एसइईमा न्यूनतम दुई जिपिए ल्याएको हुनु पर्छ । स्वास्थ्यतर्फका विषय पढ्न गणित, विज्ञान र अङ्ग्रेजी विषयमा कम्तीमा ‘सी’ ग्रेड प्राप्त गरी न्यूनतम दुई जिपिए चाहिन्छ । त्यस्तै इन्जिनियरिङतर्फका विषय पढ्न गणित र विज्ञानमा कम्तीमा ‘सी’ ग्रेड र अङ्ग्रेजीमा कम्तीमा ‘डी प्लस’ ग्रेड प्राप्त गरी न्यूनतम दुई जिपिए ल्याएको हुनु पर्छ । कृषि तथा हस्पिटालिटीका विषय पढ्न गणित, विज्ञान र अङ्ग्रेजीमध्ये कुनै दुई विषयमा कम्तीमा ‘सी’ ग्रेड र एउटामा कम्तीमा ‘डी प्लस’ ग्रेड प्राप्त गरी न्यूनतम दुई जिपिए ल्याउनु पर्छ । प्रिडिप्लोमा तह उत्तीर्ण गरेपछि स्नातक पढ्न पाइँदैन । त्यसका लागि प्रिडिप्लोमा पढ्दै गर्दा +२ मा पनि भर्ना हुनु पर्छ तर डिप्लोमाका कोर्स अध्ययन गरेपछि भने स्नातकमा सजिलै भर्ना पाइन्छ । स्वास्थ्य तथा प्राविधिक मञ्चका महासचिव निर्मलप्रसाद सापकोटाले प्राविधिक विषय उत्तीर्ण गरेका अधिकांश विद्यार्थीले रोजगारी पाएको बताउनुभयो । श्रम बजारमा सिपयुक्त जनशक्तिको माग भएको भन्दै उहाँले सिटिइभिटीका कोर्समा बजारमा माग भएकै सिप सिकाउने भएकाले अध्ययनपश्चात् बेरोजगार भएर बस्नु नपर्ने बताउनुभयो ।",
      "link": "https://gorkhapatraonline.com/news/162404",
      "image": "https://gorkhapatraonline.com/storage/media/286369/conversions/kit-2-original-thumb.jpg"
    },
    {
      "slug": "162402",
      "title": "धेरैको रोजाइ व्यवस्थापन",
      "timestamp": 1751760000000,
      "source": "gp",
      "content": "माध्यमिक शिक्षाको सुनौलो ढोका मानिने एसइईमा सफल विद्यार्थी यतिबेला उच्च शिक्षाको आधार मानिने कक्षा ११ अध्ययन गर्दा कुन विषय छनोट गर्ने ? कहाँ अध्ययन गर्ने ? भन्नेमा उत्सुक छन् । व्यवस्थापन, विज्ञान, मानविकी, शिक्षालगायत व्यावसायिक तथा प्राविधिक शिक्षणका लागि विभिन्न कोर्स र प्रचारप्रसारसहित कलेजले भर्ना अभियान सुरु गरिरहेका छन् ।",
      "longContent": "माध्यमिक शिक्षाको सुनौलो ढोका मानिने एसइईमा सफल विद्यार्थी यतिबेला उच्च शिक्षाको आधार मानिने कक्षा ११ अध्ययन गर्दा कुन विषय छनोट गर्ने ? कहाँ अध्ययन गर्ने ? भन्नेमा उत्सुक छन् । व्यवस्थापन, विज्ञान, मानविकी, शिक्षालगायत व्यावसायिक तथा प्राविधिक शिक्षणका लागि विभिन्न कोर्स र प्रचारप्रसारसहित कलेजले भर्ना अभियान सुरु गरिरहेका छन् ।एसइईभन्दा अघि एसएलसी (विद्यालय तह प्रमाणपत्र) को परीक्षा सञ्चालन हुन्थ्यो । जुनबेला परीक्षार्थीले विशिष्ट, पहिलो, दोस्रो/तेस्रो श्रेणीको नम्बर पाउँथे । त्यसलाई हटाएर पछिल्लो समय जिपिए ग्रेडिङमा नतिजा प्रकाशित हुने गरेको छ । विगतमा एसएलसी उत्तीर्ण हुने र पछि एसइई पास हुनेमध्ये अधिकांश विद्यार्थीको रोजाइमा व्यवस्थापन सङ्काय हुने गरेको छ । त्रिभुवन विश्वविद्यालय व्यवस्थापन सङ्कायको विवरण अनुसार एसइई उत्तीर्ण (ग्रेडेड प्राप्त) गर्ने विद्यार्थीमध्ये ४८. १२ प्रतिशत विद्यार्थीको रोजाइ व्यवस्थापन शिक्षा हुने गरेको छ । यो सङ्ख्या प्रत्येक वर्ष वृद्धि हुने क्रममा रहेको देखिन्छ । राष्ट्रिय परीक्षा बोर्डका अनुसार व्यवस्थापन सङ्कायको विवरण अनुसार एसइई उत्तीर्ण (ग्रेडेड प्राप्त) गर्ने विद्यार्थीमध्ये ४८.१२ प्रतिशतले विद्यार्थीको रोजाइ व्यवस्थापन शिक्षा हुने गरेको छ । यो सङ्ख्या प्रत्येक वर्ष वृद्धि हुने क्रममा देखिन्छ ।त्रिभुवन विश्वविद्यालय व्यवस्थापन सङ्कायका डिन महेन्द्र चालिसे व्यावहारिक र जीवनोपयोगी हुनुका साथै सहज शैक्षिक प्रणालीका कारण व्यवस्थापन शिक्षा विद्यार्थीको पहिलो रोजाइमा पर्ने गरेको बताउनुहुन्छ । जुनसुकै विषयको अध्ययन पनि उत्तिकै महत्वपूर्ण हुने भए पनि व्यावसायिक तथा निजी जीवनमा समेत व्यवस्थापन अध्ययनको उपयोगिता बढी हुने भएकाले विद्यार्थीको आकर्षण रहेको बताउँदै चालिसे भन्नुहुन्छ, “व्यवस्थापन भनेको सङ्गठन, योजना, नेतृत्व र नियन्त्रणको कला हो जसले कुनै पनि संस्था वा व्यक्तिगत लक्ष्यलाई प्रभावकारी रूपमा प्राप्त गर्न मद्दत गर्छ ।”उहाँका अनुसार संसाधनको उचित उपयोगमार्फत मानिस, समय, पुँजी र सामग्रीलाई सही ढङ्गले व्यवस्थित गर्न सहज हुने भएकाले पनि व्यवस्थापन अध्ययनको विश्वव्यापी आकर्षण बढ्दो छ ।सेवामूलक वा व्यावसायिक संस्थालगायत कलकारखाना, उद्योग, व्यवसायसँगै अस्पतालको प्रमुख हुन पछिल्लो समय व्यवस्थापन अध्ययन अनिवार्य जस्तै बन्दै जानुले पनि यसको आकर्षण थप बढ्दै गइरहेको चालिसेको तर्क छ । व्यवस्थापन अध्ययनपछि विश्वव्यापी रूपमा रोजगारीको अवसर खुल्ने र आफैँ उद्यमी वा स्वरोजगार तथा कुशल व्यवस्थापनका लागि उपयोगी हुने भएकाले पनि व्यवस्थापन अध्ययनको महìव बढ्दो छ । शिक्षा, स्वास्थ्य, रोजगार, उत्पादन, वित्तीय तथा व्यवसायी संस्थामा व्यवस्थापन अध्ययन गरेको जनशक्ति अपरिहार्य जस्तै बन्दै गइरहेको छ । उच्च शिक्षाका लागि स्वदेश तथा विदेशी कलेजमा सहज भर्ना अध्ययन पूरा गरेपछि व्यवस्थापन, बैङ्क तथा वित्तीय संस्थामा रोजगारी र आफैँ उद्यमी बन्नसमेत यो शिक्षा उपयोगी मानिन्छ । नेपाल जस्ता विकासोन्मुख र अविकसित राष्ट्रमा समेत कर्पोरेट क्षेत्रमा व्यवस्थापन अध्ययन गरेको जनशक्ति अपरिहार्य जस्तै बन्दै छ । विकसित र सम्पन्न मुलुकका जुनसुकै कम्पनीको नेतृत्वमा पुग्न व्यवस्थापन अध्ययनबिना सम्भव छैन ।विद्यार्थीको सहज पहुँच व्यवस्थापन अध्ययन उत्कृष्टदेखि मध्यम तहका विद्यार्थीले सहज रूपमा अध्ययन गर्न सक्ने भएकाले व्यवस्थापन शिक्षा विद्यार्थीको रोजाइमा पर्ने गरेको छ । विभिन्न विश्वविद्यालयबाट सम्बन्धन प्राप्त पुराना तथा नयाँ कलेजमध्ये अधिकांशमा व्यवस्थापन शिक्षा अध्यापन हुने गरेको छ । सहरदेखि दुर्गम गाउँमा खुलेका कलेजसमेत व्यवस्थापन विषय पढाइ हुन थालेको छ ।त्रिभुवन विश्वविद्यालयका देशभरका आङ्गिक क्याम्पसमध्ये ८५० भन्दा बढीमा व्यवस्थापन विषय अध्यापन हुने गरेको छ । त्यसै गरी पूर्वाञ्चल, पोखरा, मध्यपश्चिम, संस्कृत, बौद्धलगायतका विश्वविद्यालयमातहतका कलेजमा पनि यसको अध्यापन हुने गरेको छ । व्यवस्थापन सङ्कायमा एक सयभन्दा बढी विषय समेटिएका छन् । अध्ययनको विविधता र व्यवहार उपयोगी शिक्षा रहेका कारण पनि यसमा विद्यार्थीको आकर्षण बढ्दो पाइको डिन चालिसेको तर्क छ । व्यवस्थापन अध्ययन पूरा गरेपछि रोजगारीका सहज अवसर स्वरोजगारमूलक व्यवसाय गर्नेका लागि अत्यन्त उपयोगी रहने भएकाले विद्यार्थी व्यवस्थापन सङ्कायप्रति आकर्षित भएका छन् । व्यवस्थापन अध्ययन हुने मुलुककै पुरानो नेपाल कमर्स क्याम्पसका प्रमुख जितेन्द्रप्रसाद उपाध्याय व्यवस्थापन शिक्षा व्यावहारिक, सरल र जीवनोपयोगी रहेका कारण अधिकांश विद्यार्थीको रोजाइमा पर्ने गरेको अनुभव सुनाउनुहुन्छ ।व्यवस्थापनलगायत हरेक विषय अध्ययन उत्तिकै महत्वपूर्ण र सम्भावनायुक्त रहने भए पनि व्यवस्थापन शिक्षाको दायरा थप फराकिलो, व्यावहारिक र जीवनोपयोगी रहेका कारण विद्यार्थी तथा अभिभावकको समेत रोजाइमा पर्ने गरेको उपाध्याय बताउनुहुन्छ । उहाँले भन्नुभयो, “व्यवस्थापनको अध्ययन विश्वव्यापी रूपमै बढ्दो क्रममा छ । श्रम तथा रोजगारीमा व्यवस्थापन शिक्षा अध्ययन गरेका जनशक्तिको माग ठुलो छ । शिक्षा, स्वास्थ्य, रोजगार, स्वरोजगार, उत्पादन, बजारीकरण मात्र नभई निजी जीवन सफल बनाउन पनि व्यवस्थापन अध्ययनको विशेष महत्व हुन्छ ।” एसइईमा उच्च तथा मध्यम ग्रेड हासिल गरेका विद्यार्थीले व्यवस्थापन विषय सहज रूपमा अध्ययन गर्न सक्ने भएकाले पनि यसमा विद्यार्थीको थप चाप रहने उपाध्यायको अनुभव छ । एसइई उत्तीर्ण गरी उच्च शिक्षा अध्ययनको तयारीमा रहेका विद्यार्थी हल्ला र सुनेको भरमा विषय छनोट नगरी आफूलाई रुचि भएको जुनसुकै विषय लिएर अध्ययन गरे सफलता प्राप्त हुने उपाध्यायको सुझाव छ । नेपालमा पछिल्लो समय बैङ्क तथा वित्तीय संस्थाको सङ्ख्या वृद्धिसँगै यसको दायरा पनि फराकिलो बन्दै गइरहेको छ । बहुराष्ट्रिय कम्पनीको आगमन, अर्थतन्त्रको दायरा थप फराकिलो बन्दै गइरहेका बेला आकर्षक रोजगारी र व्यावसायिक प्रवर्धनका लागि व्यवस्थापन अध्ययन क्षेत्र फराकिलो बन्दै गइरहेको छ । व्यवस्थापन विषयमा स्नातक पूरा स्वरोजगार व्यवसाय सञ्चालन गर्नुभएका युवा उद्यमी गणेश टन्डन भर्खरै एसइई सकेका विद्यार्थीलाई व्यवस्थापन विषय अध्ययन गर्न सुझाव दिनुहुन्छ । टन्डन भन्नुहुन्छ, “व्यवस्थापनको दायरा र यसको आयाम अत्यन्तै फराकिलो छ अध्ययन पूरा गरे पनि तुलनात्मक रूपमा रोजगारी पाउन सजिलो हुन्छ । व्यवस्थापनको अध्ययनले आफैँलाई उद्यमी बनाउन पनि अभिप्रेरित गर्छ ।” व्यवस्थापन अध्ययनसँगै विभिन्न वित्तीय संस्थाको अनुभव लिँदै हाल कामना सेवा विकास बैङ्कमा कार्यरत विष्णु भण्डारी रोजगारीको अवसर र करिअर डेभलपमेन्टका लागि व्यवस्थापन सङ्काय अध्ययन अत्यन्त महत्वपूर्ण हुने बताउनुहुन्छ । भण्डारी भन्नुहुन्छ, “व्यवस्थापन पढ्दा विभिन्न क्षेत्रमा जागिर पाउने सम्भावना हुन्छ । यसको अर्थ अन्य विषयको महत्व नै छैन भन्ने हैन तर मलाई अन्यको तुलनामा व्यवस्थापन विषय नै जीवनोपयोगी हुन्छ भन्ने लाग्छ ।” व्यवस्थापन सङ्काय अन्तर्गत पनि विभिन्न विषय पढाइ हुने गर्छ । अन्तर्राष्ट्रिय क्षेत्रमा अध्ययन र उपयोगी मानिने वित्तीय व्यवस्थापनका विभिन्न कोर्ससमेत पछिल्लो समय नेपालमै पढाइ सुरु भएका छन् । यस्ता विषयको अध्ययनले नेपालमा मात्र नभई अन्तर्राष्ट्रिय बजारमा समेत रोजगारको अवसर हुने भएकाले विद्यार्थीको रोजाइ हुने गरेको छ । बजारको माग अनुसार तयार भएका विभिन्न सङ्कायले आफूलाई थप परिष्कृत गर्दै लगेका छन् । जस्तै बिबिएस, बिबिए, होटेल म्यानेजमेन्ट, एकाउन्टेन्सी, फाइनान्स, ट्राभल एन्ड टुरिजम, बैङ्किङ एन्ड इन्स्योरेन्स जस्ता विषयमा विद्यार्थीले अध्ययन गर्न सक्छन् । यसका साथै प्राविधिक तथा व्यावसायिक शिक्षामा समेत व्यवस्थापन विषय उपयोगी हुने भएकाले यसमा विद्यार्थीको आकर्षण बढ्दै गइरहेको छ । विश्वविद्यालय शिक्षा पूरा गरेर मात्र रोजगारी तथा स्वरोजगारीका लागि तह प्रतिस्पर्धी हुन्छ भन्ने हुँदैन । यसका ट्रेन्ड अन्तर्राष्ट्रिय अभ्यास केसस्टडी गरी त्यसको व्यावहारिक प्रयोगलाई आत्मसात् गरी अध्ययनबिना सफलता हासिल गर्न भने कठिन छ । व्यवस्थापनसँगै हरेक विषयमा मेहनत र लगनशीलता अपनाउन सके सफलता सहजै प्राप्त हुने भएकाले अनुशासनपूर्वक अध्ययन गर्न विद्यार्थी भाइबहिनीलाई शिक्षा क्षेत्रका जानकारहरूको सुझाव छ ।लक्ष्यप्राप्तिमा सहयोग रणनीतिक योजना बनाएर संस्थागत उद्देश्य पूरा गर्न सजिलो हुन्छ । निर्णय क्षमतामा सुधार, तथ्याङ्क विश्लेषण र तर्कका आधारमा उत्तम निर्णय लिन सकिन्छ । आवश्यकता व्यावसायिक सफलताका लागि हालको प्रतिस्पर्धी बजारमा व्यवसाय चलाउन, नयाँ उत्पादन ल्याउन र ग्राहक समाधान गर्न व्यवस्थापन ज्ञान आवश्यक छ । व्यक्तिगत विकास : समय प्रबन्ध, टोली नेतृत्व र समस्या समाधान क्षमताले व्यक्तिलाई प्रोफेसनल र व्यक्तिगत जीवनमा अगाडि बढाउँछ । एमबिए, एचआर, फाइनान्स, मार्केटिङ, बैङ्किङ, इन्स्योरेन्स तथा सिए जस्ता व्यवस्थापनका कोर्सले रोजगारीमा प्राथमिकता दिलाउन सक्छन् । व्यवस्थापन पढ्दा प्रयोगात्मक ज्ञान हासिल हुनुका साथै केसस्टडी, प्रोजेक्ट वर्क र इन्टर्नसिपले वास्तविक जीवनमा प्रबन्धनले कसरी काम गर्छ भन्ने बुझ्न सिकाउँछ । नेतृत्व क्षमतामा वृद्धि, ग्रुप डिस्कसन, प्रिजेन्टेसन र टिमवर्कले आत्मविश्वास बढाउँछ । तथ्याङ्क विश्लेषण विषय औसत रूपमा गाह्रो हुने भएकाले अध्ययनमा मेहनत आवश्यक पर्छ । व्यवस्थापन केवल डिग्री मात्र नभई जीवनभर प्रयोग हुने कौशल रहेकाले यसलाई रोजगारीमा मात्र जोडेर हेर्नु पर्याप्त हुँदैन ।",
      "link": "https://gorkhapatraonline.com/news/162402",
      "image": "https://gorkhapatraonline.com/storage/media/286373/conversions/IMG_3731-1-scaled-original-thumb.jpg"
    },
    {
      "slug": "162401",
      "title": "जग बलियो बनाउन विज्ञान",
      "timestamp": 1751760000000,
      "source": "gp",
      "content": "माध्यमिक शिक्षा परीक्षा (एसइई) पछि विज्ञान पढ्ने कि नपढ्ने ? आर्थिक अवस्थाले भ्याउँछ कि भ्याउँदैन भनेर धेरै विद्यार्थी अन्योलमा छन् ।",
      "longContent": "माध्यमिक शिक्षा परीक्षा (एसइई) पछि विज्ञान पढ्ने कि नपढ्ने ? आर्थिक अवस्थाले भ्याउँछ कि भ्याउँदैन भनेर धेरै विद्यार्थी अन्योलमा छन् । कतिपय साथीको लहैलहैमा लागेर विषय तथा कलेज छनोट गर्ने र पछि पछुताउने पनि गरेका पाइन्छन् । त्यसैले विज्ञान विषय विद्यार्थी र अभिभावकको रोजाइ बनाउने हो भने कलेज, अभिभावक र विद्यार्थीबिच सही परामर्श हुनु जरुरी रहेको शिक्षाकर्मी औँल्याउँछन् । त्यसका लागि सुरुवातमै विज्ञान विषय पढ्नुको उद्देश्य के हो भनेर बुझ्न जरुरी हुने माध्यमिक विद्यालय सञ्चालक सङ्घ (हिसान) अध्यक्ष तथा गोल्डेन गेट कलेजका सञ्चालक रमेश सिलवाल प्रस्ट पार्नुहुन्छ ।उहाँका अनुसार वर्तमान विश्वको आवश्यकता भनेको विज्ञान र प्रविधि नै हो । त्यसैले त्यो जनशक्ति निर्माण गर्ने सुरुवाती समय नेपालमा भनेको एसइईपछिको पढाइ हो । विज्ञान भनेको व्यवस्थित अध्ययन हो । विज्ञान सत्यतथ्यमा आधारित रहेर अध्ययन गरिने विषय हो । कक्षा ११ देखि नै किन पढ्ने भन्ने सवालमा भोलि मास्टर्स, एमफिलदेखि पिएचडीसम्म विज्ञानका विभिन्न हाँगा समातेर अघि बढ्नका लागि पढ्ने हो । अर्को चाहिँ विद्यार्थी र अभिभावकको आकाङ्क्षा आफ्ना छोराछोरी डाक्टर, इन्जिनियर बनिदिऊन् भन्ने हुन्छ । त्यो पूरा गर्दै भविष्य सुनिश्चित गर्न विज्ञान पढ्ने हो । अन्य प्राविधिक क्षेत्र कृषि, वन तथा आइटीमा भविष्य बनाउन प्रमुख आधार पनि विज्ञान नै भएकाले यही विषयमा जोडबल गर्ने हो । विज्ञान पढेको विद्यार्थीले भविष्यमा अर्को विषय व्यवस्थापन र मानविकीमा जान्छु भन्यो भने पनि उसले पहिले त्यही विषय पढेकाले भन्दा राम्रो गरेर अघि बढ्न सक्ने सिलवाल बताउनुहुन्छ । उहाँले भन्नुभयो, “विज्ञान पढेकामा सिस्टेमेटिक विश्लेषणको क्षमता बढी हुन्छ र नियमित पढ्ने तथा तथ्यसँग खेल्ने बानीको विकास हुन्छ, जुन भविष्यमा जाने पेसामा निकै सहयोगी हुन्छ ।” संसारमा हरेक विषय आफैँमा गाह्रो हुन्छ । तिनलाई कसरी सहज बनाउने भन्ने क्षमता विद्यार्थीले विज्ञानबाट राम्रो सिक्न सक्छन् । कतिपयले विज्ञान पढ्नु भनेको हिसाबका ठेली पढ्नु पर्छ भनेर अप्ठ्यारो मान्ने गरेको पाइन्छ तर उहाँ हिसाबलाई सबै विषयसँग जीवनमा जोडेर लैजानुपर्ने सुझाव दिनुहुन्छ । हिसाब त दैनिक जीवनमै कति गर्नु पर्छ । त्यसलाई अझ सजिलो विज्ञानको पढाइले बनाउँछ । अप्ठ्यारो लाग्यो भनेर व्यवस्थापन पढ्दा त्यहाँ पनि लेखाको हिसाब त पढ्नै पर्छ । त्यसैले बरु विज्ञानमै हिसाब पढ्दा भोलि व्यवस्थापनमा हिसाब गर्नै परे सजिलो बनाउने उहाँ बताउनुहुन्छ । अलिकति बढी मेहनत गर्नु पर्छ त्यत्ति हो । विज्ञान चाहिँ असाध्यै गाह्रो, हिसाब छुनै नसकिने, म्यानेजमेन्ट सजिलो भन्ने बजारको हल्ला सही नभएको तर्क सिलवाल गर्नुहुन्छ । गोल्डेन गेट कलेज आफैँमा विश्वविद्यालय बनाउने दिशामा अग्रसर भएकाले पनि नयाँ विद्यार्थीका लागि राम्रो अवसर प्रदान गर्ने मिसनका साथ अघि बढिरहेको उहाँले प्रस्ट्याउनुभयो । नेपालका उत्कृष्ट कलेजमध्ये उच्च २० भित्र गोल्डेन गेट कलेज पर्ने दाबी उहाँको छ । पिनाकल कलेजका प्राचार्य ऋषि तिवारीका अनुसार विज्ञान पढ्ने विद्यार्थीको पहिलो प्राथमिकता भनेको चिकित्सा शिक्षा र इन्जिनियरिङ हुन्छ । त्यसपछि कृषि विज्ञान, फरेस्ट्री, पारामेडिकल प्राथमिकतामा पर्छ । पछिल्लो समय विज्ञान पढ्ने विद्यार्थीको आइटी इन्जिनियरिङमा आकर्षण राम्रो छ । आइटी जुनसुकै विषयको उच्च शिक्षासँग मिसिएर जाँदा पनि सुनमा सुगन्ध जस्तै भएको उहाँ बताउनुहुन्छ । उहाँ भन्नुहुन्छ, “विज्ञान विषय भनेको कस्तो हो भने भोलि यिनै विषयमा जानु पर्छ भन्ने छैन, जुन विषयमा पनि जान सकिन्छ ।” पछि इकोनोमिक्समा पनि जान सकियो, अरूमा गए पनि अब्बल नै हुन सकिन्छ । त्यसैले विद्यार्थीको राम्रो भविष्य बनाउनका लागि जता पनि जान सकिने ठाउँ हो । उहाँका अनुसार विज्ञान पढ्नेहरू विषयका हिसाबले दुई वटा समूहमा पढ्न सक्छन् । एउटा फिजिकल र अर्को भनेको बायोलोजिकल समूह हो । फिजिकल पढ्न चाहने विद्यार्थी प्रायः स्ट्रक्चरल इन्जिनियरिङ र कम्प्युटर इन्जिनियरिङमा राम्रो भविष्य बनाउन सक्छन् । यीबाहेक फिजिकलका पार्टहरू हुने सबैतिर जान पाउँछन् तर पढ्दा चाहिँ फिजिक्स र केमेस्ट्री सबैले पढ्नु पर्छ । विज्ञानमा म्याथ पनि अनिवार्य छ । त्यसमा पछिल्लो समय कम्प्युटर विषय पनि पढ्न पाइन्छ । यी माथिका विषयसँगै बायोलोजीसमेत लिएर पढ्ने विद्यार्थी बायोलोजिकल समूह हुन् । बायोलोजीसमेत लिएर पढ्ने विद्यार्थी भने इन्जिनियरिङसँगै मेडिकल, पारामेडिकल, इकोनोमिक्स, म्यानेजमेन्ट, फरेस्ट्री, एग्रिकल्चरलगायत सबैतिर जान पाउँछन् । विज्ञान पढ्नेहरू डाक्टर र इन्जिनियर मात्र बन्नु पर्छ भन्ने भ्रम रहेको औँल्याउँदै उहाँ भन्नुहुन्छ, “पढ्न चाहनेले पढ्न उत्सुक हुनु पर्छ, विज्ञान बहुआयामिक विषय भएकाले पछिको भविष्य जहाँ गएर पनि अब्बल बनाउन सक्छन् ।” शैक्षिक करियरका लागि विज्ञान विषय बलियो जग भएकाले नआत्ती पढ्न उहाँ सुझाउनुहुन्छ । प्लस टुपछि विदेशमा पढ्न जान चाहन्छन् भने पढ्ने विज्ञान नै हो । विदेशका युनिभर्सिटीमा अधिकांश पढाइने भनेको आइटी, होटेल व्यवस्थापन र व्यवस्थापनका विषय हुन् । त्यसका लागि अहिलेदेखि नै विज्ञान पढेर राम्रो गर्न सकियो भने विदेशी पढाइमा प्रतिस्पर्धी बनेर राम्रो गर्न सक्ने दाबी उहाँले गर्नुभयो । विदेशमा पढ्न जानेलाई एग्रिकल्चर, भेटेरिनरी आदि पढ्न पनि प्लस टुमा विज्ञान विषयको महत्व बढी रहेको छ । विज्ञानमा राम्रो छुटसहित छात्रवृत्तिको अवसर आफ्नो कलेजले दिएको उहाँले बताउनुभयो । फिल्ड भिजिट, राम्रो ल्याब र पुस्तकालयको सुविधा राम्रो रहेको जानकारी दिनुभयो । साउथ वेस्टर्न कलेजका सहायक प्राचार्य हरिसिंह केसी एसइईपछि कुनै अन्योलमा नपरी विज्ञान पढ्न विद्यार्थीलाई सुझाव दिनुहुन्छ किनभने विज्ञान विषय लिएर पढ्नेका लागि भविष्यमा धेरै थरीका पेसागत मार्ग खुला रहन्छ । उहाँका अनुसार विज्ञान पढेपछि मेडिकल डाक्टर पढ्छु भन्दा पनि भयो । इन्जिनियरिङका विभिन्न क्षेत्रमा पनि पढ्न सकियो । त्यति मात्र होइन, कृषि, वन विज्ञानसँगै व्यवस्थापन, शिक्षा, मानविकी जता गए पनि विज्ञान पढेकाले राम्रो गर्न सक्ने सम्भवना रहेको उहाँ बताउनुहुन्छ । विज्ञान एउटा प्राविधिक विषय पनि हो । उहाँले भन्नुभयो, “पढेर मात्र हुन्न, भोलि जागिर खाँदै पढ्नका लागि पनि विज्ञान पढेकाले छिटो त्यो अवसर पाउन सक्छन् । दुई वर्ष विज्ञान पढ्नु भनेको पढ्नु मात्र नभएर मेहनत गर्ने बानीको विकास गर्नु पनि हो ।” पढ्ने बानीसँगै मेहनत गरेर राम्रो गर्ने बानीको विकास पनि विज्ञानको पढाइले गराउँछ । टिन एजका विद्यार्थीको मन चञ्चल हुन्छ । समय अन्यत्र फालेर पढाइमा कम समय दिने र बरालिने चरित्र रोक्न पनि विज्ञान विषयको पढाइले सघाउँछ । उच्च शिक्षाका लागि बाहिर जान्छु, त्यसका लागि बरु अहिले मेहनत गर्छु भन्नेका लागि विज्ञान विषय वरदान सरह भएको उहाँको दाबी छ । केसीले थप्नुभयो, “विदेशी विश्वविद्यालयले लैजाने भनेको राम्रो विषय, राम्रो जिपिएसहितका मेहनती र क्रिम विद्यार्थी नै हुन्, त्यसैले त्यो बानी र मेहनत विज्ञान विषयले सिकाउँछ ।” विज्ञान पढ्न चाहने विद्यार्थीका लागि उहाँको कलेजले मेरिटका आधारमा र सरकारी विद्यालयबाट आउन चाहने र राम्रो गर्न सक्छु भन्ने इच्छाशक्ति भएका विद्यार्थीलाई राम्रो छात्रवृत्तिको अवसर प्रदान गरिरहेकोे जानकारी दिनुभयो । विद्यार्थीलाई दबाब दिनुहुन्न : सिलवालउच्च शिक्षालय तथा माध्यमिक विद्यालय सङ्घ (हिसान) का अध्यक्ष रमेश सिलवालका अनुसार एसइई दिएर बसेका विद्यार्थी काँचो माटो सरह हुन् । उनीहरूको उमेर, सोच र शारीरिक संरचना यतिखेर जता ढाल्दा पनि ढल्कने अवस्थाको हुन्छ । उहाँले भन्नुभयो, “उमेर नै टिनएजर अर्थात् जता मर्काए पनि मर्किन सक्ने उमेर । यस्तोमा अभिभावकले बुझेर अनि आफ्ना बालबालिकालाई बुझाएर भविष्य सुदृढ बनाउनेतिर लाग्नु पर्छ ।” उनीहरूको रुचि के छ, क्षमता र सिप के छ वा बुझेर वा नबुझेर कुन विषय पढ्न खोजेको छ भन्ने कुरा पहिले अभिभावकले थाहा पाउनु पर्छ । यी सबै कुराको विश्लेषण गरेर त्यो पढ्न दिनु पर्छ । नेपाली समाजमा पढ्नका लागि जबरजस्ती दबाब दिने संस्कार छ । त्यो गलत रहेको उहाँको ठहर छ । उहाँले भन्नुभयो, “यो विषयमा म चाहिँ खुसी छु किनभने मेरो विद्यालयमा चार जिपिए ल्याएका पाँच जना व्यवस्थापनमा भर्ना भए । जसमध्ये तीन जनाको बाबुआमा डाक्टर, इन्जिनियर पढाउन खोज्ने थिए । अरू दुई जना चाहिँ व्यवस्थापन नै पढाउन राजी भएका अभिभावक थिए ।”विद्यार्थीको चाहना अभिभावकले पनि बुझ्नु पर्छ । उहाँका अनुसार जसरी राष्ट्र बैङ्कको गभर्नर हुन इकोनोमिक्स अथवा व्यवस्थापनको ज्ञाता हुनु पर्छ । उहाँले भन्नुभयो, “राष्ट्र बैङ्कको गभर्नर एउटा डाक्टर वा इन्जिनियर बन्न सक्दैन, राष्ट्रिय योजना आयोगमा उसले विश्लेषण गर्न सक्दैन, वित्तीय विश्लेषण गर्न पनि सक्दैन, बैङ्कको सिइओ हुन सक्दैन, अर्थ मन्त्रालय समाल्न सक्दैन ।” उता व्यवस्थापन पढेकाले बिरामीको उपचार गर्न सक्दैनन् । सहर र घर बनाउन सक्दैनन् । त्यसैले कुनै पनि विषय आफैँमा सानो वा ठुलो हुँदैन तर जुन विषय रोजेको छ त्यसमा कमान्डिङ चाहिँ हुनु पर्छ । अहिलेको शिक्षा क्षेत्रले कुन उद्देश्यका निम्ति कलेज खोलेको हो । त्यसको विगत र आगत बुझेर कलेज छान्नु पर्छ । चार/पाँच वर्ष चलाउँछु, अलिकति पैसा आयो भने बेचेर जान्छु भन्ने कलेजमा भर्ना हुनुहुँदैन । उहाँका अनुसार शिक्षा भनेको कोर्स बुक पढ्नु र नम्बर ल्याउन मात्र पढ्नु होइन । पढेपछि ज्ञान हुनु पर्छ । त्यतिले मात्र पुग्दैन, विवेक, संस्कार, सिपसँगै राष्ट्रभक्ति पनि विद्यार्थीमा चाहिन्छ । नेपालमा पनि तिम्रो भविष्य छ भनेर कलेजहरूले अहिलेको पुस्ताका विद्यार्थीलाई उत्साहित बनाउनु पर्छ । कक्षामा पढाउँदा विद्यार्थीकेन्द्रित अन्तव्रिर्mया हुनु पर्छ । अहिलेको शिक्षा शिक्षककेन्द्रित छ, त्यो बदल्नु पर्छ । अरू बेला शिक्षक बढी बोल्ने, विद्यार्थीले परीक्षामा मात्र पढ्ने चलन हटाउनु पर्छ ।त्यति मात्र होइन, जीवन कसरी जिउने भनेर जीवन जिउने कला पनि सिकाउनु पर्छ । त्यसैले शैक्षिक संस्थाहरूले पनि पढाइबाहेक मानव जीवनलाई चाहिने खेलकुद, गीतसङ्गीत, कला संस्कृति र समुदायमा घुलमिल हुने क्रियाकलापलाई पनि ध्यान दिन जरुरी छ । सबैभन्दा बढी विदेशमा पलायन हुने मात्र हैन, कर्मभूमि नेपाललाई बनाउने खालको वातावरण बनाउन जरुरी छ । नेपालको शिक्षालाई अन्तर्राष्ट्रिय जगत्मा प्रतिस्पर्धी बनाउने गरी अघि बढाउनुपर्नेमा उहाँ जोड दिनुहुन्छ । विद्यार्थी बिदाको दिन पनि कलेज आयो भने बुझ्नुस् त्यहाँको पढाइ राम्रो छ । घिच्याएर र बाध्य बनाएर कलेज जानु प¥यो भने वा विद्यार्थी बेखुसी भयो भने त्यो कलेज राम्रो हुँदैन । त्यसैले विद्यार्थीलाई खुसी बनाउनु, पढाउने होइन, पढ्ने बनाउनु र विश्लेषण गर्न सक्ने बनाउनु कलेजहरूको जिम्मेवारी हो ।",
      "link": "https://gorkhapatraonline.com/news/162401",
      "image": "https://gorkhapatraonline.com/storage/media/286372/conversions/LRI_1-original-thumb.jpg"
    },
    {
      "slug": "162379",
      "title": "स्रोत नखुलेको रकम सहकारीमा किन ?",
      "timestamp": 1751760000000,
      "source": "gp",
      "content": "भूमि व्यवस्था, सहकारी तथा गरिबी निवारणमन्त्री बलराम अधिकारीले नेपालका सहकारीले सहकारीको नीति, सिद्धान्त र मान्यता अनुसार नचलेकाले समस्या जटिल बनेको बताउनुभएको छ ।",
      "longContent": "गोरखापत्र समाचारदाताकाठमाडौँ, असार २२ गते । भूमि व्यवस्था, सहकारी तथा गरिबी निवारणमन्त्री बलराम अधिकारीले नेपालका सहकारीले सहकारीको नीति, सिद्धान्त र मान्यता अनुसार नचलेकाले समस्या जटिल बनेको बताउनुभएको छ । शनिबार अन्तर्राष्ट्रिय सहकारी दिवसको अवसरमा राष्ट्रिय सहकारी महासङ्घ नेपालले आयोजना गरेको कार्यक्रममा बोल्दै मन्त्री अधिकारीले सहकारीमा राखिने रकमको स्रोत र ऋण परिचालन अझै संशयपूर्ण रहेको बताउनुभयो ।“सहकारी नीति र उद्देश्य अनुसार काम गरेका छन् कि छैनन् ? सहकारीमा ठुलो रकम कसरी आयो भन्नेबारे ख्याल गर्न पर्छ कि पर्दैन ?” उहाँले प्रश्न गर्नुभयो, “सहकारीले धितो नराखी ५०/६० करोड रुपियाँ एउटै व्यक्तिलाई दिने अधिकार कहाँ छ ?” सबैको माग अनुसार सहकारीका बेथिति रोक्न सहकारी नियमन प्राधिकरण बने पनि सुरुमै विरोध हुँदा प्राधिकरण बनेको तर चाहे अनुसार काम गर्न नसकेको बताउनुभयो । उहाँले भन्नुभयो, “सहकारीलाई नियमन गर्न बनेको सहकारी नियमन प्राधिकरणले कसरी काम गर्छ, कस्तो विधि बनाउँछ भन्ने कुराको सुरुवात नहुँदै नियन्त्रण र खबरदारीको कुरा आउन थाल्यो । बिग्रेको कुरालाई नियन्त्रण नगर्ने हो भने त्यो ठिक ठाउँमा आउँदैन ।” मन्त्री अधिकारीले सहकारीमैत्री ऐन संशोधनका लागि आफू प्रतिबद्ध रहेको बताउँदै, सहकार्य र एकताको आवश्यकता औँल्याउनुभयो ।सहकारी क्षेत्रमा देखिएका विद्यमान समस्या समाधानका लागि बचत तथा ऋणको मुख्य कारोबार गर्ने सहकारी संस्थाको नियमन गर्न सहकारी ऐन, २०७४ मा संशोधन गरी राष्ट्रिय सहकारी नियमन प्राधिकरणको स्थापना भएको हो ।हरेक वर्ष जुलाई महिनाको पहिलो शनिबार मनाइने अन्तर्राष्ट्रिय सहकारी दिवसमा यस वर्ष ‘सहकारी : एक राम्रो विश्वको निर्माणका लागि समावेशी र दिगो समाधानका संवाहक’ भन्ने नाराका साथ मनाइएको हो । अन्तर्राष्ट्रिय सहकारी महासङ्घले सन् १९२३ देखि अन्तर्राष्ट्रिय सहकारी दिवस मनाउन सुरु गरेको हो ।संयुक्त राष्ट्र सङ्घले समेत समुदायको सामाजिक आर्थिक तथा सांस्कृतिक विकासमा सहकारीको महत्वपूर्ण योगदानको कदर गर्दै यसै दिनलाई सन् १९९५ देखि संयुक्त राष्ट्र सङ्घ अन्तर्राष्ट्रिय सहकारी दिवसका रूपमा मनाउन थालेको हो ।कार्यक्रममा मन्त्रालयका सचिव केदारनाथ शर्मा, महासङ्घका सल्लाहकार केशव बडाल, दीपकप्रकाश बाँस्कोटा, खगराज अधिकारीलगायतले सहकारी व्यवस्थापनका विभिन्न आयाममा चर्चा गर्नुभएको थियो । आर्थिक सर्वेक्षण २०८१/८२ का अनुसार गत फागुनमा सहकारी संस्थाको सङ्ख्या ३२ हजार ९६५ रहेको छ । यस अवधिसम्म सेयर सदस्य सङ्ख्या एक करोड नौ लाख पाँच हजार १९२ र सेयर पुँजी एक खर्ब ४३ अर्ब २९ करोड रहेको छ । सहकारी क्षेत्रमा ११ खर्ब २५ अर्ब २८ करोड बचत परिचालन भई नौ खर्ब २३ अर्ब ४७ करोड कर्जा प्रवाह भएको छ । सर्वेक्षण अनुसार सहकारी क्षेत्रमा ९४ हजार व्यक्ति प्रत्यक्ष रोजगार छन् ।",
      "link": "https://gorkhapatraonline.com/news/162379",
      "image": "https://gorkhapatraonline.com/storage/media/286336/conversions/coop-diwas-pic-original-thumb.jpg"
    },
    {
      "slug": "162372",
      "title": "हवाई सुरक्षा चुनौती हटाउन विधेयक: पाण्डे",
      "timestamp": 1751760000000,
      "source": "gp",
      "content": "संस्कृति, पर्यटन तथा नागरिक उड्डयनमन्त्री बद्री पाण्डेले नेपालमा हवाई सुरक्षासम्बन्धी चुनौती कायमै रहेकाले नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक–२०८१ लाई अगाडि बढाउन ढिलाइ गर्न नहुने बताउनुभएको छ ।",
      "longContent": "गोरखापत्र समाचारदाताकाठमाडौँ, असार २२ गते । संस्कृति, पर्यटन तथा नागरिक उड्डयनमन्त्री बद्री पाण्डेले नेपालमा हवाई सुरक्षासम्बन्धी चुनौती कायमै रहेकाले नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक–२०८१ लाई अगाडि बढाउन ढिलाइ गर्न नहुने बताउनुभएको छ ।प्रतिनिधि सभा अन्तर्गत अन्तर्राष्ट्रिय सम्बन्ध तथा पर्यटन समितिको बैठकमा उहाँले उल्लिखित विधेयक अन्तर्राष्ट्रिय निकायको सिफारिस र देशको आवश्यकताका आधारमा ल्याइएकाले नियामक र सेवाप्रदायक निकाय छुट्टिएर स्वायत्त रूपमा सञ्चालनमा ल्याए मात्र हवाई सुरक्षामा सुधार आउने विश्वास व्यक्त गर्नुभयो ।उहाँले भन्नुभयो, “नेपाल नागरिक उड्डयन प्राधिकरण विधेयक र नेपाल हवाई सेवा प्राधिकरणसम्बन्धी विधेयक सरकारको तर्फबाट कुनै संस्था टुक्य्राउने उद्देश्यले नभई व्यवस्थित पार्ने दृष्टिकोणबाट आएको हो । प्राधिकरणलाई नियामक र सेवाप्रदायक निकायका रूपमा छुट्टाछुट्टै संरचना आवश्यक रहेकाले अन्तर्राष्ट्रिय नागरिक उड्डयन सङ्गठनलगायतका निकायको सिफारिस र नेपालको आवश्यकताका आधारमा विधेयक ल्याइएको हो ।”मन्त्री पाण्डेले विधेयक तयार पार्ने क्रममा सरोकारवाला निकाय र विज्ञहरूसँग पटकपटक छलफल र परामर्श भइसकेकाले अव संशोधनमाथि गहन छलफल गरेर निष्कर्षमा पुग्नु पर्नेमा जोड दिनुभयो । छलफलमा समितिका सभापति राजकिशोर यादवले विधेयक महत्वपूर्ण प्रकृतिको भएको उल्लेख गर्दै सांसदलाई गम्भीरतापूर्वक छलफलमा सहभागी भई मार्गप्रशस्त गर्न आग्रह गर्नुभयो ।",
      "link": "https://gorkhapatraonline.com/news/162372",
      "image": "https://gorkhapatraonline.com/storage/media/286329/conversions/Badri-Pandey-original-thumb.jpg"
    },
    {
      "slug": "162371",
      "title": "भृकुटीमण्डपको बक्यौता तहसिल कार्यालयले उठाउने",
      "timestamp": 1751760000000,
      "source": "gp",
      "content": "समाज कल्याण परिषद्ले भृकुटीमण्डपको भवन, जग्गा र प्रदर्शनी स्थल प्रयोग गरेबापतको बक्यौता कुमारी चोक तथा केन्द्रीय तहसिल कार्यालयले उठाउने भएको छ । परिषद्ले बारम्बार ताकेता गर्दासमेत बक्यौता उठाउन नसकेपछि विभिन्न ५१ सङ्घ संस्थाको ६ करोड ८१ लाख ९६ हजार रुपियाँ उक्त कार्यालयले उठाउने भएको हो ।",
      "longContent": "गोरखापत्र समाचारदाता काठमाडौँ, असार २२ गते । समाज कल्याण परिषद्ले भृकुटीमण्डपको भवन, जग्गा र प्रदर्शनी स्थल प्रयोग गरेबापतको बक्यौता कुमारी चोक तथा केन्द्रीय तहसिल कार्यालयले उठाउने भएको छ । परिषद्ले बारम्बार ताकेता गर्दासमेत बक्यौता उठाउन नसकेपछि विभिन्न ५१ सङ्घ संस्थाको ६ करोड ८१ लाख ९६ हजार रुपियाँ उक्त कार्यालयले उठाउने भएको हो । समाज कल्याण परिषद्का सहायक निर्देशक खगनाथ रेग्मीले भृकुटीमण्डपको बक्यौता उठाउन कुमारी चोक तथा केन्द्रीय तहसिल कार्यालयबाट उठाउने गरी टिप्पणी उठाएको जानकारी दिनुभयो । उहाँले भन्नुभयो, “दुर्गा भट्टराई प्रमुख हुँदा तहसिल कार्यालयलाई उठाउन टिप्पणी तयार गरी केन्द्रीय कार्यालयमा पेस गरिसक्नुभएको छ । हामीले उठाउन धेरै प्रयास गर्‍यौँ, सकेनौँ । तहसिल कार्यालयले उठाएर राज्यको ढुकुटीमा जम्मा हुन्छ ।” उहाँले आफूहरूले उठाउन नसके पनि कुमारी चोक तथा तहसिल कार्यालयले कानुनबमोजिम उठाएर राज्यको ढुकुटीमा जम्मा हुने भएकाले राज्यको सम्पत्ति कसैले दुरुपयोग गर्न नहुने बताउनुभयो । परिषद्को भृकुटीमण्डप कार्यालय प्रमुख भट्टराईले गत असार ९ गते कुल बक्यौता ६ करोड ८१ लाख ९६ हजार बुझाएको उहाँले बताउनुभयो ।परिषद्ले गत चैत २१ गते सार्वजनिक सूचना जारी गरेर ५१ सङ्घ संस्था, व्यक्तिलाई बक्यौता तिर्न सार्वजनिक सूचना जारी गरेको थियो । त्यतिबेला पर्यटन बोर्डले मात्रै कुल १० लाख ६७ हजार ९०३ रुपियाँ २८ पैसा बक्यौता दिने वचन दिएको थियो । अरू कुनै सङ्घ संस्थाले जवाफ दिएनन् । राजनीतिक पहुँचका भरमा समाज कल्याणको भृकुटीमण्डपको जग्गा, भवन, स्टल प्रयोग गरेर रकम नतिरेपछि बक्यौतालाई ब्याजमा जोडेपछि रकम बढ्दै गएको हो । बक्यौता ३० वर्षभन्दा बढी भएपछि कतिपयको मृत्यु भइसकेको छ भने कतिपय बक्यौता नतिरी फरार भएका छन् । बक्यौता उठाउन बाँकी नयाँभन्दा पुराना बढी भएकाले रकम असुल गर्न परिषद्लाई उत्तिकै सकस परेको छ ।",
      "link": "https://gorkhapatraonline.com/news/162371",
      "image": "https://gorkhapatraonline.com/storage/media/286328/conversions/samaj-kalyan-parisad-original-thumb.jpg"
    },
    {
      "slug": "162370",
      "title": "सार्वजनिक सडक ऐनको मसौदा तयार",
      "timestamp": 1751760000000,
      "source": "gp",
      "content": "सरकारले पाँच दशकपछि नयाँ सार्वजनिक सडक ऐन ल्याउन मसौदासमेत तयार गरेको छ । अहिले ‘सार्वजनिक सडक ऐन–२०३१’ कार्यान्वयनमा छ । अहिले सार्वजनिक सडक ऐन–२०३१ अन्तर्गतै सडक निर्माण, मर्मतसम्भारलगायतका काम हुँदै आएको छ ।",
      "longContent": "काठमाडौँ, असार २२ गते । सरकारले पाँच दशकपछि नयाँ सार्वजनिक सडक ऐन ल्याउन मसौदासमेत तयार गरेको छ । अहिले ‘सार्वजनिक सडक ऐन–२०३१’ कार्यान्वयनमा छ । अहिले सार्वजनिक सडक ऐन–२०३१ अन्तर्गतै सडक निर्माण, मर्मतसम्भारलगायतका काम हुँदै आएको छ । सार्वजनिक सडकलाई थप स्तरीय र भरपर्दो बनाउन नयाँ सार्वजनिक सडक ऐनको मसौदा तयार गरिएको हो । भौतिक पूर्वाधार तथा यातायात मन्त्रालयलका सहसचिव तथा सडक सुरक्षा परिषद्का सदस्यसचिव कृष्णराज पन्तले सडकलाई थप सुरक्षित, स्तरीय र भरपर्दो बनाउन नयाँ सार्वजनिक सडक ऐन ल्याउन लागिएको बताउँदै त्यसका लागि ‘सार्वजनिक सडक सम्बन्धमा व्यवस्था गर्न बनेको विधेयक’ को मसौदासमेत तयार भइसकेको जानकारी दिनुभयो । उहाँले पुरानो ऐनलाई समायानुकूल बनाउन नयाँ ऐन ल्याउन लागिएको स्पष्ट पार्नुभयो ।उहाँका अनुसार मन्त्रालयले विधेयकको मसौदा तयार गरी सरोकारवाला विभिन्न निकाय र व्यक्तिसँग छलफल गरिरहेको छ । अब रायसुझाव तथा प्रक्रियाका लागि कानुन, न्याय तथा संसदीय मामिला मन्त्रालय र अर्थ मन्त्रालय पठाइने छ । प्रस्तावित नयाँ ऐनको विधेयकमा सार्वजनिक सडकमा क्षति पुर्‍याउनेलाई दण्ड जरिबाना व्यवस्था गर्नुका साथै सडकको वर्गीकरण, सडक सीमा, संरचनाको सीमा, सडक निर्माण तथा विस्तारका लागि जग्गा प्राप्तिसम्बन्धी प्रावधान, सवारीसाधनको आकार प्रकारलगायतको व्यवस्था गरिएको हो । दस लाखसम्म जरिबानाविधेयकमा सडकमा क्षति पुर्‍याउनेलाई र सम्बन्धित सडक कार्यालयबाट अनुमति नलिई ढल, पाइप, बिजुलीको पोल, तार वा अन्य बिछ्याउने वा सोसम्बन्धी कुनै कार्य गरेको पाइएमा १० लाख रुपियाँसम्म जरिबाना गरिने व्यवस्था गरिएको छ ।तोकेको वजन हदविपरीत मालवाहक सवारीसाधन चलाउने सवारीसाधनको धनीलाई प्रतिपटक पाँच लाख रुपियाँ, सम्बन्धित सडकमा तोकेको सवारीसाधनभन्दा ठुलो आकारको सवारीसाधन चलाएमा वा सडक पेभमेन्ट तथा पुल आदि संरचनालाई क्षति पुर्‍याउने प्रकारका पाङ्ग्रा भएका निर्माण मेसिन तथा अन्य उपकरण सडकमा चलाएमा एक लाख रुपियाँसम्म जरिबाना गरिने व्यवस्था विधेयकमा गरिएको हो ।त्यसै गरी सडक कार्यालयबाट स्वीकृति नलिई वा स्वीकृतिको सर्त र मापदण्डविपरीत कार्य गरेको पाइएमा पाँच लाख रुपियाँ, सार्वजनिक सडकमा कुनै प्रकारको घरपालुवा पशुपक्षी छोडिएको पाइएमा धनीलाई पाँच हजार रुपियाँसम्म जरिबाना, सार्वजनिक सडक मर्मत वा निर्माणका लागि माटा, ढुङ्गा, बालुवालगायतका निर्माण सामग्री लिँदा बाधा विरोध गरेमा वा सडक सञ्चालनमा बाधा पुर्‍याउने मालसामान हटाउँदा अवरोध गरेमा एक लाख रुपियाँसम्म र कानुनविपरीत निर्माण भएका संरचना हटाउँदा कसैले बाधा विरोध वा हुलहुज्जत गरेमा ५० हजार रुपियाँसम्म जरिबाना वा छ महिनासम्मको कैद सजाय हुने व्यवस्था मसौदामा गरिएको सहसचिव पन्तले जानकारी दिनुभयो ।त्यसै गरी सडक कार्यालयबाट अनुमति नलिई सार्वजनिक सडक वा सडक सीमाभित्र कुनै पूर्वाधार वा संरचना निर्माण गर्न, प्रयोग गर्न र खन्न वा अन्य कुनै कार्य गर्न नपाइनुका साथै सडक खन्न वा भत्काउन स्वीकृति प्राप्त गरेको व्यक्ति वा निकायले पूर्वानु रूपमा कायम गर्न लाग्ने खर्चबराबरको रकम धरौटी राख्नुपर्ने व्यवस्था विधेयकमा गरिएको हो । वातावरणीय संरक्षण तथा सौन्दर्यीकरणका लागि सडकमा रोपिएका रुखबिरुवामा क्षति पुर्‍याएमा एक लाख रुपियाँसम्म जरिबाना गरिने व्यवस्था गरिएको छ ।",
      "link": "https://gorkhapatraonline.com/news/162370",
      "image": "https://gorkhapatraonline.com/storage/media/286327/conversions/sadak-original-thumb.jpg"
    },
    {
      "slug": "162369",
      "title": "सडक बालबालिकामुक्त राष्ट्र घोषणा अन्तिम चरणमा",
      "timestamp": 1751760000000,
      "source": "gp",
      "content": "सरकारले देशलाई सडक बालबालिकामुक्त राष्ट्र घोषणा गर्ने अभियान अन्तिम चरणमा पु¥याएको छ । प्रधानमन्त्री केपी शर्मा ओलीले पदको शपथ लिएपछि बसेको पहिलो मन्त्रीपरिषद् बैठकले २०८२ साल असार मसान्तभित्र सडक बालबालिकामुक्त राष्ट्र घोषणा गर्ने निर्णय गर्नुभएको थियो । उक्त निर्णय कार्यान्वयन गर्न महिला, बालबालिका तथा ज्येष्ठ नागरिक मन्त्रालयले तत्परता देखाएको हो ।",
      "longContent": "गोरखापत्र समाचारदाता काठमाडौँ, असार २२ गते । सरकारले देशलाई सडक बालबालिकामुक्त राष्ट्र घोषणा गर्ने अभियान अन्तिम चरणमा पुर्‍याएको छ । प्रधानमन्त्री केपी शर्मा ओलीले पदको शपथ लिएपछि बसेको पहिलो मन्त्रीपरिषद् बैठकले २०८२ साल असार मसान्तभित्र सडक बालबालिकामुक्त राष्ट्र घोषणा गर्ने निर्णय गर्नुभएको थियो । उक्त निर्णय कार्यान्वयन गर्न महिला, बालबालिका तथा ज्येष्ठ नागरिक मन्त्रालयले तत्परता देखाएको हो । महिला, बालबालिका तथा ज्येष्ठ नागरिक मन्त्रालयका सहसचिव चक्रबहादुर बुढाका अनुसार गत बुधबार मन्त्री नवलकिशोर साह सुडीले राष्ट्रिय बाल अधिकार परिषद्का कर्मचारी र मन्त्रालयका कर्मचारीसँग यसबारे छलफल गर्नुभएको थियो । छलफलपछि सडक बालबालिकाको अवस्थाबारे असार २२ गतेभित्र सबै विवरण मन्त्रालयमा पठाउन निर्देशन दिइएको छ । परिषद्ले यही असारभित्र नेपाललाई सडक बालबालिकामुक्त बनाउन तीन चरणको कार्ययोजना बनाएको थियो । बुढाले भन्नुभयो, “सडक बालबालिकाको अवस्था स्थानीय तह, प्रदेश र केन्द्रमा कस्तो छ ? त्यहाँको सडक बालबालिकाको तथ्याङ्कसहित पूर्ण विवरण प्राप्त भएपछि प्रधानमन्त्रीलाई ब्रिफिङ गर्ने तयारी छ ।” सडक बालबालिकामुक्त राष्ट्र घोषणा कार्यक्रम कस्तो गर्ने भन्ने सवालमा प्रधानमन्त्रीको निर्देशनपछि मात्रै तय हुने उहाँले जानकारी दिनुभयो । उहाँले भन्नुभयो, “सडक बालबालिका प्रायः सडकमा भेटिन छाडेका छन् । अहिले सडक बालबालिकामुक्त राष्ट्र जस्तै छ । प्रधानमन्त्रीले कसरी घोषणा गर्ने ? कार्यक्रम कस्तो बनाउने भन्नुहुन्छ, त्यसैमा निर्भर रहन्छ ।”राष्ट्रिय बाल अधिकार परिषद्ले देशैभरका ७५३ स्थानीय तह र सातै प्रदेशमा सडक बालबालिकाको अवस्थाबारे विवरण पठाउन पत्राचार गरेको थियो । त्यसैका आधारमा मन्त्रालयले योजना र बजेट विनियोजन गरेर काम गर्ने तयारी गरेको हो । परिषद्का संरक्षण अधिकृत रामबहादुर चन्दले सडक बालबालिकाको अवस्थाबारे मन्त्रालयलाई आइतबार सबै विवरण बुझाउने जानकारी दिनुभयो । सरकारले २०७२/७३ सालदेखि आधिकारिक रूपमा सडकबाट बालबालिका उद्धार गर्न थालेको हो । बालबालिका खोजतलास समन्वय केन्द्रका अनुसार २०७२/७३ सालदेखि यही असारसम्म कुल दुई हजार ६९५ जना बालबालिका सडकबाट उद्धार भएका छन् । यसरी उद्धार गरेका बालबालिकाको परिवारमा पुनर्मिलन गराउने गरिएको छ । परिवारमा पुनर्मिलन हुन नसकेका बालबालिकालाई काठमाडौँलगायत देशैभरका बाल संरक्षण केन्द्रमा राख्ने गरिएको परिषद्का संरक्षण अधिकृत चन्दले बताउनुभयो । परिषद्ले बजेट दिएर बाल हेल्पलाइन विभिन्न जिल्लामा सञ्चालित १८ संस्थामा राख्ने गरिएको छ । काठमाडौँको सोभर रिकभरी उपचार पुनस्र्थापना केन्द्र, बाल आवाज, युसिक नेपालसहित पोखरा, बुटवल, इटहरी र गोरखामा निजीस्तरमा सञ्चालन भएका पुनस्र्थापना केन्द्रमा पनि राख्ने गरिएको उहाँले बताउनुभयो । “सडक बालबालिकाको अवस्थाबारे सबै रिपोर्ट तयार भइसकेकाले आइतबार सबै विवरण प्रस्तुत गर्ने छौँ । त्यसपछि सडक बालबालिकामुक्त घोषणा गर्नेतिर जाने छौँ,” उहाँले भन्नुभयो ।",
      "link": "https://gorkhapatraonline.com/news/162369",
      "image": "https://gorkhapatraonline.com/storage/media/286326/conversions/sadak_balbalika-752x440-original-thumb.jpg"
    },
    {
      "slug": "162368",
      "title": "निजामती विधेयकमा चलखेल, संसदीय विशेष समिति गठन हुने",
      "timestamp": 1751760000000,
      "source": "gp",
      "content": "विषयगत समितिले गरेको कामकारबाहीको विषयमा प्रतिनिधि सभाले नै विशेष समिति गठन गरेर अध्ययन गर्ने निश्चित भएको छ ।",
      "longContent": "काठमाडौँ, असार २२ गते ।  विषयगत समितिले गरेको कामकारबाहीको विषयमा प्रतिनिधि सभाले नै विशेष समिति गठन गरेर अध्ययन गर्ने निश्चित भएको छ । सङ्घीय निजामती विधेयकमा राज्य व्यवस्था तथा सुशासन समितिमा भएको सहमतिविपरीत प्रतिवेदन तयार भई प्रतिनिधि सभाबाट पारित भएको विषय छानबिनका लागि संसदीय विशेष समिति गठनमा सहमति भएको हो । समितिको कामको विषयमा विशेष समिति बन्न लागेको पछिल्ला दुई दशकयता यो पहिलो घटना भएको जानकारहरू बताउँछन् । सभामुख देवराज घिमिरेले शनिबार आह्वान गर्नुभएको दलहरूको बैठकमा प्रतिनिधि सभा नियमावलीको नियम १८० अनुसारको विशेष समिति गठनमा सहमति भएको हो । समिति सात सदस्यीय हुने पनि सहमति भएको छ । औपचारिक रूपमा असार २३ गतेको प्रतिनिधि सभाले समिति गठन गर्ने छ । संसदीय समितिले गरेको काम कारबाहीबारे विशेष समिति बन्न लागेको हो । छलफलमा सभामुख घिमिरेले नै विधेयक पारितका विषयमा आफूमाथि समेत अनावश्यक लाञ्छना लगाइएको भन्दै छानबिन आफ्नो बटमलाइन भएको बताउनुभएको थियो । सत्तापक्षका मुख्य सचेतक महेश बर्तौलाले समिति गठनमा सहमति भएको र आइतबारसम्म प्रतिनिधित्व गर्ने सदस्यहरूको नामावली दिइने जानकारी दिनुभयो । सहमति अनुसार समितिको नाम ‘सङ्घीय निजामती सेवा विधेककको प्रतिवेदनमा कुलिङ अफ पिरियडसम्बन्धी प्रावधानमा भएको त्रुटि सम्बन्धमा छानबिन गर्न गठित संसदीय विशेष समिति’ रहनेछ । सदस्यहरूको अन्तिम टुङ्गो नलागे पनि नेतृत्व नेपाली कांग्रेसले गर्ने करिब सहमति दलहरूबिच भएको छ । दलीय समझदारी अनुसार सात सदस्यीय समितिमा नेपाली कांग्रेस र नेकपा (एमाले) बाट दुई दुई सदस्य रहने छन् । यस्तै नेकपा (माओवादी केन्द्र), राष्ट्रिय स्वतन्त्र पार्टी (रास्वपा) र राष्ट्रिय प्रजातन्त्र पार्टी (राप्रपा) बाट एक/एक सदस्य रहने छन् ।समितिले मुख्य चार क्षेत्रमा अध्ययन र सुझावको कार्यादेश पाउने छ । मूल विधेयकको दफा ८२ (४) पछि कानुनी तादम्यता किन नभएको भन्ने विषयमा समितिले मुख्य अध्ययन गर्ने छ । यस्तै उक्त त्रुटिमा कसको भूमिका रहेको भन्ने अध्ययन र निक्र्योलको अधिकार समितिलाई दिइएको छ । साथै उक्त कार्यमा संलग्नलाई केकस्तो कारबाही हुन सक्ने भन्ने विषयमा सुझावको अधिकार पनि समितिलाई दिइएको छ । आगामी दिनमा प्रतिवेदनमा यस्ता कमजोरी र त्रुटि हुन नदिन अपनाउनुपर्ने आवश्यक रणनीतिबारे पनि समितिलाई सुझाव दिन भनिएको छ । के थियो घटना ?निजामती सेवा विधेयकमा सरकारले सहसचिव वा सोभन्दा माथिका कर्मचारीले अवकाशको दुई वर्षसम्म पूर्वस्वीकृतिबिना संवैधानिक, कूटनीतिक र नेपाल सरकारले गर्ने नियुक्तिबाहेक अन्यत्र जान बन्देजको प्रस्ताव गरेको थियो । मूल विधेयकको दफा ८२ (४) मा उक्त व्यवस्था प्रस्तावित थियो । विधेयकको दफाबार छलफलका क्रममा राज्य व्यवस्था तथा सुशासन समितिले संवैधानिक, कूटनीतिक तथा अन्य सरकारी नियुक्तिसमेत बन्देज गर्ने सहमति गरेको थियो । सहमति अनुसार मूल विधेयकको उपदफा ३ पछि नयाँ व्यवस्था गरिएको थियो । प्रतिवेदनमार्फत थपिएको उपदफा ४ मा भनिएको छ, “निजामती कर्मचारी वा अन्य सरकारी सेवाबाट राजीनामा दिएको वा अवकाश भएको कर्मचारीले सेवाबाट अवकाश भएको मितिले दुई वर्ष अवधि पूरा नभई कुनै पनि संवैधानिक वा सरकारी पदमा नियुक्ति पाउने छैन ।”  तर सो व्यवस्थालाई खण्डित गर्ने गरी लगत्तै उपदफा ५ (क) कायम भएपछि विवाद भएको थियो । उपदफा ५ को खण्ड (क) मा अवकाश पाएका कर्मचारीले गर्न नहुने काम अन्तर्गत भनिएको छ, “संवैधानिक वा कूटनीतिक नियुक्ति तथा नेपाल सरकारले गर्ने अन्य कुनै नियुक्तिबाहेकको पदमा नियुक्ति लिन ।”सहमतिमा थप भएको नयाँ व्यवस्था खण्डित गर्ने गरी भएको व्यवस्था यथावत् रहेपछि सर्वपक्षीय आलोचना भएको थियो । उक्त त्रुटिको जिम्मेवारी लिन भने सरोकारवाला सबै पन्छिएका छन् ।",
      "link": "https://gorkhapatraonline.com/news/162368",
      "image": "https://gorkhapatraonline.com/storage/media/286325/conversions/344-original-thumb.jpg"
    },
    {
      "slug": "162367",
      "title": "वायु प्रदूषण घटाउन कार्ययोजना",
      "timestamp": 1751760000000,
      "source": "gp",
      "content": "सरकारले वायु प्रदूषणजन्य विपत् जोखिम न्यूनीकरण तथा व्यवस्थापनसम्बन्धी पाँचबर्से कार्ययोजना २०८२–२०८७ ल्याउने तयारी गरेकोे छ ।",
      "longContent": "काठमाडौँ, असार २२ गते । सरकारले वायु प्रदूषणजन्य विपत् जोखिम न्यूनीकरण तथा व्यवस्थापनसम्बन्धी पाँचबर्से कार्ययोजना २०८२–२०८७ ल्याउने तयारी गरेकोे छ ।सरकारले दिएको निर्देशन अनुसार राष्ट्रिय विपत् जोखिम न्यूनीकरण तथा व्यवस्थापन प्राधिकरणले कार्ययोजनाको मस्यौदा तयार पारेको छ । वायु प्रदूषणबाट हुने विपत्जन्य घटना न्यूनीकरण गर्न नीतिगत रूपमा व्यवस्थित गर्न ल्याउन लागिएको कार्ययोजनाका लागि विभिन्न क्षेत्रका विज्ञसँग सुझाव सङ्कलन सुरु भएको छ । नेपालमा वायु प्रदूषण न्यूनीकरण र अनुगमन गर्ने कार्य वातावरण विभाग मातहत मात्र छ । न्यून जनशक्ति, स्रोत साधनको अभावका कारण अनुगमनकारी निकायका रूपमा विभाग खुम्चिएको छ । नेपालमा वायु प्रदूषणका कारण अकाल मृत्युको दर बढ्दै गएको छ । अघिल्लो साता विश्व बैङ्कले सार्वजनिक गरेको तथ्य अनुसार नेपालमा वायु प्रदूषणका कारण बर्सेनि करिब २६ हजार मानिसले ज्यान गुमाउने गरेका छन् । त्यति मात्र होइन, वायु प्रदूषणले प्रत्येक नेपाली नागरिकको औसत आयु ३.४ वर्षले घटाउँदै लगेको विश्व बैङ्कको प्रतिवेदनले औँल्याएको छ । वायु प्रदूषणले नेपालको कुल गार्हस्थ उत्पादनमा समेत ६ प्रतिशतभन्दा बढीको असर पारिरहेको छ । स्टेट अफ ग्लोबल एयर रिपोर्ट अनुसार नेपालमा सन् २०२१ मा वायु प्रदूषणकै कारण ४८ हजार पाँच सय मानिसको ज्यान गयो । सन् २०१९ मा ४२ हजार जनाको ज्यान गएको थियो । हरेक वर्ष हिउँद र खडेरीमा दोहोरिने वायु प्रदूषणका कारण काठमाडौँ उपत्यकालगायत सहरको जनजीवन बेला बेलामा अस्तव्यस्त हुने गर्छ ।  विश्वमा वायु प्रदूषणका कारण सन् २०२१ मा ८१ लाख मानिसको मृत्यु भएको थियो । वायु प्रदूषणलाई विपत्का रूपमा स्वीकार गर्दै विश्वका विभिन्न मुलुकले न्यूनीकरणका उपाय अवलम्बन गरे पनि नेपालमा बेवास्ता गरिएको थियो । वायु प्रदूषण मानिसको जीवनसँग प्रत्यक्ष जोडिँदै स्वास्थ्य, अर्थतन्त्र र सामुदायिक विकासको अवरोध मानिएको विभिन्न अध्ययनले औँल्याएको छ । एक अध्ययन अनुसार नेपालमा २०.५ प्रतिशत मानिसको मृत्यु वायु प्रदूषणका कारणले हुन्छ, जसमा बाह्य वायु प्रदूषणका कारण ९.२ र घरायसी वायु प्रदूषणका कारणले ११.३ प्रतिशत मानिसको मृत्यु हुने गरेको छ । त्यसैले घरायसी वायु प्रदूषण कम गर्ने र मृत्यु घटाउने सवालमा थोरै प्रगति भए पनि बाह्य वायु प्रदूषण न्यूनीकरणमा चुनौती कायमै छ । यिनै दुष्परिणामबाट मानिसको जीवन बचाउने उद्देश्यसहित सरकारले राष्ट्रिय विपत् जोखिम न्यूनीकरण तथा व्यवस्थापन प्राधिरकरणको नेतृत्वमा पाँचबर्से दीर्घकालीन कार्ययोजना ल्याउने कसरत थालेको हो । पाँचबर्से कार्ययोजना बनाउँदै गर्दा नेपालले प्रतिबद्धता जनाएको दिगो विकासको लक्ष्यलाई बिर्सन नमिल्ने नेपाल स्वास्थ्य अनुसन्धान परिषद्का अध्येता डा. मेघनाथ धिमाल औँल्याउनुहुन्छ । दिगो विकास लक्ष्य र कार्ययोजनामा आउने विषय मिलेन भने त्यसले अन्योल सिर्जना गर्छ । दिगो विकास लक्ष्यको ३.९ नम्बरमा बाह्य वायु प्रदूषणका कारण हुने मृत्युदर ४४.१४ प्रतिलाखमा झार्ने प्रतिबद्धता नेपालले लिएको छ । उहाँले भन्नुभयो, “घटाउने लक्ष्य भए पनि दुर्भाग्यवश नेपालको वायु प्रदूषणबाट हुने मृत्युदर बढिरहेको छ । त्यसै गरी घरायसी वायु प्रदूषणबाट हुने मृत्युदर घटाउने लक्ष्य अनुसार नेपालले ४५.०१ प्रति एक लाखमा झार्नुपर्ने हुन्छ ।”विश्व वन्यजन्तु कोषका अनन्त भण्डारीले वैज्ञानिक अध्ययन गरेर कार्ययोजनालाई पूर्णता दिन सुझाउनुभयो । प्रधानमन्त्री कार्यालयका उपसचिव गोविन्दप्रसाद गौतमका अनुसार सहरी क्षेत्रलाई हरियाली बनाउन चीनमा जस्तै वायरङ पोलुसनको अवधारणा कार्ययोजनामा समावेश गर्न सकिने उल्लेख गर्नुभयो । विज्ञ केशव झाका अनुसार वायु प्रदूषणका सवालमा राज्यका कोष मौन छन् । त्रिभुवन विश्वविद्यालयस्थित कम्प्युटर विभागका प्राध्यापक अर्जुनसिंह कामत प्रदूषण बढ्नुभन्दा पहिले वायु प्रदूषण प्रक्षेपणमा एआईसहित प्रविधिको प्रयोगबाट तथ्याङ्क व्यवस्थित गर्नुपर्नेमा जोड दिनुहुन्छ । नेपालमा २७ वटा स्टेसनबाट वायु प्रदूषणको तथ्य सङ्कलन भइरहेकोमा त्यो विश्वसनीय छ, छैन थाहा छैन । त्यसका तथ्य आमनागरिकले प्रयोग गर्न सक्ने गरी व्यवस्थित गर्ने विषय महत्वपूर्ण रहेको उहाँले उल्लेख गर्नुभयो ।विज्ञ डा. दीपक विक्रम थापा प्रदूषण गर्नेले जरिवाना तिर्नुपर्ने (पोलुटर पे) अवधारणालाई कार्ययोजनामा समावेश गर्नुपर्ने बताउनुहुन्छ । उहाँका अनुसार जसले प्रदूषण गर्छ, उनीहरूलाई थप कर लगाएर त्यो रकम प्रदूषण नियन्त्रणमा खर्च गर्न सकिन्छ । प्राधिकरणका सहसचिव रोशनीकुमारी श्रेष्ठले वायु प्रदूषणबाट हुने जोखिम न्यूनीकरण र व्यवस्थापनलाई सन्तुलनमा राख्दै ६०–४० को अवधारणामा कार्ययोजना प्रस्ट हुन आग्रह गर्नुभयो ।  सरकारले २०७९ सालदेखि यो कार्ययोजना ल्याउन तयारी गरे पनि सफल भएको थिएन । विपत् जोखिम न्यूनीकरणका कार्यकारी प्रमुख दिनेशराज भट्टले अझ परिस्कृत गरेर सुझावलाई समाहित गर्दै देशव्यापी वायु प्रदूषण न्यूनीकरण गर्दै त्यसबाट हुने जोखिम कम गर्न कार्ययोजनाले जोड दिने प्रस्ट्याउनुभयो । आगामी दसैँभन्दा अघि नै गृहमन्त्रीको अध्यक्षतमा रहेको कार्यकारी समितिबाट पारित गरेर कार्यान्वयनमा लैजाने तयारी सरकारले गरेको छ ।",
      "link": "https://gorkhapatraonline.com/news/162367",
      "image": "https://gorkhapatraonline.com/storage/media/286324/conversions/pollution-original-thumb.jpg"
    },
    {
      "slug": "162357",
      "title": "राजमार्ग अपडेटः सातवटा सडक पूर्ण रूपमा अवरुद्ध",
      "timestamp": 1751673600000,
      "source": "gp",
      "content": "वर्षापछिको बाढी र पहिरोका कारण देशका विभिन्न राजमार्गको सातवटा सडक खण्ड पूर्ण रूपमा अवरुद्ध भएका छन्। प्रहरी प्रधान कार्यालयका अनुसार बाढी र पहिरोका कारण सङ्खुवासभा, काभ्रेपलाञ्चोक, सिन्धुपाल्चोक, डोल्पा, रुकुमपश्चिम, जाजरकोट र बाजुराका सडक पूर्ण रूपमा अवरुद्ध भएका हुन्।",
      "longContent": "काठमाडौँ, असार २१ गते । वर्षापछिको बाढी र पहिरोका कारण देशका विभिन्न राजमार्गको सातवटा सडक खण्ड पूर्ण रूपमा अवरुद्ध भएका छन्। प्रहरी प्रधान कार्यालयका अनुसार बाढी र पहिरोका कारण सङ्खुवासभा, काभ्रेपलाञ्चोक, सिन्धुपाल्चोक, डोल्पा, रुकुमपश्चिम, जाजरकोट र बाजुराका सडक पूर्ण रूपमा अवरुद्ध भएका हुन्।नेपाल प्रहरीका केन्द्रीय प्रवक्ता एवं प्रहरी नायब महानिरीक्षक विनोद घिमिरेका अनुसार सङ्खुवासभाको भोटखोला गाउँपालिकामा वर्षाका कारण कोशी राजमार्ग पूर्ण रूपमा अवरुद्ध भएको छ। यस्तै काभ्रेपलाञ्चोकको बनेपा नगरपालिका–४ मा पहिरो खसेर बनेपा नाला हुँदै भक्तपुर खण्ड अवरुद्ध हुनुका साथै उक्त स्थानमा सडकमाथिको पुल भाँचिएको उहाँले जानकारी दिनुभयो।सिन्धुपाल्चोकको भोटेकोशी गाउँपालिका कोदारीमा पहिरो खस्दा अरनिको राजमार्ग पूर्ण रूपमा अवरुद्ध हुन पुगेको घिमिरेले बताउनुभयो। डोल्पाको त्रिपुरासुन्दरी नगरपालिका–१ छलघाटमा बाढीका कारण भेरी करिडोर र रुकुमपश्चिमको आठविसकोट नगरपालिका–६ रिजिगारमा बाढीका कारण जाजरकोट डोल्पा भेरी करिडोर अवरुद्ध भएको छ। त्यस्तै जाजरकोटको पहिरोका कारण छेडागाड नगरपालिका–३ दखेरीभिरमा पहिरो जाँदा मध्यपहाडी राजमार्ग तथा बाजुराको बडिमालिका नगरपालिका–७ ढम्कले भासुपातालमा पहिरो जाँदा मार्तडी–कोल्टी सडक पूर्ण रूपमा बन्द भएका प्रहरी नायब महानिरीक्षक घिमिरेले उल्लेख गर्नुभयो।प्रहरीका अनुसार पहिरोले अवरुद्ध भएको बाग्लुङथिस्त कालीगण्डकी करिडोर र रोल्पाको अखटेमा पहिरो जाँदा अवरुद्ध बनेको सहिद राजमार्ग एकतर्फी रूपमा सञ्चालनमा आएको छ। त्यस्तै गुल्मीस्थित कालिगण्डकी करिडोर रोल्पाको परिवर्तन गाउँपालिका–५ मा खसेको पहिरोका कारण अवरुद्ध बनेको सहिद मार्ग एकतर्फी खुलाइएको प्रहरीले जनाएको छ।  रासस",
      "link": "https://gorkhapatraonline.com/news/162357",
      "image": "https://gorkhapatraonline.com/storage/media/286294/conversions/sadak-original-thumb.jpg"
    },
    {
      "slug": "162353",
      "title": "सङ्घीयता र गणतन्त्र ल्याउने व्यक्ति गिरिजाप्रसाद कोइराला हुन्ः सभापति देउवा",
      "timestamp": 1751673600000,
      "source": "gp",
      "content": "नेपाली कांग्रेसका सभापति शेरबहादुर देउवाले गिरिजाप्रसाद कोइराला नभएको भए नेपालमा सङ्घीय गणतन्त्र नआउने बताउनुभएको छ।  शनिबार काठमाडौँमा स्व. गिरिजाप्रसाद कोइरालाको जन्मजयन्तीको अवसरमा आयोजित कार्यक्रमलाई सम्बोधन गर्दै उहाँले यस्तो बताउनुभएको हो।",
      "longContent": "काठमाडौँ, असार २१ गते। नेपाली कांग्रेसका सभापति शेरबहादुर देउवाले गिरिजाप्रसाद कोइराला नभएको भए नेपालमा सङ्घीय गणतन्त्र नआउने बताउनुभएको छ।शनिबार काठमाडौँमा स्व. गिरिजाप्रसाद कोइरालाको जन्मजयन्तीको अवसरमा आयोजित कार्यक्रमलाई सम्बोधन गर्दै उहाँले यस्तो बताउनुभएको हो। उहाँले कोइराला र आफूबिचमा झगडा पनि भएको र पार्टीबाट आफूलाई निकालेपछि नयाँ पार्टी खोलेको पनि बताउनुभयो। पार्टीबाट निकालेपछि र प्रधानमन्त्री खोसेपछि आफूले गिरिजा र तत्कालीन राजा ज्ञानेन्द्रलाई गिरिजा र ज्ञानेन्द्र एउटै हुन् भन्ने गरेको बताउनुभयो। स्व. कोइराला लडाकु व्यक्ति भएको स्मरण गर्दै गिरिजाप्रसाद कोइराला नभएको भए गणतन्त्र ल्याउन कसैले पनि सोच्न नसक्ने स्थिति रहेको बताउनु भयो। गणतन्त्र ल्याउने पहिलो श्रेय गिरिजाप्रसाद कोइरालालाई जाने बताउनुभयो। सभापति देउवाले भन्नुभयो, ‘स्व. गिरिजाबाबु र मेरो बिचमा झगडा पनि भएकै हो। सबैलाई थाहा छ। उहाँले पार्टीबाट निकालिदिनु भयो। मैले अर्को पार्टी खोलेँ फेरि। त्यसकारण अनि मैले एक पटक के भनेको थिएँ भने राजाले मलाई खोस्यो, अनि मैले गिरिजा र ज्ञानेन्द्र एउटै हुन् भनेको थिएँ। एउटाले पार्टीबाट निकाल्यो, अर्कोले प्रधानमन्त्रीबाट निकाल्यो भनेर त्यस्तो हाम्रो सम्बन्ध हो। राजाले शाही आयोग गठन गरेर मलाई जेल हाल्यो। थुनेपछि भेट्न आउनुभएको थियो, गिरिजाबाबु। पार्टीमा एक भएर काम गर्‍यौँ। गिरिजाबाबु धेरै लडाकु व्यक्ति हो। उहाँ नभएको भए आज गणतन्त्र आउने थिएन। त्यस्तो आँटिलो व्यक्ति हो। हिम्मतिलो व्यक्ति हो।’’सभापति देउवाले नेपालको इतिहासमा गणतन्त्र स्थापनाका लागि हिम्मत गर्ने र त्यसका लागि लडेर जनमत सिर्जना गर्नसक्ने व्यक्ति गिरिजाप्रसाद कोइराला भएको बताउनुभयो। गिरिजाप्रसाद कोइराला नभएको भए सङ्घीयता पनि नआउने बताउनुभयो।",
      "link": "https://gorkhapatraonline.com/news/162353",
      "image": "https://gorkhapatraonline.com/storage/media/286304/conversions/sher-badhur-deuba-original-thumb.jpg"
    },
    {
      "slug": "162352",
      "title": "मुजफरपुरबाट सात किशोरको उद्धार",
      "timestamp": 1751673600000,
      "source": "gp",
      "content": "प्रदेश बालबालिका खोजतलास समन्वय केन्द्र १०४ मधेश प्रदेशले भारत विहारको मजफरपुरकाट किङ इन्डियाको सहयोगमा मधेश प्रदेशका सात जना किशोरको उद्धार गरेको छ ।",
      "longContent": "धर्बेन्द्र झा जनकपुरधाम, असार २१ गते ।  प्रदेश बालबालिका खोजतलास समन्वय केन्द्र १०४ मधेश प्रदेशले भारत विहारको मजफरपुरकाट किङ इन्डियाको सहयोगमा मधेश प्रदेशका सात जना किशोरको उद्धार गरेको छ । गत चैत महिनामा अभिभावककै सहमतिमा पैसा कमाउन भारतको लुधियाना जान लागेका पाँच जना र बितेको वैशाख महिनामा भारतको तमिलनाडुको चेनै जान लागेका दुई जनागरी सात जना किशोरलाई भारत विहारको मजफरपुरबाट उद्धार गरी प्रहरीको रोहवरमा शनिबार परिवारको जिम्मा लगाइएको प्रदेश बालबालिका खोजतलास समन्वय केन्द्र १०४ मधेश प्रदेशका प्रदेश समन्वय अधिकृत सञ्जिव महतोले जानकारी दिनुभयो । पैसा कमाउन भारत जान लागेका उनीहरूलाई विहार राज्यको मजफरपुर रेल्वे स्टेसनमा त्यहाँका स्थानीय प्रहरीले नियन्त्रणमा लिएको थियो । प्रहरीले सोधपुछ गरी जन्मदर्ता हेर्दा सातै जनाको काम गर्ने उमेर नदेखेपछि उनीहरूलाई प्रहरीले स्थानीय बाल कल्याण समितिलाई जिम्मा लगाएको थियो । मजफरपुरका बाल कल्याण समितिले  प्रदेश बालबालिका खोजतलास समन्वय केन्द्र १०४ मधेश प्रदेशलाई पत्र पठाएर घटनाबारे जानकारी गराएको थियो । उद्धार गरी परिवारजनलाई जिम्मा लगाउनेहरूमा सर्लाही जिल्ला विष्णु गाउँपालिकाका १४ वर्षीय दीपक मुखिया, सोही ठाउँका १४ वर्षिय विकि मुखिया, सर्लाही जिल्ला हरिपुर नगरपालिकाका १७ वर्षीय करणकुमार सदा, महोतरी भङ्गहा नगरपालिकाका १४ वर्षीय फेकु सदा, १६ वर्षीय रुपेशकुमार सदा, १७ वर्षीय गोबिन्द सदा र महोतरी जिल्लाको मटिहानी नगरपालिकाका १७ वर्षीय गोबिन्द सदा रहेको प्रदेश बालबालिका खोजतलास समन्वय केन्द्र १०४ मधेश प्रदेशका प्रहरी सहायक निरीक्षक सुनिलकुमार ओझाले जानकारी दिनुभयो  । सो अवसरमा मधेश प्रदेश सरकारका खेलकुद तथा समाजकल्याण मन्त्रालयका सचिव रञ्जित यादव, प्रदेश प्रहरी कार्यालय मधेश प्रदेशका प्रतिनिधि एवम प्रहरी निरीक्षक दिपेन्द्रकुमार यादव, जिल्ला प्रहरी कार्यालय धनुषाका प्रतिनिधि एवम प्रहरी निरीक्षक निकिता मिश्र सहितको उपस्थिति थियो ।",
      "link": "https://gorkhapatraonline.com/news/162352",
      "image": "https://gorkhapatraonline.com/storage/media/286288/conversions/janakpur-original-thumb.jpg"
    },
    {
      "slug": "162350",
      "title": "नौबुँदे घोषणापत्र जारी गर्दै सकियो इको समिट",
      "timestamp": 1751673600000,
      "source": "gp",
      "content": "नौ बुँदे टिकापुर घोषणापत्र जारी गर्दै सुदूर युवा इको समिट सम्पन्न भएको छ । फोर एच नेपालले आयोजना गरेको समिट एक सय ५० जना युवाको सहभागितामा सम्पन्न भएको हो ।",
      "longContent": "गोरखापत्र अनलाइनटिकापुर, असार २१ गते । नौ बुँदे टिकापुर घोषणापत्र जारी गर्दै सुदूर युवा इको समिट सम्पन्न भएको छ । फोर एच नेपालले आयोजना गरेको समिट एक सय ५० जना युवाको सहभागितामा सम्पन्न भएको हो । टिकापुरमा सम्पन्न भएको इको समिटमा सुदूरपश्चिमका नौ जिल्लाबाट प्रतिनिधित्व रहेको सहभागी वसन्त बोहराले जानकारी दिनुभयो । समिटको स्थानीय साझेदार संस्था वन तथा कृषि विश्वविद्यालय फोर एच शाखा र सुदूरपश्चिम विश्वविद्यालय फोर एच शाखा रहेको थियो । सुदूरपश्चिमका नौ जिल्लालाई जनाउनेगरी नौबुँदे टिकापुर घोषणापत्र जारी गरिएको छ। उक्त घोषणापत्रमा ५ बुँदे प्रतिबद्धता पनि समावेश गरिएको छ । घोषणापत्रमा सुदूरपश्चिम सरकारले स्थानीय भाषामा जलवायुकी कुरेणीजस्ता सचेतनामुलक कार्यक्रम सञ्चालन गर्नुपर्ने, ८८ वटै स्थानीय तह तथा सुदूरपश्चिम सरकारले जलवायुमैत्री नीति निर्माण गर्नु पर्ने, युवाको अगुवाईमा जलवायु संवादको थालनी गर्नुपर्ने उल्लेख छ ।  जलवायु परिवर्तनले सुदूरपश्चिम अरु प्रदेशभन्दा बढी प्रभावित र जोखिममा रहेकाले केन्द्रीय सरकारले पर्यावरण संरक्षण्का लागि विशेष नीति बनाई दिगो कार्यक्रम तय गर्नुपर्ने घोषणापत्रमा राखिएको छ । जलवायु परिवर्तनले उमेरको हिसावले अरुभन्दा बालबलिका र युवालाई दीर्घकालिन असर बढी पर्ने भएकाले बालबालिका तथा युवालाई जलवायु न्याय दिनुपर्ने माग गरिएको छ ।  फोर एच नेपालका केन्द्रीय सदस्य सनतकुमार रेग्मीका अनुसार टिकापुर घोषणापत्र सुदूरपश्चिमका लागि ८८ वटै पालिकालाई बुझाउने कार्यक्रम रहेको छ ।  उक्त घोषणापत्र सुदूरपश्चिम प्रदेश सरकार, सङ्घीय सरकार लगायतका निकायलाई हस्तान्तरण उहाँले बताउनुभयो ।",
      "link": "https://gorkhapatraonline.com/news/162350",
      "image": "https://gorkhapatraonline.com/storage/media/286287/conversions/tikapur-original-thumb.jpg"
    },
    {
      "slug": "162348",
      "title": "निजामती विधेयक तोडमोड छानबिन गर्न सात सदस्यीय विशेष समिति गठन",
      "timestamp": 1751673600000,
      "source": "gp",
      "content": "संघीय निजामती सेवा विधेयक २०८० को कुलिङ पिरियडसम्बन्धी व्यवस्थामा तोडमोड र अनियमितताको छानबिन गर्न सात सदस्यीय विशेष संसदीय समिति गठन गर्ने निर्णय भएको छ।",
      "longContent": "काठमाडौँ, असार २१ गते। संघीय निजामती सेवा विधेयक २०८० को कुलिङ पिरियडसम्बन्धी व्यवस्थामा तोडमोड र अनियमितताको छानबिन गर्न सात सदस्यीय विशेष संसदीय समिति गठन गर्ने निर्णय भएको छ। सभामुख देवराज घिमिरेसहित विभिन्न दलका प्रमुख सचेतकबिच शनिबार भएको छलफलले विशेष समिति बनाउने निर्णय गरेको  नेकपा (एमाले)का मुख्य सचेतक महेश बर्तौलाले जानकारी दिनुभयो। संसद्को नियमावली, २०७५ को नियम १८० बमोजिम गठन हुने विशेष समितिमा नेपाली कांग्रेस र नेकपा एमालेबाट २–२ जना, नेकपा माओवादी केन्द्र, राष्ट्रिय स्वतन्त्र पार्टी (रास्वपा) र राष्ट्रिय प्रजातन्त्र पार्टी (राप्रपा) बाट १–१ जना सदस्य रहने छन्। समितिको नेतृत्व नेपाली कांग्रेसले गर्ने मुख्य सचेतक बर्तौलाले जानकारी दिनुभयो।समितिमा रहने सदस्यको नामावली सोमबार बस्ने प्रतिनिधिसभाको बैठकमा सार्वजनिक गरिने बताइएको छ। संसद्को आगामी बैठकले समिति गठनको निर्णय अनुमोदन गर्ने छ र समितिलाई छानबिन तथा अध्ययनका लागि १५ दिनको समय दिने सहमति पनि भएको मुख्य सचेतक बर्तौलाले जानकारी दिनुभयो।",
      "link": "https://gorkhapatraonline.com/news/162348",
      "image": "https://gorkhapatraonline.com/storage/media/286283/conversions/meeting-news-photo-original-thumb.jpg"
    }
  ]
}