{
  "date": "2025-11-25T12:38:40.684Z",
  "news": [
    {
      "slug": "181135",
      "title": "बूढीगण्डकी र अपर अरुणको लगानी मोडालिटी तयार",
      "timestamp": 1764028800000,
      "source": "gp",
      "content": "१२०० मेगावाटको बूढीगण्डकी जलाशययुक्त र १०६३ मेगावाटको अपर अरुण अर्धजलाशययुक्त जलविद्युत आयोजनाको लगानी ढाँचा (मोडालिटी) तयार भएको छ ।",
      "longContent": "काठमाडौँ, मङ्सिर ९ गते । १२०० मेगावाटको बूढीगण्डकी जलाशययुक्त र १०६३ मेगावाटको अपर अरुण अर्धजलाशययुक्त जलविद्युत् आयोजनाको लगानी ढाँचा (मोडालिटी) तयार भएको छ । दुवै जलविद्युत् आयोजना स्वदेशी लगानीमा निर्माण गर्ने गरी लगानी मोडालिटी तयार गरिएको छ ।ऊर्जा, जलस्रोत तथा सिँचाइ, भौतिक पूर्वाधार तथा यातायात र शहरी विकासमन्त्री कुलमान घिसिङले दुवै आयोजनाको वित्तीय विश्लेषणसहित तयार पारिएको प्रस्तावित लगानी मोडालिटीको जानकारी लिंदै त्यसलाई आवश्यक स्वीकृतिका लागि पेश गर्न निर्देशन दिनुभएको छ ।उहाँले दुवै आयोजना लामो समयदेखि चर्चामा मात्र रहेकाले अब लगानी मोडालिटी टुङ्गो लगाएर निर्माणमा लैजानुपर्ने बताउनुभयो ।नेपाल विद्युत प्राधिकरणको शेयर निश्कासन गर्ने, ऊर्जा वण्ड जारी गर्ने, बैंक तथा वित्तीय संस्थाबाट ऋण लिने, सरकारले सहुलियतपूर्ण कर्जा उपलब्ध गराउने, पेट्रोलियम पदार्थमा लगाउँदै आएको पूर्वाधार करबाट सङ्कलित रकम, वैदेशिक रोजगारीमा रहेका तथा गैह्र आवासीय नेपाली र आम सर्वसाधारणलाई सेयर निश्कासन गरी आयोजनामा लगानी जुटाउने प्रस्ताव गरिएको छ ।",
      "link": "https://gorkhapatraonline.com/news/181135",
      "image": "https://gorkhapatraonline.com/storage/media/319010/conversions/upper+buddhigandaki-original-thumb.jpg"
    },
    {
      "slug": "181102",
      "title": "सुनचाँदीको मोल निरन्तर बढ्दो",
      "timestamp": 1764028800000,
      "source": "gp",
      "content": "अन्तर्राष्ट्रिय बजारमा आएको उतारचढाव, मूल्यमा भएको क्रमिक वृद्धि र मागमा देखिएको परिवर्तनले आन्तरिक बजारका सुनको भाउ निरन्तर उकालो लागेको छ ।",
      "longContent": "काठमाडौँ,  मङ्सिर ९ गते ।  अन्तरराष्ट्रिय बजारमा आएको उतारचढाव, मूल्यमा भएको क्रमिक वृद्धि र मागमा देखिएको परिवर्तनले आन्तरिक बजारका सुनको भाउ निरन्तर उकालो लागेको छ ।नेपाल सुनचाँदी व्यवसायी महासङ्घका अनुसार आज एक तोला सुनको मूल्य दुई लाख ४७ हजार कायम भएको छ । आज चाँदीको मोल पनि बढेर तोलामा तीन हजार  २०० कायम भएको छ ।हिजो  सुनको मूल्य प्रति तोला दुई लाख ४२ हजार ७०० कायम भएको थियो भने एक तोला चाँदी तीन हजार ११५ मा कारोबार भएको थियो । एक दिनपछि सुनमा पाँच हजार २०० र चाँदीमा ८५ को वृद्धि भएको छ ।अन्तर्राष्ट्रिय सञ्चार माध्यमहरूका अनुसार आज एक औँस सुन चार हजार १४१ र त्यति नै चाँदै ५१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/181102",
      "image": "https://gorkhapatraonline.com/storage/media/318936/conversions/gold1616-original-thumb.jpg"
    },
    {
      "slug": "181055",
      "title": "आठ करोडभन्दा बढी राजस्व सङ्कलन",
      "timestamp": 1764028800000,
      "source": "gp",
      "content": "आन्तरिक राजस्व कार्यालय जुम्लाले चालु आर्थिक वर्षको चार महिनामा आठ करोड ६८ लाख राजस्व सङ्कलन गरेको छ ।",
      "longContent": "नौरते नेपालीसिँजा (जुम्ला), मङ्सिर ९ गते । आन्तरिक राजस्व कार्यालय जुम्लाले चालु आर्थिक वर्षको चार महिनामा आठ करोड ६८ लाख राजस्व सङ्कलन गरेको छ । कार्यालयले साउनदेखि कात्तिक मसान्तसम्ममा १३ करोड राजस्व सङ्कलनको लक्ष्य राखेकोमा आठ करोड ६८ लाख राजस्व सङ्कलन भएको आन्तरिक राजस्व कार्यालय जुम्लाका प्रमुख कर अधिकृत प्रभात घिमिरेले जानकारी दिनुभयो । राजस्व सङ्कलन भएकोमध्ये सबैभन्दा बढी आयकरतर्फ छ करोड ४४ लाख सङ्कलन भएको छ ।भ्याटतर्फ एक करोड ६८ लाख र अन्तःशुल्कतर्फ ५६ हजार राजस्व सङ्कलन भएको घिमिरेले बताउनुभयो । करदाता शिक्षालाई थप प्रभावकारी बनाउनका लागि निर्माण व्यवसायी लगायत ठुला र साना व्यवसायीलाई जोड दिनका लागि कार्यालयले काम गरि रहेको छ । बजार अनुगमन र कर शिक्षा स्थानीय तहमै पुगेर दिइने गरी काम भइरहेको प्रमुख कर अधिकृत घिमिरेले बताउनुभयो ।जिल्लामा १७ हजारभन्दा बढी करदाता सङ्ख्या रहेका छन् । भ्याटतर्फ मात्र दुई हजार ३२ जना रहेका छन् । छ सय ७७ जनाले व्यक्तिगत प्यान लिएका छन् । यो वर्ष कार्यालयले ६४ करोड राजस्व सङ्कलन गर्ने लक्ष्य लिएको आन्तरिक रावस्व कार्यालय जुम्लाले जनाएको छ । कार्यालयले गत आर्थिक वर्ष २०८१/८२ मा  ४९ करोड ४६ लाख राजस्व सङ्कलन गरेको छ ।कार्यालयले वार्षिक लक्ष्यभन्दा कम राजस्व सङ्कलन गरेको हो । कार्यालयको वार्षिक राजस्व उठाउने लक्ष्य ६३ करोड ७१ लाख रुपियाँ रहेको थियो । कुल वार्षिक लक्ष्यको ७८ प्रतिशत मात्र राजस्व उठेको प्रमुख कर अधिकृत घिमिरेले जानकारी दिनुभयो ।चालु आवको बाँकी अवधिमा सरोकार भएका निकायसँग समन्वय गरी प्रभावकारी करदाता शिक्षामार्फत स्वेच्छिक कर सहभागिता अभिवृद्धि, आर्थिक ऐन, २०८२ ले प्रदान गरेका छुट सुविधाको प्रचारप्रसार, राजस्व चुहावट तथा कर छलीको नियन्त्रण, बक्यौता कर असुलीलगायत क्रियाकलापलाई जोड दिँदै कार्यालयको वार्षिक राजस्व सङ्कलनको लक्ष्य हासिल गर्न प्रतिबद्ध रहेको कार्यालयले जनाएको छ ।",
      "link": "https://gorkhapatraonline.com/news/181055",
      "image": "https://gorkhapatraonline.com/storage/media/318870/conversions/tax-office-jumla_7VItfNEuqv-original-thumb.jpg"
    },
    {
      "slug": "181037",
      "title": "चार महिनामा सात प्रतिशत मात्र",
      "timestamp": 1764028800000,
      "source": "gp",
      "content": "बागमती प्रदेश सरकारले चालु आर्थिक वर्ष २०८२/८३ को पहिलो चार महिनामा कुल बजेटको सात प्रतिशत हाराहारीमा खर्च गरेको छ ।   गत आवको पहिलो चार महिनाको अनुपातमा प्रदेश सरकार प्रतिशतका आधारमा बजेट खर्चमा चालु आवको चार महिनामा कमजोर देखिएको हो ।",
      "longContent": "मकवानपुर समाचारदातामकवानपुर, मङ्सिर ९ गते । बागमती प्रदेश सरकारले चालु आर्थिक वर्ष २०८२/८३ को पहिलो चार महिनामा कुल बजेटको सात प्रतिशत हाराहारीमा खर्च गरेको छ । गत आवको पहिलो चार महिनाको अनुपातमा प्रदेश सरकार प्रतिशतका आधारमा बजेट खर्चमा चालु आवको चार महिनामा कमजोर देखिएको हो । पुँजीगततर्फको बजेट खर्च यो अवधिमा चार प्रतिशतभन्दा कम रहेको छ । गत आवको सोही अवधिमा ७.९३ प्रतिशत खर्च भएकोमा चालु आवमा ७.२७ प्रतिशत खर्च भएको छ । चालु आवको कार्यक्रम र योजना कार्यान्वयन गर्न प्रदेश सरकारले ६७ अर्ब ४७ करोड ७३ लाख २७ हजार रुपियाँ बजेट ल्याएको थियो । कात्तिकसम्म चार अर्ब ९० करोड ३५ लाख ८६ हजार रुपियाँ मात्र खर्च भएको प्रदेशको आर्थिक मामिला तथा योजना मन्त्रालयले जनाएको छ । गत आवको सोही अवधिमा पाँच अर्ब ११ करोड ६९ लाख नौ हजार रुपियाँ खर्च भएको मन्त्रालयको तथ्याङ्क छ । त्यसअघि आव २०८०/८१ मा ६२ अर्ब ७० करोड ९० लाख ७८ हजार रुपियाँ बजेट विनियोजन गरिएकोमा पहिलो चार महिनामा ९.२ प्रतिशत अर्थात् पाँच अर्ब ७८ करोड ७१ लाख रुपियाँ खर्च भएको थियो । प्रदेशका आर्थिक मामिला तथा योजनामन्त्री प्रभात तामाङले योजना सम्झौता गर्ने क्रम सुरु भएको र कतिपय योजना टेन्डर प्रक्रिया जान लागेकाले पहिलो चार महिनामा प्रदेश सरकारको बजेट खर्च कम देखिएको जानकारी दिनुभयो । गत आवमा भन्दा चालु आवको पुसदेखि पुँजीगततर्फको बजेट खर्चले तीव्रता पाउने उहाँको दाबी छ । चालु आवका लागि प्रदेश सरकारले चालुतर्फ २६ अर्ब चार करोड ३७ लाख ९१ हजार रुपियाँ र पुँजीगततर्फ ४१ अर्ब ४३ करोड ३५ लाख ३६ हजार रुपियाँ विनियोजन गरेको छ । गत आवमा जस्तै चालु आवमा विनियोजित बजेटमा पहिलो चार महिनामा चालुको तुलनामा पुँजीगततर्फको बजेट कम खर्च भएको छ । मन्त्री तामाङले चालुतर्फको खर्च गत आवकै अनुपातमा भए पनि पुँजीगततर्फ केही कम रहेको बताउनुभयो ।चालु आवको कात्तिक मसान्तसम्ममा चालु १३.६८ प्रतिशत अर्थात् तीन अर्ब ५६ करोड २५ लाख चार हजार र पुँजीगततर्फ ३.२४ प्रतिशत अर्थात् एक अर्ब ३४ करोड एक लाख ८१ हजार रुपियाँ खर्च भएको मन्त्रालयद्वारा सार्वजनिक वित्तीय प्रगतिमा उल्लेख छ । बागमती प्रदेशमा हरेक जसो आवमा चैतसम्म कम बजेट खर्च हुने र हरेक आवको अन्तिम तीन महिना कुल बजेटको आधाभन्दा बढी बजेट खर्च हुने प्रवृत्तिले निरन्तरता पाउँदै आएको छ । प्रदेश सरकारको मन्त्रालय र कार्यालयलाई विनियोजन गरिएको बजेटमा कात्तिक मसान्तसम्ममा २० प्रतिशतभन्दा बढी खर्च गर्नेमा प्रदेश लोक सेवा आयोग र प्रदेश सभा रहेका छन् । मुख्यमन्त्री कार्यालयसहित १४ मन्त्रालयको खर्च भने कात्तिक मसान्तसम्ममा २० प्रतिशतभन्दा कम रहेको छ ।",
      "link": "https://gorkhapatraonline.com/news/181037",
      "image": "https://gorkhapatraonline.com/storage/media/318850/conversions/Arthik-Mamila-Ministry-Bagamati-@-Hetauda(2)-original-thumb.jpg"
    },
    {
      "slug": "181035",
      "title": "अजिरकोटमा फल्न थाले स्याउ",
      "timestamp": 1764028800000,
      "source": "gp",
      "content": "गोरखाको अजिरकोट गाउँपालिका–२, मूलखर्कमा गाला र फुजी जातका स्याउ फल्न थालेका छन् ।  दुई वर्षअघि अजिरकोट गाउँपालिकाले परीक्षणका लागि इच्छुक किसानलाई निःशुल्क रूपमा उपलब्ध गराएको स्याउका बिरुवा अहिले राम्रोसँग हुर्कंदै फल्न थालेपछि किसान उत्साही छन् ।",
      "longContent": "सुलीकोट समाचारदातासुलीकोट, मङ्सिर ९ गते  । गोरखाको अजिरकोट गाउँपालिका–२, मूलखर्कमा गाला र फुजी जातका स्याउ फल्न थालेका छन् ।  दुई वर्षअघि अजिरकोट गाउँपालिकाले परीक्षणका लागि इच्छुक किसानलाई निःशुल्क रूपमा उपलब्ध गराएको स्याउका बिरुवा अहिले राम्रोसँग हुर्कंदै फल्न थालेपछि किसान उत्साही छन् । अनुदानमा दिएका स्याउका बिरुवा परीक्षणका लागि स्थानीय सञ्जीव लामाले आफ्नो १५ रोपनी क्षेत्रफलमा लगाउनुभएको थियो । यस वर्ष पाँच क्विन्टल स्याउ उत्पादन गरी ३५० रुपियाँ केजीमा बिक्रीवितरण भएपछि गाउँका अन्य किसान पनि यस खेतीतर्फ आकर्षित भई स्याउ रोपेका छन् । स्याउ उत्पादक लामा पहिले स्याउ फल्ने कल्पना नै नभएको ठाउँमा अहिले बाहिरबाट स्याउ ल्याउनुपर्ने बाध्यता हटेको बताउनुहुन्छ । “अहिले स्थानीय तथा सहरका मानिस आएर बोटमै टिपेर सहर बजारमा स्याउ लैजाँदा आफैँलाई अनौठो लागेको छ,” उहाँले भन्नुभयो ।  बोटमा लटरम्म फलेका लालीमायुक्त स्याउका फलहरू देखेपछि अरू किसान पनि उत्साहका साथ स्याउ खेतीतर्फ आकर्षित भइरहेका छन् । स्याउ खेती परीक्षण सफल भएपछि गाउँपालिकाले ‘लक्षित स्याउ खेती प्रवर्धन कार्यक्रम’ लाई स्थायी रूपमा उत्पादन विस्तार गर्ने तयारी गरेको अजिरकोट गाउँपालिकाका अध्यक्ष दीपक देवकोटाले जानकारी दिनुभयो ।",
      "link": "https://gorkhapatraonline.com/news/181035",
      "image": "https://gorkhapatraonline.com/storage/media/318848/conversions/1211-original-thumb.jpg"
    },
    {
      "slug": "181033",
      "title": "माछाको अवैध आयातले किसान मारमा",
      "timestamp": 1764028800000,
      "source": "gp",
      "content": "नेपाल–भारत सीमाक्षेत्र हुँदै भारतीय माछाको अवैध आयात हुने क्रम बढेपछि बर्दियाका माछापालक कृषक मारमा परेका छन् । भारतीय बजारबाट अत्यन्तै सस्तो मूल्यमा माछा नेपाल छिरेपछि नेपाली किसानले उत्पादन गरेको माछा बजारसम्म नपुगेको गुनासो बढ्दै गएको छ ।",
      "longContent": "बबई समाचारदाताबबई (बर्दिया), मङ्सिर ९ गते । नेपाल–भारत सीमाक्षेत्र हुँदै भारतीय माछाको अवैध आयात हुने क्रम बढेपछि बर्दियाका माछापालक कृषक मारमा परेका छन् । भारतीय बजारबाट अत्यन्तै सस्तो मूल्यमा माछा नेपाल छिरेपछि नेपाली किसानले उत्पादन गरेको माछा बजारसम्म नपुगेको गुनासो बढ्दै गएको छ ।कृषकका अनुसार भारतको मैनापोखर, कण्ठपुर, शीतलाबजारलगायतका क्षेत्रमा उत्पादन हुने माछा अवैध रूपमा बर्दिय ल्याइने गरिएको छ । भारतीय माछा सिधै नेपाली बजारमै बिक्री हुने र भारतमा सस्तो पाइने भएकै कारण तस्करी झनै बढेको उनीहरूको भनाइ छ । गुलरिया नगरपालिका–७ का पप्पु धोबीले भन्नुभयो, “भारतीय माछा ल्याउनेलाई समातेर प्रहरीलाई बुझाउँदा पनि कारबाही नहुँदा समस्या झन् बढेको छ ।” उहाँका अनुसार नियन्त्रण नहुँदा नेपाली किसानले आफ्नो उत्पादन बेच्ने ठाउँ नै गुमाएका छन् ।गुलरिया–४ का माछापालक किसान शङ्कर घिमिरेले भन्नुभयो, “उत्पादन गरे पनि बजार नपाउँदा किसानको आर्थिक बोझ बढिरहेको छ ।”भारतीय बजारमा माछाको दाना प्रतिकेजी ४० रुपियाँ पर्दा पनि नेपालमा सोही दाना ९० रुपियाँ पर्ने भएकाले उत्पादन लागत नेपालमा दोब्बर बढ्छ । यसले गर्दा भारतीय माछा सस्तो हुँदै नेपाली बजारमा छिर्छ र प्रतिस्पर्धामा नेपाली माछा पछि पर्छ ।भारतमा प्रतिकेजी एक सय रुपियाँमा पाइने माछा नेपालमा २५० रुपियाँसम्म पर्नु प्रतिस्पर्धा असमान रहेको प्रमाण भएको किसान बताउँछन् । यस्तो मूल्य अन्तरका कारण बारबर्दिया नगरपालिका क्षेत्रमा लाग्ने साप्ताहिक बजारसमेत भारतीय माछाको बिक्री बढेको किसानको गुनासो छ । बारबर्दिया नगरप्रमुख छविलाल थारूले साप्ताहिक बजारको अनुगमन कडा पारिने बताउँदै, बजारमा भारतीय माछा भेटिए तुरुन्तै कारबाही गरिने बताउनुभयो । स्थानीय तहले कडाइसाथ नियमन नगरेमा नेपाली माछा उत्पादन व्यवसाय सङ्कटमा पर्ने किसानको चेतावनी छ ।",
      "link": "https://gorkhapatraonline.com/news/181033",
      "image": "https://gorkhapatraonline.com/storage/media/318846/conversions/Macha-krishak-phooto-(1)-original-thumb.jpg"
    },
    {
      "slug": "181032",
      "title": "कर्जा बढे पनि उत्पादन घट्यो",
      "timestamp": 1764028800000,
      "source": "gp",
      "content": "सुदूरपश्चिम प्रदेशमा औद्योगिक क्षेत्रमा कर्जा प्रवाह बढे पनि औद्योगिक उत्पादनमा ह्रास आएको छ ।   नेपाल राष्ट्र बैङ्कको आर्थिक वर्ष २०८१/८२ को आर्थिक गतिविधि अध्ययन वार्षिक प्रतिवेदन अनुसार २०८२ को असार मसान्तसम्म बैङ्क तथा वित्तीय संस्थाले यस प्रदेशमा औद्योगिक क्षेत्रमा गरेको कर्जा प्रवाह २६ अर्ब ७२ करोड पुगेको छ ।",
      "longContent": "धनगढी समाचारदाताधनगढी, मङ्सिर ९ गते । सुदूरपश्चिम प्रदेशमा औद्योगिक क्षेत्रमा कर्जा प्रवाह बढे पनि औद्योगिक उत्पादनमा ह्रास आएको छ । नेपाल राष्ट्र बैङ्कको आर्थिक वर्ष २०८१/८२ को आर्थिक गतिविधि अध्ययन वार्षिक प्रतिवेदन अनुसार २०८२ को असार मसान्तसम्म बैङ्क तथा वित्तीय संस्थाले यस प्रदेशमा औद्योगिक क्षेत्रमा गरेको कर्जा प्रवाह २६ अर्ब ७२ करोड पुगेको छ । बैङ्क तथा वित्तीय संस्थाले २०८१ असार मसान्तसम्म गरेको कर्जा प्रवाहभन्दा यो ४.३७ प्रतिशतले बढी रहेको प्रतिवेदनमा उल्लेख छ । २०८१ सालमा सो कर्जा ४.७९ प्रतिशतले घटेको थियो । बैङ्क तथा वित्तीय संस्थाले औद्योगिक क्षेत्रमा प्रवाह गरेको कुल कर्जाको अंश १६.९७ प्रतिशत पुगेको जनाइएको छ । कैलालीमा सबैभन्दा बढी ७९.१३ प्रतिशत, कञ्चनपुरमा १५.७३, डडेलधुरामा १.५४ प्रतिशत, डोटीमा १.०३, अछाममा ०.६०, बैतडीमा ०.५९, दार्चुलामा ०.४८ र बझाङमा ०.४६ प्रतिशत औद्योगिक कर्जाको अंश रहेको छ । प्रतिवेदन अनुसार औद्योगिक कर्जामध्ये विद्युत्, ग्यास तथा पानीसम्बन्धी उद्योगमा सबैभन्दा बढी ६७.५५ प्रतिशतले वृद्धि भएको छ । खानीसम्बन्धी उद्योगमा भने ३७.८३ प्रतिशतले कर्जा ह्रास आएको जनाइएको छ । औद्योगिक क्षेत्रमा कर्जा प्रवाह बढे पनि उत्पादनमा ह्रास आएको छ । प्रतिवेदन अनुसार गहुँको पिठो उत्पादनमा ६५.०९ प्रतिशत, चिनी उत्पादनमा ६०.२२ प्रतिशत, इँटा उत्पादनमा ४२.२५ प्रतिशतले ह्रास आएको छ । त्यस्तै साबुन उत्पादनमा २३.८२ प्रतिशत, चामल उत्पादनमा १५.२५ प्रतिशत, रोजिन उत्पादनमा ८.८६ प्रतिशत, कङ्क्रिट उत्पादनमा ६.८६ प्रतिशत र तोरीको तेल उत्पादनमा ४.३५ प्रतिशतले कमी आएको छ । आव २०८१/८२ यस प्रदेशको नमुना छनोटमा समेटिएका उद्योगको औसत क्षमता उपयोग ३४.४७ प्रतिशत रहेको प्रतिवेदनमा उल्लेख छ । बजारमा देखिएको आर्थिक शिथिलताका कारण कर्जाको समष्टिगत मागमा कमी आई थप लगानी हुन नसकेका कारण औद्योगिक उत्पादन र क्षमता दुवैमा ह्रास आएको प्रतिवेदनमा उल्लेख छ । प्रतिवेदन अनुसार कुल औद्योगिक कर्जामध्ये कृषि, वन र पेय पदार्थ उत्पादनसम्बन्धी उद्योगमा ४२.७१ प्रतिशत, गैरखाद्यवस्तुसम्बन्धी उद्योगमा २६.०५ प्रतिशत कर्जा प्रवाह गरिएको छ । यस्तै निर्माणसम्बन्धी उद्योगमा २०.२१ प्रतिशत, धातुको उत्पादन, मेसिनरी तथा इलेक्ट्रोनिक उद्योगमा ८.९२ प्रतिशत, विद्युत्, ग्यास तथा पानी उद्योगमा १.६३ प्रतिशत, खानीसम्बन्धी उद्योगमा ०.४८ प्रतिशत कर्जा प्रवाह गरिएको छ । औद्योगिक क्षेत्रका लागि व्यवसायीले कर्जा बढाए पनि असुरक्षाका कारण उत्पादनमा वृद्धि गर्न नसकिरहेको कैलाली उद्योग वाणिज्य सङ्घका सचिव प्रकाश चन्दको भनाइ छ । मुलुकको राजनीतिक अस्थिरताका कारण विभिन्न समूहले आएर तोडफोड गर्ने, चन्दा माग्ने जस्ता घटनाले उद्योगी व्यवसायी त्रसित रहेको उहाँको भनाइ छ । “राज्यले उद्योगी व्यवसायीलाई सुरक्षा दिन सकेको छैन,” सचिव चन्दले भन्नुभयो, “यहाँ असुरक्षा भएका कारण उनीहरू विदेश पलायन भइरहेका छन् । लगानी पनि त्यतै गरिरहेका छन् ।”",
      "link": "https://gorkhapatraonline.com/news/181032",
      "image": "https://gorkhapatraonline.com/storage/media/318845/conversions/AAUDHIKL-औद्योगिक-क्षेत्रमा-कर्जा-प्रवाह-बढ्दा-उत्पादन-घट्यो-222(1)-original-thumb.jpg"
    },
    {
      "slug": "181030",
      "title": "घोडा बेच्न बाइस दिन पैदल",
      "timestamp": 1764028800000,
      "source": "gp",
      "content": "कर्णाली प्रदेशको जुम्लाबाट सुदूरपश्चिम प्रदेशको दार्चुलाको जोलजीवी मेलामा ‘जुम्ली घोडा’ ल्याइएको छ । सो घोडालाई २२ दिनको पैदलयात्रा गराएर चन्दननाथ नगरपालिका–८, धरलबाडा जुम्लाका जयकृष्ण धरालाले ल्याउनुभएको हो ।",
      "longContent": "खलङ्गा समाचारदाता  खलङ्गा (दार्चुला), मङ्सिर ९ गते । कर्णाली प्रदेशको जुम्लाबाट सुदूरपश्चिम प्रदेशको दार्चुलाको जोलजीवी मेलामा ‘जुम्ली घोडा’ ल्याइएको छ । सो घोडालाई २२ दिनको पैदलयात्रा गराएर चन्दननाथ नगरपालिका–८, धरलबाडा जुम्लाका जयकृष्ण धरालाले ल्याउनुभएको हो । जुम्ली घोडाको व्यापारका लागि केन्द्र मानिने जोलजीवी मेलामा जयकृष्णले बिक्रीका लागि छ वटा घोडा ल्याउनुभएको हो । गत कात्तिक ९ गते घरबाट १४ वटा घोडासहित पैदल हिँडनुभएका उहाँले २२ दिनपछि मङ्सिर २ मा जोलजीवी मेला पुगेको बताउनुभयो । १४ वटा घोडामध्ये उहाँले आठ वटा घोडा बाटोमै बिक्री गरेको जानकारी दिनुभयो । विगतको जस्तो घोडाको व्यापार नभएको उहाँको गुनासो छ । भारतको पिथौरागढ जिल्लाको पहाडी क्षेत्र अल्मोडा, बागेश्वर, दारमालगायत क्षेत्रका स्थानीय घोडाका मुख्य ग्राहक रहेको उहाँले बताउनुभयो । पछिल्लो समय ग्रामीण बस्ती सडक सञ्जालसँग जोडिने क्रम जारी रहेका कारण घोडाको व्यापार विगतभन्दा अहिले घटेको उहाँले बताउनुभयो । नेपालको दार्चुलाका उत्तरी क्षेत्रमा बसोबास गर्ने सौका समुदायका मानिसले घोडा खरिद गर्ने गर्छन् । सडक सुविधा नपुगेका व्यासको छाङरु र तिङ्करका बासिन्दाको यातायातको साधन घोडा हो । १५ वर्षअघि एउटै मेलामा सयौँको सङ्ख्यामा घोडा बेचिने गरे पनि पछिल्लो समयमा १५/१६ वटा घोडा मात्रै बिक्री हुने गरेको उहाँले बताउनुभयो । विगत ४० वर्षदेखि आफू जोलजीवी मेलामा घोडाको व्यापार गर्न थालेको उहाँले बताउनुभयो । उहाँको परिवार पुस्तौँदेखि नै घोडाको व्यापारमा संलग्न रहेको उहाँले जानकारी दिनुभयो । “घोडा बेचेर एक वर्षमा सात लाखसम्म कमाइ हुन्छ,” उहाँले भन्नुभयो ।घोडाको व्यापारमा खान, बस्न र घोडा चराउन समस्या हुने गरेको जुम्लाकै अर्का व्यापारी आनन्द धरालाले बताउनुभयो । “विगतमा जोलजीवीस्थित घोडेबगडको जमिन पूरै बाझो हुने भए पनि अहिले पैसा तिरेर पनि ठाउँ पाइँदैन,” उहाँले भन्नुभयो । जुम्लाका घोडा व्यापारीले दार्चुलाको जोलजीवी, बर्दियाको राजापुर र दाङको पर्सेनीमा घोडाघोडीको व्यापार गर्दै आइरहेका छन् । राम्रो घोडाको मूल्य एक लाख २० हजार तथा मध्यम किसिमको घोडाको मूल्य ५० देखि ६० हजारसम्म बिक्री हुने व्यापारी बताउँछन् । नेपाल–भारत सीमामा हुने दुई साता लामो प्रसिद्ध यस वर्षको जोलजीवी मेला मङ्सिर १० गते समाप्त हुँदै छ । जलेश्वर महादेवको मन्दिरमा लाग्ने लामो अवधिको मेला घरेलु उत्पादनका लागि प्रख्यात मान्निछ । नेपाल र भारतका लाखौँ सर्वसाधारणले मेलामा स्थानीय उत्पादनको खरिदबिक्री गर्ने गरेका छन् । जोलजीवी मेलाको प्रमुख आकर्षणमा नेपाली घोडा, तिब्बती घरेलु सामान हो ।",
      "link": "https://gorkhapatraonline.com/news/181030",
      "image": "https://gorkhapatraonline.com/storage/media/318843/conversions/anker-original-thumb.jpg"
    },
    {
      "slug": "181029",
      "title": "पानीको मूल्य बढी लिन नपाइने",
      "timestamp": 1764028800000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागले खानेपानी बोतल (प्रोसेसिङ ड्रिङकिङ वाटर) को लेबलमा उल्लेख अधिकतम खुद्रा मूल्य (एमआरपी) भन्दा बढी लिएमा कारबाही हुने जनाएको छ ।",
      "longContent": "गोरखापत्र समाचारदाता काठमाडौँ, मङ्सिर ९ गते । वाणिज्य, आपूर्ति तथा उपभोक्ता संरक्षण विभागले खानेपानी बोतल (प्रोसेसिङ ड्रिङकिङ वाटर) को लेबलमा उल्लेख अधिकतम खुद्रा मूल्य (एमआरपी) भन्दा बढी लिएमा कारबाही हुने जनाएको छ ।विभागले होटेल तथा रेस्टुराँले रेस्टुरेन्टमा राखिएका मेनुमा सिलबन्दी भएका बोतलमा उल्लेख गरिएको एमआरपीभन्दा बढी मूल्य उल्लेख गरेर लिने गरेको पाइएकाले अब त्यस्तो गरेको पाइएमा कारबाही हुने जनाएको हो । विभागले सोमबार विज्ञप्ति जारी गर्दै अधिकांश होटेल, रेस्टुराँले टेबुलमा राखेको मेनुमा बोतलमा उल्लेखित एमआरपीभन्दा बढी मूल्य नतिर्न आमउपभोक्तालाई समेत सचेत गराएको छ । बोतलमा उल्लेख गरेको मूल्यभन्दा बढी मूल्य लिएमा विभागमा मौखिक उजुरी गरे मात्रै पनि उपभोक्ता संरक्षण ऐन, २०७५ र नियमावली २०७६ अनुसार कारबाही हुने जनाएको छ । विभागका प्रवक्ता भरतप्रसाद आचार्यले विभागको टोलीले होटेल तथा रेस्टुराँले अनुगमनका क्रममा टेबलमा राखिएका मेनुको मूल्य र बोतलको मूल्य तुलना गर्दा दोब्बर बढी लिएको पाइएकाले अबदेखि यस्तो गर्न सबैमा आग्रह गरिएको जानकारी दिनुभयो । विभागका अनुसार काठमाडौँ उपत्यकामा बिक्री हुने एक लिटरको बोतल पानीको मूल्य १६ रुपियाँ तोकिएको छ । यी मूल्यभन्दा फरक पर्ने गरी होटेल तथा रेस्टुराँसँग सम्झौता गरी बढी मूल्यको एमआरपी राखेको भन्दै विभागले यसअघि पानी उत्पादक कम्पनीलाई सचेत गराएको थियो ।",
      "link": "https://gorkhapatraonline.com/news/181029",
      "image": "https://gorkhapatraonline.com/storage/media/318842/conversions/water-original-thumb.jpg"
    },
    {
      "slug": "181028",
      "title": "मासु प्रशोधन कारखाना : मङ्सिरदेखि निर्माण सुरु",
      "timestamp": 1764028800000,
      "source": "gp",
      "content": "सिन्धुलीको मरिण गाउँपालिकामा मङ्सिर अन्तिम सातादेखि मासुु प्रशोधन कारखानाको निर्माण सुरु हुने भएको छ ।    नेपालबाट चीनमा प्रशोधित भैँसीको मासु निर्यात गर्ने उद्देश्यले कारखाना निर्माण गर्न लागिएको हो । हिमालयन फुड इन्टरनेसनल प्राइभेट लिमिटेडले डिजाइनको काम सकेर कारखाना निर्माणको चरणमा पुगेको जनाएको छ ।",
      "longContent": "काठमाडौँ, मङ्सिर ९ गते । सिन्धुलीको मरिण गाउँपालिकामा मङ्सिर अन्तिम सातादेखि मासुु प्रशोधन कारखानाको निर्माण सुरु हुने भएको छ ।  नेपालबाट चीनमा प्रशोधित भैँसीको मासु निर्यात गर्ने उद्देश्यले कारखाना निर्माण गर्न लागिएको हो । हिमालयन फुड इन्टरनेसनल प्राइभेट लिमिटेडले डिजाइनको काम सकेर कारखाना निर्माणको चरणमा पुगेको जनाएको छ । २७ अर्ब ६४ करोड ८४ लाख ६० हजार लागतमा कारखाना निर्माण गर्न लागिएको कम्पनीले जनाएको छ । जसमध्ये २० अर्ब रुपियाँ कारखाना निर्माण र प्लान्ट स्थापना, सात अर्ब रुपियाँ पशुपालन, कामदार बस्ने आवास र घाँस खेतीमा खर्च हुने कम्पनीले जानकारी दिएको छ । कुल लगानीमध्ये २० अर्ब रुपियाँ चीनको छेङ्दु जियान फुड लिमिटेडबाट विदेशी लगानी भित्र्याउन लागिएको छ । उद्योग विभागले गत साउनमा वैदेशिक लगानी भित्र्याउन स्वीकृति प्रदान गरेको थियो ।हिमालयन फुड इन्टरनेसनल प्राइभेट लिमिटेडका अध्यक्ष डा. नवीन शर्माले जग्गाको डिजाइन गर्ने काम सकिएकाले मङ्सिर अन्तिम सातादेखि फ्याक्ट्री निर्माणको काम सुरु गरिने जानकारी दिनुभयो । कारखाना निर्माणका लागि ५० करोड रुपियाँ विदेशी लगानी भित्रिसकेको र बाँकी आउने क्रममा रहेको उहाँले बताउनुभयो । “अहिले २० अर्ब रुपियाँ चीनबाट भित्र्याउने प्रक्रियामा छौँ, बाँकी रहेको सात अर्ब रुपियाँमध्ये केही प्रतिशत चिनियाँ साझेदारबाट थप र बाँकी नेपाली साझेदार कम्पनीले जुटाउने तयारी भएको छ,” उहाँले भन्नुभयो । उहाँका अनुसार  खाना, आवासगृह, होल्डिङ सेन्टर, प्रशोधनगृह निर्माण गर्न आवश्यक पर्ने जग्गा व्यवस्थापन गर्ने प्रक्रियालाई अघि बढाइएको छ । कारखाना निर्माणपछि मासु सिन्धुलीबाट काठमाडौँ हुँदै केरुङ नाकामार्फत चीनमा निर्यात हुने छ । ५५ बिघा क्षेत्रफलमा निर्माण हुन लागेको कारखाना सञ्चालन हुँदा पाँच हजार १५६ जनाले रोजगारी पाउने विवरण उद्योग विभागलाई कम्पनीले उपलब्ध गराएको छ । कारखानाबाट दैनिक पाँच हजार वटा राँगा तथा भैँसीबाट पाँच सय मेट्रिक टनका मासु निर्यात गर्ने लक्ष्य राखिएको कम्पनीले जनाएको छ । कम्पनीका अनुसार अनुसार वार्षिक दुई लाख मेट्रिक टन प्रोसेस्ड बफेलो मिट र ५५ हजार मेट्रिक टन सहउत्पादन (हाड, छाला, टाउको, विभिन्न प्रकारका आन्तरिक अङ्गलगायत) गर्ने लक्ष्य राखिएको छ । किसानलाई व्यावसायिक र रोगमुक्त भैँसीपालनमा आकर्षित गर्न देशभर भैँसीपालक समूह गठन गरिएको छ । यस्तै बर्दियाको गुलरियामा घाँस उत्पादन गर्ने प्रक्रियासमेत सुरु भइसकेको कम्पनीले जनाएको छ ।साउनमा चिनियाँ साझेदारीमा सिन्धुलीमा निर्माण हुने गरी भैँसीको मासु प्रशोधन उद्योग (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ प्रत्यक्ष वैदेशिक लगानी (एफडिआई) पनि स्वीकृत भइसकेको छ । कारखाना निर्माण दुई सिफ्टमा गरेर आठ महिनाभित्रमा सक्ने योजना छ । असोजमा ढुङ्गा गिट्टी, बालुवा निकाल्न नपाएकाले निर्माणको काम ढिलाइ भएको कम्पनीले जनाएको छ । कम्पनीले एक वर्षभित्रमा मासु निर्यात गर्ने लक्ष्य राखेको छ ।",
      "link": "https://gorkhapatraonline.com/news/181028",
      "image": "https://gorkhapatraonline.com/storage/media/318840/conversions/mmm-original-thumb.jpg"
    },
    {
      "slug": "181027",
      "title": "मार्जिन कारोबार व्यवस्थित गर्दै सेबोन",
      "timestamp": 1764028800000,
      "source": "gp",
      "content": "मार्जिन कर्जामा फैलिएको अव्यवस्था, जोखिम र अनियन्त्रित सटहीपनलाई नियन्त्रण गर्ने उद्देश्यसहित नेपाल धितोपत्र बोर्डले ‘मार्जिन कारोबार सुविधा निर्देशन, २०८२’ को मसौदा सार्वजनिक गरेको छ । बोर्डले मार्जिन कारोबारसम्बन्धी व्यवस्था (प्रारम्भिक मसौदा) तयार गर्दै मार्जिन कारोबारसम्बन्धी व्यवस्था अघि बढाएको हो ।",
      "longContent": "गोरखापत्र समाचारदाताकाठमाडौँ, मङ्सिर ९ गते । मार्जिन कर्जामा फैलिएको अव्यवस्था, जोखिम र अनियन्त्रित सटहीपनलाई नियन्त्रण गर्ने उद्देश्यसहित नेपाल धितोपत्र बोर्डले ‘मार्जिन कारोबार सुविधा निर्देशन, २०८२’ को मसौदा सार्वजनिक गरेको छ । बोर्डले मार्जिन कारोबारसम्बन्धी व्यवस्था (प्रारम्भिक मसौदा) तयार गर्दै मार्जिन कारोबारसम्बन्धी व्यवस्था अघि बढाएको हो ।धितोपत्र दलाल व्यवसायीमार्फत लगानीकर्तालाई मार्जिन कारोबार सुविधा उपलब्ध गराउने उद्देश्यले बोर्डले धितोपत्रसम्बन्धी ऐन, २०६३ को दफा ८७ को उपदफा (१) ले दिएको अधिकार प्रयोग गरी ‘मार्जिन कारोबार सुविधासम्बन्धी निर्देशन, २०८२’ को मसौदा तयार गरेको हो ।बोर्डले प्रारम्भिक मसौदामाथि कुनै सुझाव भए सात दिनभित्र बोर्डको इमेलमार्फत सुझाव पेस गर्न सरोकारवालालाई आग्रह गरेको छ ।प्रारम्भिक मसौदामा मार्जिन कारोबारयोग्य कम्पनीका लागि पाँच वटा व्यवस्था धितोपत्र बोर्डले तय गरेको छ । जसमा कम्पनीको कम्तीमा ५० लाख कित्ता सेयर सूचीकृत भएको हुनुपर्ने छ ।त्यसै गरी नेटवर्थ चुक्ता पुँजी बराबर र सोभन्दा बढी भएका, पछिल्लो तीन वर्षमा दुई वर्ष लाभांश वितरण गरेका, यससँगै प्रारम्भिक सार्वजनिक निष्कासनमार्फत निष्कासन भएका, सेयर सूचीकरण भएको कम्तीमा दुई वर्ष पूरा भएका र बोर्डले तोकेबमोजिम अन्य व्यवस्था पूरा भएका कम्पनी मार्जिन कारोबारका लागि योग्य हुने सेबोनले जनाएको छ । मसौदामार्फत मार्जिन कारोबार सुविधा प्रदान गर्ने धितोपत्र दलाल व्यवसायीको योग्यता पनि तोकिएको छ । जसमा मार्जिन कारोबार सुविधा प्रदान गर्न चाहने बोर्डबाट अनुमतिपत्र प्राप्त गरेका धितोपत्र दलाल व्यवसायीले उक्त योग्यता पूरा गरेको हुनुपर्ने बोर्डले जनाएको छ । धितोपत्र दलाल व्यवसायीले चुक्ता पुँजी कम्तीमा २० करोड रुपियाँ भएको, राफसाफ सदस्यता प्राप्त गरेको, निक्षेप सदस्यता प्राप्त गरेको र धितोपत्र बजारले तोकेका अन्य व्यवस्था पूरा गरेको हुनुपर्ने मसौदामा उल्लेख छ ।यस्तै प्रारम्भिक मार्जिन र सम्भार मार्जिनसम्बन्धी पनि मार्जिन कारोबार सुविधा निर्देशनको मसौदामा व्यवस्था गरिएको छ । धितोपत्र दलाल व्यवसायीले सूचीकृत सङ्गठित संस्थाको सेयरको १८० दिनको औसत मूल्य वा बजार मूल्यमध्ये जुन कम हुन्छ, सोको प्रतिशतले हुन आउने रकम लगानीकर्तासँग प्रारम्भिक मार्जिनका रूपमा लिनुपर्ने मसौदामा छ । मार्जिन कारोबार सुविधा अन्तर्गत खरिद गरिएको सेयरको विवरण तथा मार्जिन रकमको विवरण ग्राहकको छुट्टाछुट्टै अभिलेख बनाई राख्नुपर्ने, प्रारम्भिक मार्जिनका रूपमा लिइएको सेयर र मार्जिन सुविधा अन्तर्गत खरिद भएको सेयरको मूल्याङ्कन दैनिक मार्केटका आधारमा गर्नुपर्ने व्यवस्था मसौदामा उल्लेख छ ।तर उक्त सेयरको मूल्यमा भएको वृद्धिको आधारमा थप सुविधा दिन नपाइने व्यवस्था गरिएको बोर्डले जनाएको छ । धितोपत्र दलाल व्यवसायीले मार्जिन कारोबार सुविधा अवधिभर बजारको अवस्था तथा जोखिम हेरी लगानीकर्तासँग न्यूनतम अनुसूची–२ बमोजिमको प्रतिशतले हुन आउने रकम सम्भार मार्जिन कायम राख्नुपर्ने उक्त मसौदामा रहेको छ ।लगानीकर्ताले आफ्नै केही रकम लगानी गरेर बाँकी रकम ब्रोकर कम्पनीबाट कर्जा लिएर सेयर खरिद गर्ने व्यवस्था मार्जिन कारोबार हो । नियम अनुसार लगानीकर्ताले कम्तीमा ५० प्रतिशत रकम राख्नु पर्छ र बाँकी ५० प्रतिशतसम्म ब्रोकरले कर्जा दिन सक्छ ।सेयर मूल्य घटेमा ब्रोकरले थप रकम माग्न मार्जिन कल गर्न सक्छ । मार्जिन ४० प्रतिशतभन्दा तल झरेमा जोखिम मानिन्छ र ३० प्रतिशतमा पुग्दा ब्रोकरले सेयर बेच्न सक्छ । ब्रोकर र लगानीकर्ताबिच छुट्टै सम्झौता गरेर मात्र यो सुविधा उपलब्ध हुन्छ । बोनस कर संस्थाले मिलान गर्नुपर्नेधितोपत्र दर्ता गरेका सम्पूर्ण सङ्गठित सेयरधनीलाई प्रदान गर्ने बोनस सेयर वितरण गर्दा लाग्ने लाभांश कर सम्बन्धित संस्थाले नै लाभांशबाट मिलान गरी भुक्तानी गर्ने व्यवस्था गर्नुपर्ने भएको छ ।नेपाल धितोपत्र बोर्ड (सेबोन) ले धितोपत्र निष्कासन तथा बाँडफाँट निर्देशिका, २०६९ मा १० औँ संशोधन गरी यस्तो व्यवस्था लागु गरेको हो । संशोधित निर्देशिकामा सेयरधनीलाई बाँडफाँट गर्ने बोनस सेयर र कुल पुँजीगत संरचनासम्बन्धी व्यवस्थालाई थप व्यवस्थित बनाइएको छ । दर्ता शुल्क, बोनस वितरण तथा लाभांश समायोजन प्रक्रियामा देखिएका व्यावहारिक चुनौती समाधान गर्ने उद्देश्यले संशोधन गरिएको बोर्डले जनाएको छ ।",
      "link": "https://gorkhapatraonline.com/news/181027",
      "image": "https://gorkhapatraonline.com/storage/media/318839/conversions/sebon-building-original-thumb.jpg"
    },
    {
      "slug": "180892",
      "title": "थाइल्यान्डबाट भैरहवा अवतरण गर्ने बढे",
      "timestamp": 1763942400000,
      "source": "gp",
      "content": "थाइल्यान्डको बैङ्ककबाट भैरहवा आएको थाई एयर एसियाको विमान आइतबार लगभग पूर्ण क्षमतासहित अवतरण गरेको छ । विमान १६१ जना यात्रु लिएर गौतम बुद्ध अन्तर्राष्ट्रिय विमानस्थलमा अवतरण भएको विमानस्थलका सूचना अधिकारी विनोदसिंह रावतले जानकारी दिनुभयो । उहाँका अनुसार अधिकांश यात्रु बौद्ध धर्मावलम्बी छन् ।",
      "longContent": "भैरहवा समाचारदाताभैरहवा, मङ्सिर ८ गते । थाइल्यान्डको बैङ्ककबाट भैरहवा आएको थाई एयर एसियाको विमान आइतबार लगभग पूर्ण क्षमतासहित अवतरण गरेको छ । विमान १६१ जना यात्रु लिएर गौतम बुद्ध अन्तर्राष्ट्रिय विमानस्थलमा अवतरण भएको विमानस्थलका सूचना अधिकारी विनोदसिंह रावतले जानकारी दिनुभयो । उहाँका अनुसार अधिकांश यात्रु बौद्ध धर्मावलम्बी छन् ।कात्तिक ९ गतेदेखि बैङ्कक–भैरहवा–बैङ्कक नियमित उडान गर्दै आएको थाई एयर एसियाले यसअघि भैरहवाबाट प्रस्थान गर्ने यात्रु सङ्ख्या उल्लेख्य भए पनि भैरहवा आउने यात्रु कम थिए । आइतबार भने आगमन सङ्ख्या एक्कासि बढेको विमानस्थलले जनाएको छ । आइतबार नै भैरहवाबाट बैङ्ककका लागि १४५ जना यात्रु प्रस्थान गरेका छन् ।आइतबारको चहलपहलले विमानस्थलको आगमन कक्षमा लुम्बिनी क्षेत्रको पर्यटन सम्भावनाबारे उत्साह थपेको पर्यटन व्यवसायी सागर गिरीले बताउनुभयो । अघिल्लो वर्ष कात्तिकदेखि चैतसम्म थाई एयर एसियाले भैरहवामा नियमित उडान भरेको थियो । चैतपछि रोकिएको उडान केही समयपछि पुनः सुरु भएको हो ।",
      "link": "https://gorkhapatraonline.com/news/180892",
      "image": "https://gorkhapatraonline.com/storage/media/318596/conversions/Thai-air-asia-original-thumb.jpg"
    },
    {
      "slug": "180891",
      "title": "सुनसान बन्यो कोशी पर्यटन वर्ष",
      "timestamp": 1763942400000,
      "source": "gp",
      "content": "चालु आर्थिक वर्ष २०८२/८३ लाई कोशी पर्यटन वर्ष मनाउने प्रदेश सरकारले घोषणा गरे पनि चार महिना बितिसक्दा पनि सुनसान छ । तेह्रथुमको तीनजुरे मिल्के क्षेत्रमा २०८१ चैत ३० गते पर्यटन वर्ष २०८२ को शुभारम्भ गरिएको थियो ।",
      "longContent": "रङ्गेली समाचारदाताविराटनगर, मङ्सिर ८ गते । चालु आर्थिक वर्ष २०८२/८३ लाई कोशी पर्यटन वर्ष मनाउने प्रदेश सरकारले घोषणा गरे पनि चार महिना बितिसक्दा पनि सुनसान छ । तेह्रथुमको तीनजुरे मिल्के क्षेत्रमा २०८१ चैत ३० गते पर्यटन वर्ष २०८२ को शुभारम्भ गरिएको थियो । त्यसयता पर्यटन वर्षसँग सम्बन्धित कार्यक्रम हुन सकेका छैनन् । कोशी प्रदेश सरकार पर्यटन, वन तथा वातावरण मन्त्रालयमा चालु आर्थिक वर्षका लागि १० करोड रुपियाँ रकम पर्यटन वर्ष २०८२ का लागि विनियोजन भएको छ । विभागीय मन्त्रीको नेतृत्वमा पर्यटन व्यवसायीसमेत सम्मिलित निर्देशन समिति गठन गरिएको छ । पर्यटन वर्षसँग सम्बन्धित कुनै पनि कार्यक्रम अहिलेसम्म आयोजना गर्न नसकिएको निर्देशन समितिका सहसंयोजक तथा पर्यटन व्यवसायी भवेशकुमार श्रेष्ठको गुनासो छ । पर्यटन वन तथा वातावरण मन्त्रालयका उपसचिव तथा पर्यटन महाशाखा प्रमुख कृष्णकुमार न्यौपानेका अनुसार कोशी पर्यटन वर्ष २०८२, व्यवस्थापन कार्यविधिमै त्रुटि भएकाले समस्या उत्पन्न भएको हो । यो कार्यविधि अनुसार पर्यटन वर्ष २०८२ सञ्चालनका लागि तीन तहको परिकल्पना गरिएको छ । जसमा सचिवालय, व्यवस्थापन समिति र निर्देशन समिति छ । मन्त्रालयभित्रै तीन तहको समितिले निर्णय गर्नुपर्ने भएपछि यसले झन्झट थपेको छ । संशोधन गर्दासमेत ५० प्रतिशतभन्दा बढी सुधार गर्नुपर्ने देखिएकाले नयाँ कार्यविधि बनाउनुपर्ने उपसचिव न्यौपानेले बताउनुभयो । उहाँका अनुसार अहिले मुख्यमन्त्री कार्यालयमा नयाँ कार्यविधि पठाइएको छ । त्यसबाहेक आर्थिक र आन्तरिक मामिला मन्त्रालयमा सहमतिका लागि जानुपर्ने हुन्छ । यसो गर्दा शुभारम्भ गरिएको कोशी पर्यटन वर्ष बढ्नेमा आशङ्का निजी क्षेत्रले गरेका हुन् । ‘कोशीको गौरव, हिमालको सान : पर्यटन वर्षमा सबैलाई सम्मान’ पर्यटन वर्ष २०८२ को नारा तय भएको थियो । गत भदौको जेनजी आन्दोलनपछि भारतबाट आउँदै गरेका पर्यटकसमेत अहिले आउन छोडेको व्यवसायी बताउँछन् । भारतमा नेपाल असुरक्षित रहेको सन्देश गइरहेको छ, सहसंयोजक तथा पर्यटन व्यवसायी श्रेष्ठले भन्नुभयो, त्यसलाई चिर्न नेपालका पर्यटन व्यवसायी त्यहाँ पुग्न पर्दथ्यो तर जान सकिएन । श्रेष्ठका अनुसार पुरानो कार्यविधिमा टेकेर खर्च गर्न नमिल्ने स्थिति रहेको छ । अझै भारतमा गएर प्रदेश सरकारमातहतका कुनै पनि निकायले कार्यक्रम गर्दा भुक्तानी नपाइने प्रावधान ऐन, नियमावली र कार्यविधि रहेको उहाँको भनाइ छ । उपसचिव न्यौपानेका अनुसार जेनजी आन्दोलनले पनि अन्योलता बढाइदिएको छ । मन्त्रालयमा आगजनी भएको छ । त्यसको व्यवस्थापन गर्नमै असोज र कात्तिक खर्चनु परेको हो । जेनजी आन्दोलन अगाडि कार्यविधिमा भएका असजिला टुङ्ग्याउन सकेको भए अब हिउँद लागेपछि अभियान सुरु गर्न सहज हुने विश्वास उहाँको छ । कोशी पर्यटन वर्षलाई अझै पनि अगाडि बढाउन सक्ने सम्भावना रहेको श्रेष्ठको बुझाइ छ । त्यसका लागि कार्यविधि संशोधन सकाएर आगामी फागुन २१ अगाडिसम्म प्रचारप्रसार तीव्र पार्ने र त्यसपछि चैत, वैशाख र जेठमा पर्यटक भित्र्याउन सकिने बुझाइ छ ।",
      "link": "https://gorkhapatraonline.com/news/180891",
      "image": "https://gorkhapatraonline.com/storage/media/318595/conversions/File-Photo-koshi-Paryatan-original-thumb.jpg"
    },
    {
      "slug": "180889",
      "title": "अर्घाखाँची सिमेन्ट र त्रिरुपति फुडलाई जरिबाना",
      "timestamp": 1763942400000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागको अनुगमन टोलीले रुपन्देहीस्थित अर्घाखाँची सिमेन्ट कम्पनी र त्रिरुपति फुड प्रोसोसिङ इन्डस्ट्रिजलाई जरिबाना गरेको छ ।",
      "longContent": "गोरखापत्र समाचारदाता काठमाडौँ, मङ्सिर ८ गते । वाणिज्य, आपूर्ति तथा उपभोक्ता संरक्षण विभागको अनुगमन टोलीले रुपन्देहीस्थित अर्घाखाँची सिमेन्ट कम्पनी र त्रिरुपति फुड प्रोसोसिङ इन्डस्ट्रिजलाई जरिबाना गरेको छ । केन्द्रबाट गएको विभागको अनुगमन टोलीले तीन कम्पनीको अनुगमन गर्दा सरकारले तोकेको मापदण्डविपरीत सामान उत्पादन गरेको पाइएपछि दुवै उद्योगलाई दुई लाख पाँच हजार रुपियाँको दरले जरिबाना गरेको छ । विभागले आइतबार जारी गरेको विज्ञप्तिका अनुसार उपभोक्ता संरक्षण ऐन, २०७५ र नियमावली २०७६ मा भएको व्यवस्था अनुरूप कारबाही गरेको जनाएको छ । विभागले पछिल्ला दिनमा उपत्यकामा सञ्चालित खानेपानीका उद्योगकेन्द्रित अनुगमनलाई थप तीव्र पारेको जनाएको छ । उपत्यकामा पिउने पानीको गुणस्तरमा समस्या देखिएको गुनासो बढेपछि विभागले खानेपानी उद्योगकेन्द्रित अनुगमनलाई पनि तीव्रता दिएको छ । विभागका अनुसार बिहीबार र आइतबार काठमाडौँ उपत्यकाका १८ वटा पानी उद्योगमा अनुगमन भएको छ । सो क्रममा ललितपुरको गोदावरीस्थित त्रिपुरा बेभरेज र बडीखेल खानेपानी उद्योग दर्ता नवीकरण नगरी सञ्चालन भएको पाइएकाले तीन दिनभित्र आवश्यक कागजात लिएर उपस्थित हुन विभागले निर्देशन दिएको छ । विभागले यसअघि कोशी मिनरल वाटर उद्योग, स्तूपा इन्डस्ट्रिज, सहभागिता वाटर एन्ड बेभरेजलगायतलाई गुणस्तर कायम गर्न निर्देशन दिएको जनाएको छ ।",
      "link": "https://gorkhapatraonline.com/news/180889",
      "image": "https://gorkhapatraonline.com/storage/media/318593/conversions/Banijya-Bivag_apurti_upabhogta-Bivag-original-thumb.jpg"
    },
    {
      "slug": "180888",
      "title": "पुनर्निर्माण कोषमा एक करोड छयहत्तर लाख सहयोग",
      "timestamp": 1763942400000,
      "source": "gp",
      "content": "जेनजी आन्दोलनका क्रममा क्षतिग्रस्त संरचना पुनर्निर्माणका लागि स्थापित भौतिक पूर्वाधार पुनर्निर्माण कोषमा लाइफ इन्स्योरेन्स कर्पोरेसन (नेपाल) लिमिटेडले एक करोड एक लाख रुपियाँ हस्तान्तरण गरेको छ ।",
      "longContent": "गोरखापत्र समाचारदाताकाठमाडौँ, मङ्सिर ८ गते । जेनजी आन्दोलनका क्रममा क्षतिग्रस्त संरचना पुनर्निर्माणका लागि स्थापित भौतिक पूर्वाधार पुनर्निर्माण कोषमा लाइफ इन्स्योरेन्स कर्पोरेसन (नेपाल) लिमिटेडले एक करोड एक लाख रुपियाँ हस्तान्तरण गरेको छ । कम्पनीका प्रमुख कार्यकारी अधिकृत प्रणयकुमारले पुनर्निर्माण कोषमा उक्त रकम बराबरको भौचर अर्थमन्त्री रामेश्वरप्रसाद खनाललाई आइतबार अर्थ मन्त्रालयमा हस्तान्तरण गर्नुभयो ।त्यसै गरी भौतिक पूर्वाधार पुनर्निर्माण कोषमा जम्मा हुने गरी एफवान सफ्ट ग्रुपमा आबद्ध एफवान सफ्ट इन्टरनेसनल, इसेवा लिमिटेड र फोनपे पेमेन्ट सर्भिस लिमिटेडका कर्मचारी तथा उक्त कम्पनीको संयुक्त योगदान हुने गरी ७५ लाख रुपियाँ हस्तान्तरण गरेको छ । उक्त ग्रुपका तर्फबाट अध्यक्ष सिद्धान्त ठकुरीले ७५ लाख रुपियाँ रकम बराबरको चेक अर्थमन्त्री खनाललाई हस्तान्तरण गर्नुभयो ।",
      "link": "https://gorkhapatraonline.com/news/180888",
      "image": "https://gorkhapatraonline.com/storage/media/318592/conversions/Punarnirman-Kosh-News-original-thumb.jpg"
    },
    {
      "slug": "180887",
      "title": "मौलाकाली केबुलकार सञ्चालन",
      "timestamp": 1763942400000,
      "source": "gp",
      "content": "जेनजी आन्दोलनका क्रममा भएको आक्रमणपछि बन्द रहेको मौलाकाली केबुलकार शनिबारदेखि सञ्चालनमा आएको छ । आन्दोलनका क्रममा आगजनी तथा तोडफोड हुँदा केबुलकार गत भदौ २५ गतेदेखि बन्द रहेको थियो ।  मौलाकाली केबुलकार प्रालिका व्यवस्थापक सुरज पौडेलले दुई महिनापछि केबुलकार पुनः सञ्चालनमा ल्याइएको जानकारी दिनुभयो । “प्राविधिकहरूद्वारा केबुलकारको आवश्यक मर्मत तथा परीक्षण गरेर पुनः सञ्चालनमा ल्याएका छौँ,” उहाँले भन्नुभयो ।",
      "longContent": "नारायणगढ समाचारदाता नारायणगढ, मङ्सिर ८ गते । जेनजी आन्दोलनका क्रममा भएको आक्रमणपछि बन्द रहेको मौलाकाली केबुलकार शनिबारदेखि सञ्चालनमा आएको छ । आन्दोलनका क्रममा आगजनी तथा तोडफोड हुँदा केबुलकार गत भदौ २५ गतेदेखि बन्द रहेको थियो ।  मौलाकाली केबुलकार प्रालिका व्यवस्थापक सुरज पौडेलले दुई महिनापछि केबुलकार पुनः सञ्चालनमा ल्याइएको जानकारी दिनुभयो । “प्राविधिकहरूद्वारा केबुलकारको आवश्यक मर्मत तथा परीक्षण गरेर पुनः सञ्चालनमा ल्याएका छौँ,” उहाँले भन्नुभयो । भदौ २४ गतेको तोडफोड र आगजनीका कारण केबुलकारको बटम स्टेसनमा रहेका कार्यालय भवन फर्निचरलगायत प्राविधिक उपकरण क्षतिग्रस्त भएपछि कम्पनीले सेवा बन्द गरेको थियो । केबुलकार निर्माता कम्पनी अस्ट्रियाको डोपलमायरबाट सामानसहितका प्राविधिक आएर केबुलकार पुनर्निर्माण गरेको पौडेलले जानकारी दिनुभयो । उहाँका अनुसार केबुलकार अहिले बिहान ६ बजेदेखि राति १० बजेसम्म सञ्चालन भइरहेको छ । केबुलकारको सेवा अवरुद्ध हुँदा मौलाकालिका मन्दिर दर्शन गर्न जाने भक्तजनलाई असर परेको थियो । केबुलकार सञ्चालनमा आएसँगै ३० प्रतिशतभन्दा बढी भक्तजन बढेको कम्पनीको दाबी छ ।",
      "link": "https://gorkhapatraonline.com/news/180887",
      "image": "https://gorkhapatraonline.com/storage/media/318591/conversions/kabal-car-original-thumb.jpg"
    },
    {
      "slug": "180886",
      "title": "भटमासले बढायो नेपालको आयातनिर्यात",
      "timestamp": 1763942400000,
      "source": "gp",
      "content": "चालु आर्थिक वर्ष २०८२/८३ को पहिलो चार महिनाको आयातनिर्यात आँकडालाई भटमासको तेलले उकासेको देखिएको छ । भन्सार विभागले आइतबार सार्वजनिक गरेको आँकडा अनुसार नेपालबाट सबैभन्दा बढी भटमास तेल ३८ अर्ब ४३ करोड रुपियाँ बराबरको १८ करोड ५२ लाख ५५ हजार किलो निर्यात भएको छ भने ३७ अर्ब ९६ करोड ४२ लाख ६३ हजार रुपियाँ बराबरको भटमास आयात भएको छ ।",
      "longContent": "गोरखापत्र समाचारदाताकाठमाडौँ, मङ्सिर ८ गते । चालु आर्थिक वर्ष २०८२/८३ को पहिलो चार महिनाको आयातनिर्यात आँकडालाई भटमासको तेलले उकासेको देखिएको छ । भन्सार विभागले आइतबार सार्वजनिक गरेको आँकडा अनुसार नेपालबाट सबैभन्दा बढी भटमास तेल ३८ अर्ब ४३ करोड रुपियाँ बराबरको १८ करोड ५२ लाख ५५ हजार किलो निर्यात भएको छ भने ३७ अर्ब ९६ करोड ४२ लाख ६३ हजार रुपियाँ बराबरको भटमास आयात भएको छ ।विभागका अनुसार पहिलो चार महिनामा निर्यात ७७.५१ प्रतिशतले बढेर ९३ अर्ब ४९ करोड ५७ लाख ७६ हजार रुपियाँ पुगेको छ । आयात १८.७१ प्रतिशतले बढेर छ खर्ब ९४ अर्ब ५१ करोड २३ लाख रुपियाँ पुगेको छ । कुल वैदेशिक व्यापार २४.१८ प्रतिशतले बढेर सात खर्ब २९ अर्ब ४७ लाख रुपियाँ पुगेको छ । गत वर्ष सो अवधिमा पाँच खर्ब १३ अर्ब ३८ करोड ८० लाख ३९ हजार रुपियाँको आयात भएको थियो भने ५२ अर्ब ६७ करोड ७१ लाख रुपियाँको कुल निर्यात भएको थियो ।   निर्यात भएको दोस्रो मुख्य वस्तु अलैँची तीन अर्ब ९७ करोड ४३ लाख रुपियाँ बराबरको १८ लाख २३ हजार किलो निर्यात भएको छ । यस्तै सूर्यमुखी तेल दुई अर्ब ७३ करोड २८ लाख रुपियाँ बराबरको तीन करोड ४२ लाख ४० हजार लिटर निर्यात भएको छ । पाम आयल दुई अर्ब छ करोड ५० लाख रुपियाँ बराबरको एक करोड १४ लाख ३८ हजार लिटर निर्यात भएको छ । आयात भएका अन्य मुख्य वस्तुमा ३१ अर्ब ८९ करोड १५ लाख ५७ हजार रुपियाँको डिजेल र २२ अर्ब ३७ करोड २७ लाख ६२ हजारको पेट्रोल रहेको छ । १८ अर्ब ८३ करोड छ लाख १६ हजार रुपियाँ बराबरको खाना पकाउने एलपी ग्यास आयात भएको छ ।  यस्तै चार महिनामा १७ अर्ब १५ करोड ७४ लाख रुपियाँको स्मार्ट फोन र १५ अर्ब ७२ करोड ११ लाख रुपियाँको सुन आयात भएको तथ्याङ्क छ । आयातनिर्यात बढ्दा व्यापार घाटा भने तुलनात्मक रूपले कम ११.९९ प्रतिशतले बढेर पाँच खर्ब १५ अर्ब ९५ करोड ५४ लाख ५७ हजार पुगेको छ । गत वर्ष सो अवधिमा चार खर्ब ६० अर्ब ७१ करोड ७३ लाख २८ हजार रुपियाँको व्यापार घाटा थियो । चीनसँग एक खर्ब ३२ अर्ब ५६ करोड ९८ लाख ३७ हजार रुपियाँको आयात हुँदा नेपालबाट २९ करोड ८८ लाख ४४ हजार रुपियाँको निर्यात भएको छ । चीनसँग एक खर्ब ३२ अर्ब २७ करोड ९९ लाख रुपियाँ व्यापार घाटा रहेको छ । बाढीपहिरोका कारण रसुवाको केरुङ र सिन्धुपाल्चोकको नाका बन्द हुँदा चीनमा निर्यात कम भएको हो । चार महिनामा सबैभन्दा छिमेकी मुलुक भारतबाट तीन खर्ब ३७ अर्ब ९२ करोड ४६ लाख ५० हजार रुपियाँको आयात हुँदा नेपालबाट सात अर्ब ६५ करोड ५५ लाख ३७ हजार रुपियाँको निर्यात भएको छ । आयात बढ्दै गए पनि निर्यात न्यून हुँदा भारतसँग दुई खर्ब ६१ अर्ब ४१ करोड ९१ लाख १३ हजार रुपियाँ व्यापार घाटा छ ।",
      "link": "https://gorkhapatraonline.com/news/180886",
      "image": "https://gorkhapatraonline.com/storage/media/318589/conversions/5554-original-thumb.jpg"
    },
    {
      "slug": "180843",
      "title": "कैलालीमा सात प्रतिशतले घट्यो धान उत्पादन",
      "timestamp": 1763856000000,
      "source": "gp",
      "content": "पट्के खडेरी, मल अभाव, सिँचाइमा विद्युत आपूर्ति नहुनु लगायतको कारणले गतवर्षको तुलनामा यस वर्ष धान उत्पादन घटेको कृषि ज्ञान केन्द्रले जानकारी दिएको छ ।",
      "longContent": "अविनाश चौधरीधनगढी, मङ्सिर ७ गते । कैलालीमा यसवर्ष करिब सात प्रतिशतले धान उत्पादन घटेको छ। पट्के खडेरी, मल अभाव, सिँचाइमा विद्युत आपूर्ति नहुनु लगायतको कारणले गतवर्षको तुलनामा यस वर्ष धान उत्पादन घटेको कृषि ज्ञान केन्द्रले जानकारी दिएको छ । सो कार्यालयका अनुसार गतवर्ष प्रति हेक्टरमा ४.७ प्रतिशतको दरले तीन लाख १६ हजार मेट्रिक टन धान उत्पादन भएको थियो । यसवर्ष दुई लाख ९४ हजार मेट्रिकटन धान उत्पादन भएको कृषि ज्ञान केन्द्रका प्रमुख टेक विष्टले बताउनुभयो । यसवर्ष करिब २२ हजार १८६ मेट्रिकटन धान घटेको उहाँको भनाइ छ। पटके खडेरी, मल अभाव र सिँचाइमा विद्युत आपूर्ति कमीका कारण गतवर्षको तुलनामा धान उत्पादनमा कमी आएको उहाँले उल्लेख गर्नुभयो । “बेलैमा पर्याप्त मात्रामा मल, पानी नपाउँदा धान उत्पादन राम्रो हुन सकेन”, विष्टले भन्नुभयो । कैलालीमा ६८ हजार हेक्टर जमिनमा धानखेती गरिएको थियो ।",
      "link": "https://gorkhapatraonline.com/news/180843",
      "image": "https://gorkhapatraonline.com/storage/media/318515/conversions/Dhan-utpadan-ghatyo.-2222-original-thumb.jpg"
    },
    {
      "slug": "180813",
      "title": "सुनचाँदीको मूल्यमा सामान्य वृद्धि",
      "timestamp": 1763856000000,
      "source": "gp",
      "content": "बढ्दो माग र अन्तर्राष्ट्रिय बजारमा मूल्य वृद्धिका कारण स्थानीय बजारमा आज  सुनचाँदीको मूल्यमा केही वृद्धि भएको छ ।",
      "longContent": "काठमाडौँ,  मङ्सिर ७ गते ।  बढ्दो माग र अन्तर्राष्ट्रिय बजारमा मूल्य वृद्धिका कारण स्थानीय बजारमा आज  सुनचाँदीको मूल्यमा केही वृद्धि भएको छ । नेपाल सुनचाँदी व्यवसायी महासङ्घका अनुसार  आज एक तोला सुनको मोल रु. दुई लाख ४४ हजार ६०० निर्धारण भएको छ । गत शुक्रबार एक तोला सुन रु. दुई लाख ४१ हजार ७०० मा कारोबार भएको थियो । त्यसैगरी, चाँदीको मूल्य  प्रतितोला रु. तीन हजार १३५ कायम भएको छ । त्यति नै परिमाणको चाँदी शुक्रबार रु. तीन हजार १०० मा खरिदबिक्री भएको थियो । अन्तरराष्ट्रिय सञ्चारमाध्यमहरूका अनुसार आज अन्तर्राष्ट्रिय बजारमा एक औँस सुन चार हजार ६३ र त्यति नै चाँदी ५१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/180813",
      "image": "https://gorkhapatraonline.com/storage/media/318454/conversions/_gold-original-thumb.jpg"
    },
    {
      "slug": "180806",
      "title": "अलैँचीको मूल्य बढ्दा भोजपुरका किसान उत्साहित",
      "timestamp": 1763856000000,
      "source": "gp",
      "content": "उत्पादित अलैँचीले  मूल्य पाउन थालेपछि यहाँका किसान उत्साहित भएका छन् । यस वर्ष अलैँची प्रतिमन (४० किलोग्राम) रु ९८ हजारसम्ममा कारोबार भइरहेको टेम्केमैयुङ–५ चोलन्तीका किसान चक्रबहादुर विष्टले जानकारी दिनुभयो ।",
      "longContent": "भोजपुर,  मङ्सिर ७ गते ।  उत्पादित अलैँचीले  मूल्य पाउन थालेपछि यहाँका किसान उत्साहित भएका छन् । यस वर्ष अलैँची प्रतिमन (४० किलोग्राम) रु. ९८ हजारसम्ममा कारोबार भइरहेको टेम्केमैयुङ–५ चोलन्तीका किसान चक्रबहादुर विष्टले जानकारी दिनुभयो ।केही वर्षयता अलैँचीले निरन्तर उकालो मूल्य पाउँदै आएकाले किसान खेती विस्तारमा झन् सक्रिय बनेको उहाँको भनाइ छ । यस वर्ष आफूले करिब साढे सात मन अलैँची उत्पादन गरेको उहाँले बताउनुभयो । गाउँका कतिपय किसानले अझै मूल्य बढ्ने आशामा उत्पादन बिक्री नगरी घरमै भण्डारण गरेर राखेका छन् । “गाउँघरमै अहिले अलैँची रु. ९८ हजारसम्ममा कारोबार भइरहेको छ”, किसान विष्टले भन्नुभयो, “कतिपय किसानले बिक्री गरिसके, केहीले भाउ अझै बढ्ला कि भनेर राखेका छन् । बजारमूल्यको प्रतीक्षा गर्दै बसेको अवस्था पनि छ ।”टेम्केमैयुङ–५ चोलन्ती अलैँचीको राम्रो उत्पादन हुने क्षेत्रका रूपमा परिचित छ । यहाँका करिब ८०–९० घर किसानले व्यावसायिक रूपमा अलैँली खेती गर्दै आएका छन् । विगतको वर्षका तुलनामा यो क्षेत्रमा अलैँचीको उत्पादनमासमेत वृद्धि भएको अलैँची व्यावसायी महासङ्घका अध्यक्ष राजेश विष्टले बताउनुभयो । मूल्य बढेसँगै किसान खेती विस्तारमा जुटेको उहाँले जानकारी दिनुभयो ।“समग्र अलैँची उत्पादन केही घटे पनि यो क्षेत्रमा भने गत वर्षको तुलनामा उत्पादन बढेको देखिन्छ”, अध्यक्ष विष्टले भन्नुभयो, “रोगकीराको समस्या केही देखिए पनि किसानको उत्साह कम भएको छैन । मूल्य बढेकै कारण खेती विस्तार गर्नेतर्फ सबैजना लागेको अवस्था छ ।”कृषि ज्ञान केन्द्रले जिल्लामा अहिले करिब पाँच सय ९७ हेक्टर क्षेत्रमा अलैँचीखेती भइरहेको जनाएको छ । यहाँ प्रायः रामशाही, गोलशाही, डम्बरशाही र जिर्मले जातका अलैँचीको खेती हुने गरेको केन्द्रले जनाएको छ । जिल्लाको चोलन्ती, दोभाने, कुदाकाउले, साम्पाङ्ग, अन्नपूर्ण, चम्पे, खावा, छिनामखु, किमालुङ, वासिङथर्पु, तिम्मा, हेलौछा, गुप्तेश्वरलगायत स्थानमा अलैँचीखेती बढी हुने गरेको छ । यी क्षेत्रका किसानले उत्पादन, भण्डारण तथा बजार व्यवस्थापनमा अनुभव बटुलेका कारण अलैँची प्रमुख नगदेबालीका रूपमा स्थापित हुँदै गएको छ ।अलैँचीले राम्रो मूल्य पाएका कारण गाउँघरमा आर्थिक गतिविधि पनि बढेको छ । परिवारको खर्च, स्वास्थ्योपचार, छोराछोरीको पढाइ तथा अन्य आवश्यकता पूरा गर्न अलैँची मुख्य आधार बनेको स्थानीय किसानहरू बताउँछन् । मल्य बढे पनि अलैँचीखेतीमा रोगकीरा, हावापानीको अनियमितता, बजार मूल्यमा हुने उतारचढावलगायतका समस्या भने कायम रहेको किसानको गुनासो छ । कृषि ज्ञान केन्द्रका अनुसार रोग रोकथाम, प्रविधिमैत्री खेती, गुणस्तर सुधार र किसानको क्षमतावृद्धिका लागि तालिम तथा सचेतनामूलक कार्यक्रम निरन्तर सञ्चालन भइरहेका छन् । रासस",
      "link": "https://gorkhapatraonline.com/news/180806",
      "image": "https://gorkhapatraonline.com/storage/media/318437/conversions/a-original-thumb.jpg"
    },
    {
      "slug": "180785",
      "title": "पाँच दशकको भेडीगोठ यात्रा",
      "timestamp": 1763856000000,
      "source": "gp",
      "content": "धवलागिरि गाउँपालिका अन्तर्गत गुर्जाका ६७ वर्षीय गोरे छन्त्यालका पाँच दशकभन्दा बढी उमेर भेडीगोठमा बित्यो । १० वर्षकै उमेरदेखि नै भेडाबाख्रासँग हिँड्न थाल्नुभएको उहाँ अहिले पनि फुर्तिलो र सक्रिय हुनुहुन्छ ।",
      "longContent": "ठाकुरप्रसाद आचार्य  म्याग्दी (बेनी), मङ्सिर ७ गते । धवलागिरि गाउँपालिका अन्तर्गत गुर्जाका ६७ वर्षीय गोरे छन्त्यालका पाँच दशकभन्दा बढी उमेर भेडीगोठमा बित्यो । १० वर्षकै उमेरदेखि नै भेडाबाख्रासँग हिँड्न थाल्नुभएको उहाँ अहिले पनि फुर्तिलो र सक्रिय हुनुहुन्छ । भेडाबाख्रा लिएर छन्त्याल अहिले पनि हिमालको फेदीसम्म पुग्नुहुन्छ । अचेल उहाँको गोठघरनजिक आएको छ । घरदेखि तल ठुलो भेडीगोठ छ । बिहान झिसमिसे उज्यालोसँगै उहाँ भेडाबाख्रा र पाठाको स्यारसुसारका लागि गोठमा पुग्नुहुन्छ ।   भेडापालनमा जीवन बिताउनुभएका छन्त्याल गाउँका लागि अनुभव र सिपको खुला किताब जस्तै व्यक्ति हुनुहुन्छ । छन्त्यालले गुर्जागाउँमा परिश्रमी र लगनशील किसानको पहिचान बनाउनुभएको छ । उमेरले डाँडा काट्न लाग्दा पनि गोठमा उस्तै जोसका साथ सक्रिय छन्त्याललाई देखेर गाउँले पनि दङ्ग पर्दछन् । गुर्जा गाउँमा सबैभन्दा धेरै भेडाबाख्रा व्यक्तिमा पर्नुहुन्छ । उहाँले भन्नुभयो, “भेडापालनमा मैले कपाल फुलाए, हिउँद–बर्खा नभनी हिमालको फेदीसम्म पुग्नु पर्दछ । अझै दुई/चार वर्षसम्म त भेडीगोठ लगेर हिमालको फेदीमा पुग्न सक्छु भन्ने हिम्मत छ ।” उहाँले भन्नुभयो, “जानेको यही पशुचौपायाको गोठाला गर्न हो । दुःख भए पनि गोठालोमै रमाइलो हुन्छ । गोठ नै मेरो सुखी जीवन हो ।” छन्त्यालको गोठमा सानाठूला गरेर दुई सयभन्दा बढी भेडाबाख्रा छन् । अहिले चिसो मौसम भएकाले उहाँ भेडाबाख्रासहित गुर्जागाउँमा आइपुग्नुभएको छ । असारदेखि भदौसम्म हिमालको फेदीस्थित बुकीमा गोठ पुग्ने गरेको बताउने उहाँले भेडाबाख्रा बिक्रीबाट आफ्नो जीवन गुजरा राम्ररी चलाइरहेको बताउनुभयो । उहाँले भन्नुभयो, “गाउँमा पनि बिक्री हुन्छ नै, त्यसका अतिरिक्त पोखरा, काठमाडौँसम्म पनि भेडा, च्याङ्ग्रा बिक्री हुने गरेका छन् । हरेक वर्ष १० देखि १२ लाख रुपियाँका भेडाबाख्रा बिक्री गर्ने गरेको छु ।”भेडापालनबाट राम्रो आम्दानी हुने देखेर आफ्नो जेठो छोरा कतारबाट फर्किएर भेडा पाल्न थालेको उहाँले बताउनुभयो । भेडापालनमा धेरै परिश्रम र दुःख भएकाले भविष्यमा छोराले निरन्तरता नदिने हुन् कि भन्ने चिन्ता छन्त्यालको छ । बाउबाजेको पेसालाई अँगाल्दै आउनुभएका छन्त्याल अचेल परम्परागत पेसा हराउन थालेकोप्रति चिन्तित हुनुहुन्छ । आधा शताब्दीसम्म भेडा पाल्दासमेत कहीँकतैबाट आफूलाई अनुदान नदिएको उहाँले दुःखेसो पोख्नुभयो । छन्त्यालले भन्नुभयो, “मलाई सरकारी अनुदान भन्ने थाहा नै छैन । कहिलेकाहीँ सरकारी कर्मचारी जस्ता देखिने मानिस गोठमा आएर भेडाबाख्रालाई हेर्ने गरेका छन् ।  त्योबाहेक मैले अहिलेसम्म केही सहयोग पाएको छैन ।” पशुपालनका लागि गुर्जागाउँ उर्वर मानिने भए पनि पछिल्लो पुस्ताले पशुपालनप्रति चासो नदिँदा यो पेसा नै सङ्कटमा पर्न थालेको धवलागिरि गाउँपालिका–१, गुर्जाका वडाध्यक्ष झकबहादुर छन्त्यालले बताउनुभयो । भेडाबाख्राको माग धेरै आउने भए पनि उत्पादन कम हुने गरेको उहाँको भनाइ छ । गाउँमा अहिले करिब १५ घरपरिवारले मात्रै भेडापालन गरेको उहाँको भनाइ छ । भेडापालन पेसामा धेरै दुःख र परिश्रम गर्नुपर्ने भएकाले नयाँ पुस्ता यो पेसाप्रति आकर्षित नभएको उहाँले बताउनुभयो । भेडापालन किसानलाई लक्षित गरेर गाउँपालिकाले भेडाबाख्रामा लाग्ने रोग नियन्त्रणका लागि पूर्ण खोप अभियान, औषधी उपचार, गोठाला बस्नका लागि त्रिपाल, मोबाइल चार्जका लागि सोलार र गोठ सुधारका कार्यक्रम सञ्चालन गरिएको गाउँपालिकाका पशुसेवा शाखा प्रमुख चन्द्रकला दाहालले बताउनुभयो ।",
      "link": "https://gorkhapatraonline.com/news/180785",
      "image": "https://gorkhapatraonline.com/storage/media/318410/conversions/Gore-chhantyal-original-thumb.jpg"
    },
    {
      "slug": "180772",
      "title": "व्यवसायीले बल्ल पाए ‘अण्डा’ को लागत मूल्य",
      "timestamp": 1763856000000,
      "source": "gp",
      "content": "अवैध अण्डा रोकिएपछि नेपाली किसानले अण्डाको लागत मूल्य पाएका छन् । निर्वाचनका कारण भारतीय सीमाक्षेत्रमा कडाइ गरिएसँगै अवैध रूपमा छिर्ने गरेको अण्डा रोकिएको छ । यससँगै नेपालमा अण्डाको मूल्य आजबाट लागू हुनेगरी भारी वृद्धि भएको हो ।",
      "longContent": "नारायण अधिकारी चितवन,  मङ्सिर ७ गते ।  अवैध अण्डा रोकिएपछि नेपाली किसानले अण्डाको लागत मूल्य पाएका छन् । निर्वाचनका कारण भारतीय सीमाक्षेत्रमा कडाइ गरिएसँगै अवैध रूपमा छिर्ने गरेको अण्डा रोकिएको छ । यससँगै नेपालमा अण्डाको मूल्य आजबाट लागू हुनेगरी भारी वृद्धि भएको हो ।किसानको फार्म मूल्यलाई आधार बनाएर समर्थन मूल्य जारी गर्दै आएको नेपाल लेयर्स कुखुरापालक सङ्घले जारी गरेको मूल्यसूचीमा भारी वृद्धि भएको हो । यसअनुसार अति ठूलो (एक्सएल) अण्डा प्रतिक्रेट (३० वटाको) रु पाँच सय २०, ठूलो अण्डा रु पाँच सय पाँच र मिडिएम रु चार सय ९० कायम गरिएको छ ।सङ्घका अध्यक्ष विनोद पोखरेलका अनुसार यसअघिको मूल्यभन्दा  प्रतिक्रेट रु ५५ ले बढेको हो । उहाँका अनुसार भारतीय अण्डा सीमाबाट अवैध रूपमा छिर्न रोकिएपछि नेपाली अण्डाले लागत मूल्य पाएको हो । भारतमा भएको निर्वाचनका कारण सिमानामा कडाइ र त्यहाँको अण्डाको  खपतसँगै मूल्य बढेपछि अवैध रूपमा अण्डा नेपाल भित्रन नपाएको उहाँले बताउनुभयो ।सङ्घका सल्लाहाकार त्रिलोचन कँडेलका अनुसार भारतमा प्रतिगोटा अण्डा भारतीय रु सात दशमलब ८० मा बिकेको छ । भारतमा नै राम्रो मूल्य पाएपछि अवैध रूपमा नेपाल अण्डा भित्र्याउने प्रयाससमेत नगरिएको हो । कँडेलले भन्नुभयो, “नेपालमा भारतीय अवैध अण्डा नभित्रिँदा किसानले लागत मूल्य पाउने देखियो ।” अण्डाको लागत मूल्य नेपालमा प्रतिगोटा रु १६ दशमलब ५७ पर्न आउँछ । अहिलेको दररेटमा अण्डा बिक्री गर्दा नेपालका किसानले लागत मूल्य पाएको उहाँले बताउनुभयो । नेपालमा अण्डाको बजारीकरणमा जुटिरहेको सङ्घका अध्यक्ष पोखरेलले जाडो महिनामा अण्डाको खपत बढ्ने गरेको बताउनुभयो । उहाँका अनुसार जाडोमा चिसोबाट जोगिनका लागि अण्डा खानुपर्छ भन्ने जनचेतना जगाउन सकेका कारण माग बढेको हो । तीन महिनाअघि ठूलो अण्डा प्रतिक्रेट रु पाँच सय ३० पुगेकामा क्रमशः रु चार सयमा झरेको थियो । पुनः क्रमश बढ्दै गएर किसानले लागत मूल्य पाउने अवस्थामा पुगेको हो । यससँगै किसान लाभान्वित हुने भएका छन् । अहिले नेपालमा दैनिक ४० लाख गोटा हाराहारी अण्डा उत्पादन हुने गरेको अनुमान छ ।  रासस",
      "link": "https://gorkhapatraonline.com/news/180772",
      "image": "https://gorkhapatraonline.com/storage/media/318397/conversions/eggs-original-thumb.jpg"
    },
    {
      "slug": "180748",
      "title": "वास्तविक मूल्यभन्दा आधा कमको बिल",
      "timestamp": 1763856000000,
      "source": "gp",
      "content": "‘कालो सुन’ भनेर चिनिने अलैँचीको निर्यातबाट नेपालले ठुलो मात्रामा विदेशी मुद्रा आर्जन गरिरहेको छ तर यसको आडमा नजानिँदो ढङ्गबाट करोडौँ रुपियाँ राजस्व अपचलन हुने गरेको तथ्य फेला परेको छ ।",
      "longContent": "शशिधर पराजुली विराटनगर, मङ्सिर ७ गते । ‘कालो सुन’ भनेर चिनिने अलैँचीको निर्यातबाट नेपालले ठुलो मात्रामा विदेशी मुद्रा आर्जन गरिरहेको छ तर यसको आडमा नजानिँदो ढङ्गबाट करोडौँ रुपियाँ राजस्व अपचलन हुने गरेको तथ्य फेला परेको छ । किसानले प्रतिमन (४० किलो) एक लाख रुपियाँभन्दा बढी मूल्य पाइरहेको अलैँची निर्यात गर्दा व्यापारीले वास्तविक मूल्यभन्दा आधा कमको बिल (न्यून बीजकीकरण) बनाउने गरेको भन्सार विभागको तथ्यबाट फेला परेको छ । यसले गर्दा नाफामा लाग्ने करोडौँ रुपियाँको आयकर सिधै छली हुनुका साथै निर्यातबाट प्राप्त हुने अतिरिक्त मुद्रा अवैध मानिएको हुन्डीमार्फत ल्याइने गरेको समेत पाइएको छ । यसले अलैँची निर्यातसँगै अवैध कारोबारले पनि प्रश्रय पाइने गरेको देखिएको छ । चालु आर्थिक वर्ष २०८२/८३ को पहिलो तीन महिना (असोज मसान्तसम्म) को तथ्याङ्कले यो आर्थिक अपचलनको अवस्था देखिएको हो । यस अवधिमा नेपालबाट एक हजार ७२ टन अलैँची भारत निर्यात भएको छ, जसको भन्सार घोषणा मूल्य एक अर्ब ६७ करोड ९१ लाख ५७ हजार रुपियाँ उल्लेख गरिएको छ । यस हिसाबले प्रतिकिलो अलैँचीको निर्यात गर्दा एक हजार ५६६ रुपियाँको बिल जारी भएको देखिन्छ ।यही अवधिमा किसानले भने प्रतिमन न्यूनतम ९० हजार रुपियाँदेखि एक लाख सात हजार रुपियाँसम्म पाइरहेका छन् । जसको सरदर मूल्य दुई हजार पाँच सय रुपियाँभन्दा बढी हुन जान्छ तर निर्यातकर्ताले यस अवधिमा एक हजार ५६६ रुपियाँका दरले भारत निर्यात गरेका कारण आयकरमा प्रभाव पर्ने देखिएको हो । जानकार स्रोतका अनुसार यसले निर्यातकर्ताले गर्ने नाफाको झन्डै ३० प्रतिशत राजस्व छलि हुने गरेको छ । त्यति मात्र होइन बिलभन्दा बढी हुने मूल्यबाट प्राप्त गर्नुपर्ने रकम हुन्डीबाटै ल्याउनुपर्ने अवस्थासमेत देखिएको छ । भारतीय भन्सारका कारण भारतीय व्यापारीले वास्तविक खरिद मूल्यको बिल लिन नमान्दा बाध्यतावश न्यून बीजकीकरण गर्नु परेको एक व्यवसायीले बताउनुभएको छ । भन्सारमा कम मूल्य देखाए पनि भारतीय व्यापारीले प्रतिमन एक लाख २० हजार रुपियाँभन्दा बढीमा अलैँची खरिद गर्ने गरेको उहाँको भनाइ छ । राजस्व अनुसन्धान कार्यालय, इटहरीका एक कर्मचारीले भन्नुभयो, “आयकर छल्नकै लागि न्यून बीजकीकरण भएको हुन सक्छ नत्र धेरैमा किनेर थोरैमा बेच्नुपर्ने बाध्यता किन आउँछ ।” गत आव २०८१/८२ मा नेपालबाट सात अर्ब ६८ करोड ३७ लाख रुपियाँ बराबरको चार हजार तीन सय टन अलैँची निर्यात भएको थियो । उक्त समयमा किसानले पाएको मूल्य र निर्यात मूल्यमा तात्विक भिन्नता थिएन तर यस वर्ष किसानले राम्रो मूल्य पाएर खुसी भइरहेको भए पनि देशले भने राजस्व गुमाउन पुगेको छ । अर्कोतर्फ अलैँची खरिदकर्ताले अधिकांश किसानलाई नगदमै भुक्तानी दिने गरेका छन् । यसले पनि अलैँची कारोबारमा राजस्वको चलखेल हुने गरेको कुरालाई नै बल पु¥याउने गरेको छ । राजस्व अनुसन्धान कार्यालय इटहरीका प्रमुख अनुसन्धान अधिकृत अर्जुन राईले अलैँची निर्यातबाट आयकर छलिएको विषय आफ्ना लागि नयाँ कुरा भएको बताउनुभयो । उहाँले अवास्तविक मूल्यमा कारोबार हुनु गम्भीर विषय भएको पनि बताउनुभयो । नेपालबाट अलैँची निर्यात हुने मुख्य नाका काँकडभिट्टा भन्सार कार्यालयले भने निर्यातकर्ताले घोषणा गर्ने मूल्यलाई नै कार्यालयले आधार मान्ने जनाएको छ । कार्यालयका प्रमुख हरिहर पौडेलले भन्नुभयो, “अलैँची वा अन्य जुनसुकै वस्तु निर्यात गर्दा निर्यातकर्ताले स्वघोषणा गर्ने मूल्य नै भन्सार कार्यालयले रेकर्डमा राख्ने गरेको छ ।” बजारमा बढी मूल्यमा कारोबार भएको सुनिए पनि स्वघोषित मूल्याङ्कनलाई नै आधिकारिक मान्ने गरेको उहाँले बताउनुभयो ।     नेपालमा उत्पादित अलैँचीले विश्वको ६० प्रतिशत बजार ओगटेको छ । नेपालबाट ९५ प्रतिशतभन्दा बढी भारतमा निर्यात हुन्छ भने बाँकी तेस्रो मुलुकमा जाने गरेको छ ।",
      "link": "https://gorkhapatraonline.com/news/180748",
      "image": "https://gorkhapatraonline.com/storage/media/318368/conversions/Alaichi-File-Photo-original-thumb.jpg"
    },
    {
      "slug": "180746",
      "title": "श्रम स्वीकृति लिने पन्ध्र प्रतिशतले बढे",
      "timestamp": 1763856000000,
      "source": "gp",
      "content": "चालु आर्थिक वर्ष २०८२/८३ को पहिलो चार महिनामा वैदेशिक रोजगारीका लागि श्रम स्वीकृति लिनेको सङ्ख्या बढेको छ । वैदेशिक रोजगार विभागका अनुसार गत आव २०८१/८२ को चार महिनाको तुलनामा चालु आवको सो अवधिमा वैदेशिक रोजगारीमा जान श्रम स्वीकृति लिनेको सङ्ख्या १५ प्रतिशतले बढेको हो ।",
      "longContent": "गोरखापत्र समाचारदाता काठमाडौँ, मङ्सिर ७ गते । चालु आर्थिक वर्ष २०८२/८३ को पहिलो चार महिनामा वैदेशिक रोजगारीका लागि श्रम स्वीकृति लिनेको सङ्ख्या बढेको छ । वैदेशिक रोजगार विभागका अनुसार गत आव २०८१/८२ को चार महिनाको तुलनामा चालु आवको सो अवधिमा वैदेशिक रोजगारीमा जान श्रम स्वीकृति लिनेको सङ्ख्या १५ प्रतिशतले बढेको हो । विभागका अनुसार चालु आवको चार महिनामा वैदेशिक रोजगारीका लागि दुई लाख ८३ हजार ६१० जनाले श्रम स्वीकृति लिएका छन् । गत आवको सो अवधिमा दुई लाख ४१ हजार ५८३ जनाले श्रम स्वीकृति लिएका थिए । वैदेशिक रोजगारीका लागि श्रम स्वीकृति लिएर विदेश जानेको सङ्ख्या गत आवको भन्दा यो आवको ४२ हजार २७ ले बढी हो । चालु आवको सो अवधिमा सबैभन्दा बढी कात्तिकमा ७३ हजार ९४ जनाले श्रम स्वीकृति लिएका छन् । गत आवको कात्तिकमा ७० हजार ९९० जनाले श्रम स्वीकृति लिएका थिए । विभागका महानिर्देशक कमलप्रसाद भट्टराईले पछिल्लो समय श्रम गन्तव्यबाट माग बढी आएका कारण वैदेशिक रोजगारीमा जान श्रम स्वीकृति लिने बढेको जानकारी दिनुभयो । पछिल्लो समय करार रद्द गरेर आएका श्रमिक पनि स्वदेशमा केही विकल्प नदेखिएपछि नयाँ श्रम स्वीकृति लिएर वैदेशिक रोजगारीमा जाने प्रवृत्ति बढ्दै गइरहेका कारण श्रम स्वीकृतिको सङ्ख्या वृद्धि भएको उहाँको बुझाइ छ ।  पछिल्लो समय विश्वव्यापी आर्थिक मन्दीका कारण श्रम गन्तव्य देशमा रोजगारीका क्षेत्रमा सङ्कुचन आए पनि रोजगारीका लागि जानेको सङ्ख्या बढेको देखिन्छ । चालु आवको साउनमा ६८ हजार ११०, भदौमा ६७ हजार ९७२ र असोजमा ६४ हजार ६३४ जनाले श्रम स्वीकृति लिएको विभागले जनाएको छ । युएई तेस्रो गन्तव्य\tकात्तिकमा वैदेशिक रोजगारीमा जान श्रम स्वीकृति लिएका ७३ हजार ९४ मध्ये सबैभन्दा धेरै साउदी अरबका लागि १५ हजार ७६९ युवाले लिएका छन् । यसअघिका महिनामा पहिलो श्रम गन्तव्य देश बन्दै आएको संयुक्त अरब इमिरेट्स (युएई) कात्तिकमा भने तेस्रो बनेको छ । नेपालमा गत भदौ २३ र २४ गते भएको जेनजी आन्दोलनपछि युएईले श्रमिक भिसामा कडाइ गरेसँगै युएई तेस्रो श्रम गन्तव्य हुन पुगेको छ । विभागका अनुसार गत कात्तिकमा युएईका लागि १३ हजार ३९९, कतारका लागि १३ हजार ७३२ र मलेसियाका लागि नौ हजार ८७२ जनाले श्रम स्वीकृति लिएका छन् । युवाले पछिल्ला महिना वैदेशिक रोजगारीमा जान १०६ देशका लागि श्रम स्वीकृति लिएका छन् । नेपाल वैदेशिक रोजगार व्यवसायी सङ्घका पूर्वअध्यक्ष राजेन्द्र भण्डारीले युएईमा श्रमिक भिसामा गर्दै आएको कडाइको असर कात्तिकमा थोरै देखिए पनि मङ्सिरमा अझै स्पष्ट रूपमा देखिने बताउनुभयो । पछिल्ला महिनामा युएईबाट नयाँ माग आउन छोडेको उहाँको भनाइ छ ।",
      "link": "https://gorkhapatraonline.com/news/180746",
      "image": "https://gorkhapatraonline.com/storage/media/318366/conversions/1211-original-thumb.jpg"
    },
    {
      "slug": "181158",
      "title": "११ औं उद्योग दिवसमा उत्कृष्ट उद्यमी सम्मानित",
      "timestamp": 1764028800000,
      "source": "gp",
      "content": "११ औं उद्योग दिवसको अवसरमा घरेलु तथा साना उद्योग कार्यालय, गुल्मीले कृषि र पशुपालनमार्फत आयआर्जन गर्ने जिल्लाका उत्कृष्ट उद्यमीलाई पुरस्कृत तथा सम्मान गरेको छ ।",
      "longContent": "टोपलाल अर्यालरेसुंगा (गुल्मी), मंसिर ९ गते। ११ औं उद्योग दिवसको अवसरमा घरेलु तथा साना उद्योग कार्यालय, गुल्मीले कृषि र पशुपालनमार्फत आयआर्जन गर्ने जिल्लाका उत्कृष्ट उद्यमीलाई पुरस्कृत तथा सम्मान गरेको छ । पुरस्कृत हुनेहरुमा १६ आवेदकमध्ये आठ जनालाई नगदसहित पुरस्कृत गरिएको कार्यालयले जनाएको छ । रेसुङ्गा नगरपालिका –८ स्थित भलामी कृषि फर्म र मुसिकोट नगरपालिका –१ स्थित रचेबाजियाल ड्रागन, प्यासन फलफूल विकास परियोजना फर्म प्रथम भएको छ। त्यस्तै, रेसुङ्गा नगरपालिका –६ स्थित समिर कृषि तथा पशुपंक्षी फर्म र रेसुङ्गा नगरपालिका –८ स्थित न्यू पोखरेल बेकरी तथा चाउमिन उद्योग द्वितीय भएका छन्।मुसिकोट नगरपालिका –४ को सालिमे किबी तथा पशुपंक्षी फर्म, रेसुङ्गा नगरपालिका –४ को शैलेस सिलाइकटाइ प्रशिक्षण केन्द्र, मालिका गाउँपालिका –६ को पार्वता अर्गानिक कफी नर्सरी र रेसुङ्गा नगरपालिका –१२ को गोपाल तरकारी घुम्ती फर्म तृतिय भएका छन् । प्रथम, द्वितीय र तृतीय हुने कृषि फर्महरुलाई क्रमशः २० हजार, १० हजार र पाँच हजारका साथै खादा र सम्मानपत्रले सम्मान गरिएको कार्यालय प्रमुख राजिव अर्यालले जानकारी दिनुभयो। उहाँले व्यवसायमा उत्साह भर्न बर्सेनी दिवसको अवसरमा सम्मान गर्दैआएको बताउनुभयो । उहाँले सीप, प्रविधि लगायतका क्षेत्रमा उद्यमीलाई सहयोग गर्दैआएको बताउनुभयो।त्यस्तै, दिवसको अवसरमा प्रत्येक पालिकाबाट दुई–दुई जना उत्कृष्ट उद्यमीलाई सम्मान गरिएको छ । सम्बन्धित पालिकाको सिफारिस, कार्यालयको अनुगमन एवं कार्यविधिअनुसार सम्मानित गरिएको कार्यालयले जनाएको छ । कार्यक्रममा जिल्ला समन्वय समिति गुल्मीका जिल्ला समन्वय अधिकारी होमनाथ काफ्लेले उद्योगका नीतिगत समस्या, इस्मा गाउँपालिका गुल्मीका प्रमुख प्रशासकीय अधिकृत राजन पराजुलीले स्थानीय उद्योगको समस्याका बिषयमा कार्यपत्र प्रस्तुत गर्नुभएको थियो ।कार्यक्रममा जिल्ला समन्वय समिति प्रमुख दोर्णबहादुर खत्रीले व्यवसायलाई माथि उठाउन स्वयम् किसान पनि उत्साहित र आशावादी भएर आउने चुनौतीको सामना गर्न सक्नुपर्नेमा जोड दिनुभयो । उहाँले देशमा हरेक क्षेत्रमा परिवर्तनको खाँचो आवश्यक भएकाले यथास्थितिका व्यवस्थाहरु संशोधन गरेर अघि बढे मात्र किसानहरुको आशा र चाहाना पूरा हुने बताउनुभयो । कार्यक्रममा विभिन्न पेशा व्यवसायमा सक्रिय उद्यमीहरुले आफ्नो क्षेत्रगत समस्या बारेमा जिज्ञासा राखेका थिए । कर्जा समस्या, बजार, मूल्य, माटो सुहाउने कार्यक्रमको आवश्यकता, अनुदान, उपकरण लगायतका बिषयमा उद्यमीहरुका माग र गुनासा रहेका थिए । कार्यक्रमका बिषयमा घरेलु तथा साना उद्योग कार्यालयका उद्यम विकास सहजकर्ता त्रिविक्रम ज्ञवालीले प्रकाश पार्नुभएको थियो । कार्यक्रमको सहजीकरण कार्यालयकै नायव सुब्बा सपना पाण्डेयले गर्नुभएको थियो ।",
      "link": "https://gorkhapatraonline.com/news/181158",
      "image": "https://gorkhapatraonline.com/storage/media/319050/conversions/Udhami-samman-original-thumb.jpg"
    },
    {
      "slug": "181155",
      "title": "बडिगाडमा पुरुषको शव फेला",
      "timestamp": 1764028800000,
      "source": "gp",
      "content": "बागलुङको बडिगाडमा एक पुरुषको शव फेला परेको छ। जिल्लाको बडिगाड गाउँपालिका–५, खौलारास्थित दाँगखोलामा शव फेला परेको हो । शवको पहिचान भने नभएको बडिगाड गाउँपालिकाका उपाध्यक्ष भिमशेन वनले जानकारी दिनुभयो।",
      "longContent": "नवराज नेपाली बागलुङ, मङ्सिर ९ गते। बागलुङको बडिगाडमा एक पुरुषको शव फेला परेको छ। जिल्लाको बडिगाड गाउँपालिका–५, खौलारास्थित दाँगखोलामा शव फेला परेको हो । शवको पहिचान भने नभएको बडिगाड गाउँपालिकाका उपाध्यक्ष भिमशेन वनले जानकारी दिनुभयो।खोलामा अनुहार डुबेको अवस्थामा शव फेला परेको उहाँको भनाइ छ। शव देखेपछि स्थानीयले प्रहरीलाई खबर गरेका थिए। खबर पाउँदासाथ प्रहरी टोली शव भएको स्थानमा पुगेर शवलाई बाहिर निकाल्न थालेको छ । शव गुल्मी निवासी एक पुरुषको हो भनिए पनि अहिलेसम्म पुष्टि नभएको उहाँले बताउनुभयो ।प्रहरी चौकी खारबाट प्रहरी टोलीले शव निकालेर कसको हो भनि पहिचान गर्न थालेको जिल्ला प्रहरी कार्यालय बागलुङका सूचना अधिकारी बसन्त पाण्डेले जानकारी दिनुभयो।",
      "link": "https://gorkhapatraonline.com/news/181155",
      "image": "https://gorkhapatraonline.com/storage/media/319048/conversions/death-1-original-thumb.jpg"
    },
    {
      "slug": "181129",
      "title": "थारू बस्तीमा लौठसारी पूजा",
      "timestamp": 1764028800000,
      "source": "gp",
      "content": "बालबालिका तथा महिलाको स्वास्थ्य र कल्याणका लागि थारू समुदायमा प्रचलित परम्परागत लौठसारी पूजा सुरु भएको छ । वर्षमा दुई पटक मनाइने यो पूजा थारु समुदायको महत्वपूर्ण सांस्कृतिक तथा धार्मिक आस्थासँग जोडिएको विधि मानिन्छ।",
      "longContent": "सन्तोष दहितदाङ, मङ्सिर ९ गते । बालबालिका तथा महिलाको स्वास्थ्य र कल्याणका लागि थारू समुदायमा प्रचलित परम्परागत लौठसारी पूजा सुरु भएको छ । वर्षमा दुई पटक मनाइने यो पूजा थारू समुदायको महत्त्वपूर्ण सांस्कृतिक तथा धार्मिक आस्थासँग जोडिएको विधि मानिन्छ।हरेक वर्ष कार्तिक–मङ्सिर र चैत–वैशाखमा लौठसारी पूजा गर्ने चलन रहेको तुलसीपुर उपमहानगरपालिका–११, उरहरीका मटावाँ तथा देशबन्ध्या गुर्वा पूर्णबहादुर चौधरीले बताउनुभयो । “थारू समुदायमा यो पूजा अनिवार्यजस्तै मानिन्छ” उहाँले भन्नुभयो, “वर्षमा दुई पटक देशबन्ध्या गुर्वा वा घरगुर्वाले पूजा गरिदिन्छन्” उहाँले भन्नुभयो । लौठसारी पूजा गरेपछि घरको बालबालिका तथा महिलाको स्वास्थ्य राम्रो हुने, रोगव्याधि घट्ने र पारिवारिक सुख–समृद्धि आउने जनविश्वास छ ।पछिल्लो समय गैरथारू परिवारले पनि लौठसारी पूजा गराउने बढिरहेको उहाँले बताउनुभयो । “म अहिले करिब ४५० घरमा लौठसारी पूजा गर्छु” उहाँले भन्नुभयो, “तीमध्ये करिब एक सय वटा पहाडी समुदायका घर छन ।” दाङ, बाँके र बर्दियाका विभिन्न ठाउँबाट उहाँलाई पूजा गर्न बोलाउने गरिन्छ । पूजा गरेबापत सेवा शुल्क तय गरिएको छैन । स्वच्छाले कोही पाँच सय दिनुहुन्छ, कोही एक हजार, उहाँले भन्नुभयो । उहाँ शिक्षण पेसा छाडेर पूर्णरूपमा पूजापाठ र धर्मकर्ममा लाग्नुभएको छ । “संस्कृतिको संरक्षण गर्दै काम गर्दा ठुलो सन्तुष्टि मिल्छ” उहाँको भनाइ छ । उहाँले करिब ४२ वर्षदेखि थारू संस्कार अनुसारका पूजापाठ गर्दै आउनुभएको छ।यसैगरी, दङ्गीशरण–३, हेकुलीका गुर्वा खुशीराम चौधरी पनि अहिले लौठसारी पूजामा अत्यन्त व्यस्त हुनुहुन्छ । आफ्नै गाउँदेखि छिमेकी गाउँ र पालिकासम्म पुगेर उहाँले पूजा गरिदिनु हुन्छ । “पहिला टाढाका गाउँसम्म पनि जान्थेँ, अब उमेर लागेपछि धेरै टाढा जान छाडेको छु, कोही गाडी लिएर आउनुभयो भने त्यहाँ पनि गइदिन्छु, खुशीरामले भन्नुभयो, “३५–३६ वर्षदेखि निरन्तर गुरैपाटी गर्दै आएको छुँ ।”",
      "link": "https://gorkhapatraonline.com/news/181129",
      "image": "https://gorkhapatraonline.com/storage/media/318997/conversions/Pooja-original-thumb.jpg"
    },
    {
      "slug": "181127",
      "title": "पर्यटक आगमनले बन्दीपुरका होटल व्यवसायी उत्साहित",
      "timestamp": 1764028800000,
      "source": "gp",
      "content": "ऐतिहासिक र पर्यटकीय सहर बन्दीपुरमा पर्यटकको घुइँचो लागेको छ । दैनिक हजारौं आन्तरिक पर्यटकको आगमनले यहाँका होटल, होमस्टे र बजार क्षेत्र खचाखच भरिएको छ ।",
      "longContent": "अमरराज नहर्कीतनहुँ, मङ्सिर ९ गते । ऐतिहासिक र पर्यटकीय सहर बन्दीपुरमा पर्यटकको घुइँचो लागेको छ । दैनिक हजारौं आन्तरिक पर्यटकको आगमनले यहाँका होटल, होमस्टे र बजार क्षेत्र खचाखच भरिएको छ । बन्दीपुर गाउँपालिकाका अध्यक्ष सुरेन्द्रबहादुर थापाका अनुसार दर्जनौँ शैक्षिक भ्रमण टोली आइरहेका छन् । थापाले भन्नुभयो, ‘‘होटल र होमस्टेहरू भरिएका छन्, स्थानीय व्यापारी र पर्यटन व्यवसायी उत्साहित छन् ।”तनहुँ उद्योग वाणिज्य सङ्घ, बन्दीपुर बजार एकाइका सभापति घनश्याम उपाध्यायले  पर्यटकको आगमनले व्यवसायीमा नयाँ उत्साह थपेको बताउनुभयो । उपाध्यायले “विद्यार्थी र घुम्न आएका स्वदेशी तथा विदेशी पर्यटकले यहाँका सबै होटल भरिएका छन् ।’’पोखरा, चितवन, काठमाडौँ, गोरखा, लमजुङ र बुटवलका विद्यालय र कलेजहरूले बन्दीपुरलाई शैक्षिक भ्रमणको प्रमुख गन्तव्यका रूपमा रोज्न थालेका छन् । यहाँको ऐतिहासिक बजार, पुराना घर–आवास, सांस्कृतिक परम्परा र प्राकृतिक सौन्दर्यले आगन्तुकलाई मौलिक अनुभव प्रदान गर्दछ । बन्दीपुरको होमस्टे, रेस्टुरेन्ट, हस्तकला पसल, पदमार्ग र पर्व–उत्सवले पर्यटकलाई थप आकर्षित गरेको छ । हिमशृङ्खला, दक्षिण एसियाकै ठुलो सिद्ध गुफा, भक्तपुर शैलीका पुराना घर, टुँडिखेल, थानीमाई, रानीवन, रामकोट, सुनखरी, खड्देवी, विन्ध्यवासिनी र महालक्ष्मी मन्दिर, प्याराग्लाइडिङ र चट्टान आरोहणजस्ता पर्यटकीय आकर्षणले बन्दीपुरको लोकप्रियता बढाएको छ ।",
      "link": "https://gorkhapatraonline.com/news/181127",
      "image": "https://gorkhapatraonline.com/storage/media/318989/conversions/IMG_0650-(1)-original-thumb.jpg"
    },
    {
      "slug": "181123",
      "title": "डिजिटल हिंसा रोक्न सरकार प्रतिबद्ध छ : सञ्चारमन्त्री खरेल",
      "timestamp": 1764028800000,
      "source": "gp",
      "content": "सञ्चार तथा सूचना प्रविधि मन्त्री जगदीश खरेलले बदलिँदो परिवेशमा प्रविधिको विकाससँगै महिला तथा बालिकामाथि हुने डिजिटल हिंसा रोक्न सरकार प्रतिबद्ध रहेको बताउनुभएको छ ।",
      "longContent": "काठमाडौँ, मङ्सिर ९ गते । सञ्चार तथा सूचना प्रविधि मन्त्री जगदीश खरेलले बदलिँदो परिवेशमा प्रविधिको विकाससँगै महिला तथा बालिकामाथि हुने डिजिटल हिंसा रोक्न सरकार प्रतिबद्ध रहेको बताउनुभएको छ । संयुक्त राष्ट्रसङ्घीय नेपाल टिमद्वारा मङ्गलबार आयोजित ‘लैङ्गिक हिंसाविरुद्धको १६ दिने अभियान’ को औपचारिक शुभारम्भ गर्दै मन्त्री खरेलले महिला र बालिकाहविरुद्ध हुने डिजिटल हिंसा अन्त्यका लागि सबै एकजुट हुनुपर्नेमा जोड दिनुभयो ।यस वर्षको विश्वव्यापी नारा ‘युनाइट टु एन्ड डिजिटल भायोलेन्स अगेन्स्ट अल वुमन एन्ड गर्ल्स’ (सबै महिला र बालिकाविरुद्ध हुने डिजिटल हिंसा अन्त्यका लागि एक होऔँ) निकै सान्दर्भिक रहेको भन्दै मन्त्री खरेलले डिजिटल दुनियाँ अब दैनिक जीवनभन्दा अलग नरहेको उल्लेख गर्नुभयोे । उहाँले प्रविधिले सिकाइ र कामलाई सहज बनाए पनि धेरै महिला तथा किशोरीका लागि यो क्षेत्र अझै पनि जोखिमपूर्ण र असुरक्षित रहेको औंल्याउनुभयो ।मन्त्री खरेलले डिजिटल हिंसालाई वास्तविक हिंसाकै रूपमा परिभाषित गर्नुभयो । “अनलाइन उत्पीडन, साइबर स्टकिङ, अनुमति बिना तस्बिरको प्रयोग, घृणा फैलाउने अभिव्यक्ति र ट्रोलिङले त्रास र धम्की सिर्जना गर्छ,” मन्त्री खरेलले भन्नुभयो, “यसले महिलाको आवाज बन्द गराउने, उनीहरूलाई डिजिटल स्थानबाट बाहिर धकेल्ने र अभिव्यक्ति तथा सूचनाको मौलिक हक कुण्ठित गर्ने काम गर्छ ।”मन्त्री खरेलले अगाडि थप्नुभयो,“जब हाम्रो आधा जनसङ्ख्या अनलाइनमा सुरक्षित महसुस गर्दैनन्, तब हाम्रो डिजिटल प्रगतिलाई पूर्ण वा निष्पक्ष मान्न सकिँदैन ।”सञ्चार मन्त्रालयको मिसन पूर्वाधार निर्माण र सेवा विस्तारमा मात्र सीमित नभई प्रत्येक नेपाली नागरिकका लागि सुरक्षित, समावेशी र सशक्तीकरण गर्ने डिजिटल इकोसिस्टम निर्माण गर्नु रहेको मन्त्री खरेलले स्पष्ट पार्नुभयो । उहाँले राष्ट्रिय साइबर सुरक्षा केन्द्रले जनचेतनाका लागि काम गरिरहेको र हालै राष्ट्रिय एआई सेन्टरको स्थापनाले भविष्यमुखी डिजिटल नेपाल निर्माणप्रतिको प्रतिबद्धता देखाएको उल्लेख गर्नुभयो । प्रविधिको क्षमतासँगै यसको जिम्मेवार प्रयोग सुनिश्चित गर्नु मन्त्रालयको मुख्य प्राथमिकता रहेको उहाँको भनाइ थियो ।डिजिटल हिंसाविरुद्धको लडाइँ सरकार एक्लैले जित्न नसक्ने भन्दै मन्त्री खरेलले कानुनी र नीतिगत ढाँचालाई बलियो बनाउने प्रतिबद्धता व्यक्त गर्नुभयो । उहाँले पीडितलाई न्याय दिलाउन र पीडकलाई जवाफदेही बनाउन साइबर कानुनको समीक्षा गरिने जानकारी दिनुभयो । साथै, शिक्षा क्षेत्रसँग सहकार्य गर्दै पाठ्यक्रममा डिजिटल साक्षरता समावेश गर्ने, निजी क्षेत्र र नवप्रवर्तकलाई सुरक्षित प्लेटफर्म विकास गर्न प्रोत्साहन गर्ने तथा तीनै तहका सरकार, संयुक्त राष्ट्रसङ्घ र नागरिक समाजसँग सहकार्य बढाउने योजना पनि उहाँले अघि सार्नुभयो ।मन्त्री खरेलले डिजिटल नेपाल सबैका लागि सुरक्षित हुनुपर्नेमा जोड दिनुभयो ।उहाँले भन्नुभयो,“डिजिटल स्थानलाई सुरक्षित र उज्यालो बनाउन हामी सङ्कल्प गरौँ । हामी यस्तो इन्टरनेट निर्माण गरौँ जहाँ आवाजहरू दबाइने होइन, बुलन्द पारियोस् जहाँ सम्भावनाहरू डरले थुनिने होइन, खुला गरियोस्।",
      "link": "https://gorkhapatraonline.com/news/181123",
      "image": "https://gorkhapatraonline.com/storage/media/318992/conversions/sancharffinal-original-thumb.jpg"
    },
    {
      "slug": "181122",
      "title": "महिला हिंसा अन्त्यका लागि पहिले गरिबी अन्त्य गर्नुपर्छ : प्रधानमन्त्री कार्की",
      "timestamp": 1764028800000,
      "source": "gp",
      "content": "महिला बालबालिका तथा जेष्ठ नागरिक मन्त्रालयमा मङ्गलबार आयोजित कार्यक्रमबीच लैङ्गिक हिंसाविरुद्धको १६ दिने अभियान शुभारम्भ गर्दै प्रधानमन्त्री कार्कीले यस्तो बताउनुभएको हो ।",
      "longContent": "काठमाडौँ, मङ्सिर ९ गते । प्रधानमन्त्री सुशीला कार्कीले महिला हिंसा अन्त्यका लागि पहिले गरिबी अन्त्य गर्नुपर्ने बताउनुभएको छ ।  महिला बालबालिका तथा ज्येष्ठ नागरिक मन्त्रालयमा मङ्गलबार आयोजित कार्यक्रमबीच लैङ्गिक हिंसाविरुद्धको १६ दिने अभियान शुभारम्भ गर्दै प्रधानमन्त्री कार्कीले यस्तो बताउनुभएको हो । उहाँले गरिबी रहँदासम्म समानता नहुने बताउनुभयो । गरिबी हटाउन भ्रष्टाचारको अन्त्य गर्नुपर्ने र सुशासन ल्याउनुपर्नेमा जोड दिनुभयो । उहाँ भन्नुहुन्छ, “ ‘पहिले गरिबी हटाउनुपर्‍यो । रोजगारी सिर्जना गर्नुपर्‍यो। महिलाले पनि रोजगारी गर्न पाउनुपर्‍यो । त्यसपछि मात्र समानता आउँछ, हिंसाको अन्त्य हुन्छ ।” महिला हिंसा अन्त्यका लागि स्वदेशमा नै रोजगार सिर्जना गर्नुपर्ने बताउनुभयो । नेपालमा नै रोजगार सिर्जना गर्न सकेमात्र महिला हिंसा अन्त्य हुने बताउनुभएको छ । उहाँ भन्नुहुन्छ,“मुलुकमा बेरोजगारीको अवस्था भयावह रहेकाले महिलाहरू रोजगारी खोज्दै विदेश जानुपरिरहेको छ। रोजगारी खोज्दै विदेशमा गएर महिलाहरू हिंसाले प्रताडित हुनुपरेको छ ।”प्रधानमन्त्री कार्कीले आफू सरकारमा आएयता नियुक्ति गर्दा महिलालाई प्राथमिकता दिएको बताउनुभयो । उहाँले जहाँ महिलालाई अग्रणी भागमा ल्याउन सकिन्छ त्यहाँ महिलालाई ल्याउने गरेको बताउनुभयो । उहाँले डिजिटल प्रविधिको कारणले पनि महिलाले बढी हिंसाको सिकार हुनुपरेको बताउनुभयो ।",
      "link": "https://gorkhapatraonline.com/news/181122",
      "image": "https://gorkhapatraonline.com/storage/media/318985/conversions/pm-9-good-ff-original-thumb.jpg"
    },
    {
      "slug": "181119",
      "title": "भ्रष्टाचार मुद्दामा फरार अभियुक्त यादव पक्राउ",
      "timestamp": 1764028800000,
      "source": "gp",
      "content": "झुठा विवरण पेश गरी भ्रष्टाचार गरेको मुद्दामा फरार रहेका एक प्रतिवादीलाई जिल्ला प्रहरी कार्यालय सप्तरीले पक्राउ गरेको छ। फैसला कार्यान्वयनका लागि खटिएको प्रहरी टोलीले विशेष अदालत काठमाडौंबाट सजाय सुनाइएपछि फरार रहेका प्रतिवादी रामबाबु यादवलाई खोजतलास गर्दै फेला पारेको हो।",
      "longContent": "धीरेन्द्रप्रसाद साहराजविराज, मङ्सिर ९ गते । झुठा विवरण पेश गरी भ्रष्टाचार गरेको मुद्दामा फरार रहेका एक प्रतिवादीलाई जिल्ला प्रहरी कार्यालय सप्तरीले पक्राउ गरेको छ। फैसला कार्यान्वयनका लागि खटिएको प्रहरी टोलीले विशेष अदालत काठमाडौंबाट सजाय सुनाइएपछि फरार रहेका प्रतिवादी रामबाबु यादवलाई खोजतलास गर्दै फेला पारेको हो।जिल्ला प्रहरी कार्यालय सप्तरीका प्रवक्ता तथा सूचना अधिकारी प्रनाउ डम्बरबहादुर पुरीका अनुसार पक्राउ परेका यादव सप्तरीको रुपनी गाउँपालिका –१ का निवासी हुन्। यादवले झुटाे विवरण पेशगरी भ्रष्टाचार गरेको कसुरमा १० हजार जरिवाना र छ महिना कैद सजाय पाएका थिए। अदालतको फैसलापछि फरार रहेका उहाँलाई सोमबार पक्राउ गरी आवश्यक कारबाहीका लागि सप्तरी जिल्ला अदालत, राजविराजमा बुझाइएको जिल्ला प्रहरी कार्यालयले जनाएको छ।जिल्ला प्रहरी कार्यालय सप्तरीका प्रवक्ता तथा सूचना अधिकारी प्रनाउ पुरीले अदालतको आदेश कार्यान्वयनको क्रममा फरार प्रतिवादी पक्राउ परेको जानकारी दिएका छन्।",
      "link": "https://gorkhapatraonline.com/news/181119",
      "image": "https://gorkhapatraonline.com/storage/media/318970/conversions/arrest2-original-thumb.jpg"
    },
    {
      "slug": "181118",
      "title": "दुई हजार दुईसय विद्यार्थीको आँखा जाँच",
      "timestamp": 1764028800000,
      "source": "gp",
      "content": "अर्जुनचौपारी गाउँपालिकाको दुई हजार २५९ जना विद्यार्थीले आँखा जाँच गराएका छन् । पालिकाले विद्यालयमै पुगेर चार दिनसम्म गरिएको निःशुल्क आँखा जाँच शिविरमा २१७ जनामा थप उपचार आवश्यक रहेको बताइएको छ ।",
      "longContent": "अर्जुन काफ्लेस्याङ्जा, मङ्सिर ९ गते । अर्जुनचौपारी गाउँपालिकाको दुई हजार २५९ जना विद्यार्थीले आँखा जाँच गराएका छन् । पालिकाले विद्यालयमै पुगेर चार दिनसम्म गरिएको निःशुल्क आँखा जाँच शिविरमा २१७ जनामा थप उपचार आवश्यक रहेको बताइएको छ । वडामा रहेको विद्यालयमा पुगेर गरिएको आँखा जाँच शिविरमा वडा –१ मा ७४३ जनाको आँखा परीक्षण गरिँदा १०१ जना विद्यार्थीलाई थप उपचारका लागि अस्पताल पठाइएको छ । यस्तै, वडा –२ र ३ का विद्यालयका ५६१ जना विद्यार्थीको परीक्षण गर्दा ४७ जनालाई थप उपचारका लागि रेफर गरिएको छ । यस्तै वडा –५ का विद्यालयमा जाँच गरिएको छ, जहाँ ४२६ जनाले परीक्षण गर्दा ३४ जनामा समस्या भेटिएको छ । यस्तै वडा –४ र ६ का विद्यालयका ५२९ जनाको परीक्षण हुँदा ३५ जनाको आँखामा समस्या देखिएको छ । विद्यार्थीको दृष्टि समस्याले पढाइ र विकास दुबैमा प्रभाव पर्ने बताउँदै पालिका अध्यक्ष प्रकाश तिवारीले यसैले आँखा जाँच विद्यालय पुगाएको बताउनभुयो । उहाँले थप उपचारको सिफारिस भएको बालबालिकाको सम्पूर्ण उपचार निःशुल्क उपलब्ध हुने बताउनुभयो ।स्थानीय विद्यालय, अभिभावक र स्वास्थ्यकर्मीको सहकार्यका कारण अभियान प्रभावकारी बनेको उल्लेख गर्दै तिवारीले ‘स्वस्थ आँखाबाट उज्यालो भविष्य’ अभियानलाई निरन्तरता दिने बताउनुभयो । परीक्षणबाट रेफर गरिएका विद्यार्थीको पहिलो चरणको उपचार गाउँपालिका भवनमै रहेको आँखा उपचार केन्द्रमार्फत गरिने प्रमुख प्रशासकीय अधिकृत युवराज अर्यालले बताउनुभयो । पालिकामा समाधान नहुने अवस्थामा हिमालयन आँखा अस्पताल पोखरामा निःशुल्क उपचार गरिने अर्यालले बताउनुभयो ।",
      "link": "https://gorkhapatraonline.com/news/181118",
      "image": "https://gorkhapatraonline.com/storage/media/318963/conversions/eyee-chek--original-thumb.jpg"
    },
    {
      "slug": "181110",
      "title": "लैङ्गिक हिंसा विरुद्धको १६ दिने अभियान सुरु",
      "timestamp": 1764028800000,
      "source": "gp",
      "content": "बागलुङमा पनि विभिन्न कार्यक्रम गरी दिवस मनाउने योजना बनेको बागलुङ नगरपालिका महिला तथा बालबालिका शाखाकी प्रमुख रचना आचार्यले जानकारी दिनुभयो ।",
      "longContent": "रामकृष्ण बोहराबागलुङ, मङ्सिर ९ गते । जिल्लामा लैङ्गिक हिंसा विरुद्धको १६ दिने अभियान सुरु भएको छ । बागलुङमा पनि विभिन्न कार्यक्रम गरी दिवस मनाउने योजना बनेको बागलुङ नगरपालिका महिला तथा बालबालिका शाखाकी प्रमुख रचना आचार्यले जानकारी दिनुभयो । मङ्गलबार भएको पहिलो दिनको शुभारम्भ गण्डकी प्रदेश सभाकी सदस्य कुशुम बुढा र बागलुङ नगरपालिकाका प्रमुख बसन्तकुमार श्रेष्ठले गर्नुभयो ।सो अवसरमा सांसद बुढाले लैङ्गिक हिंसा व्यवहारमा मात्र नभइ सोचाइ र सभ्यतामा देखिनुपर्ने बताउनुभयो । बुढाले हिंसा गर्नेलाई कारबाही गर्न राज्य सँधै लाग्नुपर्ने भन्दै हिंसा सहेर बस्दा पनि समाजमा समस्याहरू उत्पन्न भएको बताउनुभयो । कार्यक्रममा नगर प्रमुख बसन्तकुमार श्रेष्ठले लैङ्गिक हिंसा विरुद्धको १६ दिने अभियानमा धेरै कार्यक्रम समावेश गरिने बताउनुभयो । उहाँले हिंसा प्रायः महिलामाथि हुने गरेको भनिए पनि पुरुष समेत हिंसाको सिकार बनेका घटना धेरै रहेको बताउँदै त्यसका लागि समाज सभ्य र हिंसा विरुद्ध लाग्ने तत्परता चाहिएको धारणा व्यक्त गर्नुभयो । श्रेष्ठले नगरपालिकाभित्र गरिने विकास निर्माणदेखि अन्य काममा महिला र पुरुषको समान सहभागिता मार्फत हिंसा न्युनीकरणको अभ्यास गरिएको जानकारी दिनुभयो । पछिल्लो समय उपभोक्ता समितिमा महिलाको उपस्थिति र पदाधिकारीमा अनिवार्य गरिएको छ । महिला पदाधिकारी भएको उपभोक्ता समितिमा राजश्व छुटको समेत व्यवस्था गरिएको छ । नगर प्रमुख बसन्तकुमार श्रेष्ठको अध्यक्षता, महिला शाखा प्रमुख रचना आचार्यको सञ्चालनमा भएको कार्यक्रममा प्रमुख जिल्ला अधिकारी कुमानसिंह गुरुङले हिंसा विरुद्ध सबै लड्नुपर्ने आवश्यकता औँल्याउनुभयो । उहाँले कार्यक्षेत्रमा हुने, घरेलु हिंसा र अन्य क्षेत्रका हिंसाबाट मुक्त समाज बनाउन राज्यका निकाय बाहेक सामाजिक अभियान्ताहरु समेत सहभागी बन्नुपर्नेमा जोड दिनुभयो । त्यसअघि बागलुङ नगरपालिका, विभिन्न आमा समूह, प्रहरी, सामाजिक संस्थाले प्रभातफेरी गरेका थिए । उनीहरुले हिंसा विरुद्धका प्लेकार्ड पनि बोकेका थिए । १६ दिनसम्म मनाइने कार्यक्रममा नगरपालिका, विभिन्न स्थानीय तहसहित वडा वडामा पनि रचनात्मक काम गरेर दिवस मनाउने लक्ष्य राखिएको आचार्यले जानकारी दिनुभयो । दिवसको अवसरमा सेतो रिबन लगाउने काम पनि सुरु भएको छ ।",
      "link": "https://gorkhapatraonline.com/news/181110",
      "image": "https://gorkhapatraonline.com/storage/media/318946/conversions/Anti-Domestic-Voilance-Photo-(1)-original-thumb.jpg"
    },
    {
      "slug": "181108",
      "title": "लागु औषधसहित भारतीय नागरिक पक्राउ",
      "timestamp": 1764028800000,
      "source": "gp",
      "content": "सशस्त्र प्रहरीले नेपाल-भारत सीमा नाकाबाट ठुलो परिमाणको लागु औषधसहित एक भारतीयलाई पक्राउ गरेको छ ।",
      "longContent": "रवीन्द्र उप्रेतीबर्दीबास, मङ्सिर ९ गते  । सशस्त्र प्रहरीले नेपाल-भारत सीमा नाकाबाट ठुलो परिमाणको लागुऔषधसहित एक भारतीयलाई पक्राउ गरेको छ । सशस्त्रले विभिन्न ५ प्रकारका नियन्त्रित लागु औषधसहित भारत विहारको मधवापुर, मधुवनी गाउँपञ्चायत–२ का ३५ वर्षीय विनोद साहलाई नियन्त्रणमा लिएको हो । बर्दिबासस्थित सशस्त्र प्रहरी बल नेपाल नं २ छिन्नमस्ता वाहिनीका नायब महानिरीक्षक ( डिआइजी ) कृष्ण ढकालका अनुसार साहको साथबाट निटजासकपान ट्याबलेट तीन हजार २९८ थान, डाइजापाम इन्जेक्सन २९९ भाइल, फेनारगन इन्जेक्सन ३०० भाइल, बुप्रेनोफिन इन्जेक्सन २७४ थान तथा पहिचान खुल्न नसकिएको लागु औषध जस्तो देखिने खैरो पदार्थ ६५० मिलिग्राम बरामद भएको हो । मटिहानीस्थित सशस्त्रको बोर्डर आउटपोस्ट (विओपी) का सप्रनानि टीकाबहादुर अधिकारीको कमान्डमा खटेर गएको तीन जनाको टोलीले नेपालतर्फ आँउदै गरेका साहलाई मटिहानी नगरपालिका–८ स्थित सानो सीमा स्तम्भ नं.२९५-५ नजिक रहेको नं.२ बोर्डरमा तलासी लिएको थियो । तलासीका क्रममा साहले बोकेको नीलो रङ्गको झोलाबाट उक्त परिमाणका लागुऔषध बरामद भएको डिआइजी ढकालले जानकारी दिनुभयो । लागु औषधका साथै साहको साथबाट मोबाइल, आइप्याड तथा नेपाली र भारतीय रुपियाँसमेत बरामद गरेको जनाइएको छ । पक्राउ परेका साहलाई बरामद लागु औषध तथा सामग्रीसहित जिल्ला प्रहरी कार्यालय महोत्तरीमा बुझाउने प्रक्रिया अगाडि बढाइएको सशस्त्रले जनाएको छ । सशस्त्र डिआइजी ढकालले लागु औषध तस्करीविरुद्ध सीमा क्षेत्रमा सुरक्षा निगरानीलाई थप कडा पारिएको बताउनुभयो ।",
      "link": "https://gorkhapatraonline.com/news/181108",
      "image": "https://gorkhapatraonline.com/storage/media/318939/conversions/IMG-29261046--original-thumb.jpg"
    },
    {
      "slug": "181104",
      "title": "जीर्ण सुनपोखरी पुनर्निर्माणमा तीन करोडको रोक्का, १५ लाख बजेटमा पाइपमाथि पाइप जडान",
      "timestamp": 1764028800000,
      "source": "gp",
      "content": "दुई हजार पाँच सय रोपनीभन्दा बढी भूमिमा सिँचाइ हुने गरी पञ्चायती कालमा निर्माण गरिएको २० लाख लिटर क्षमताको पोखरी फुटेर जीर्ण बनेको १५ वर्ष भयो ।",
      "longContent": "डडेल्धुरा, मङ्सिर ९ गते । दुई हजार पाँच सय रोपनीभन्दा बढी भूमिमा सिँचाइ हुने गरी पञ्चायती कालमा निर्माण गरिएको २० लाख लिटर क्षमताको पोखरी फुटेर जीर्ण बनेको १५ वर्ष भयो । ४०० बढी परिवारले व्यवसायिक रूपमा तरकारी खेती गर्दै आइरहको जिल्ला सदरमुकाम अमरगढी नगरपालिका-७, पोखरा क्षेत्रमा उक्त पोखरी फुटी सके पछि छेउमा ५० हजार लिटर क्षमताको सानो पोखरी निर्माण गरिएको छ । सानो पोखरीबाट सिँचाइ पर्याप्त नहुने भएपछि व्यवसायीक तरकारी खेती गर्दै आइरहनु भएका किसानलाई हैरानी छ । चालु आर्थिक वर्षमा सङ्घीय सरकारबाट सुनपोखरी पुनर्निर्माणका लागि तीन करोड रकम विनियोजन भएको थियो । तर जेनजी आन्दोलनपछि बनेको वर्तमान सरकारले उक्त तीन करोड रकम रोक्का गरिदिँदा स्थानीय निरास भएको वडाध्यक्ष खडक बोहराले बताउनुभयो । पोखरी फुटेर जीर्ण भएको १५ वर्षपछि धौँधौँ निर्माणका लागि रकम परेको थियो । उहाँले भन्नुभयो, ‘‘सुनपोखरीको पुनर्निर्माणका लागि वडामा आम भेला बोलाई छलफल पनि गर्यौ । तर अहिले अर्थ मन्त्रालयले रकम रोक्का गरिदिँदा किसान निरास मात्रै होइनन् अझै पोखरी नबन्ने भयो भनि चिन्तित भएका छन् ।’’ डडेल्धुरामा चालु आर्थिक वर्षमा मात्रै उर्जा जलस्रोत तथा सिँचाइ मन्त्रालय, जलस्रोत तथा सिँचाइ विभाग, सिँचाइ तथा जलस्रोत व्यवस्थापन आयोजनाको कार्यालय स्थापना भएको थियो । यस कार्यालयबाट सुनपोखरी पुनर्निर्माणका लागि संसद विकास कोषको तीन करोड रकम प्राप्त भएको थियो । एक दर्जन योजना कार्यान्वयन गर्ने गरी कार्यालय यस वर्ष स्थापना भएको थियो । तर नौ वटा योजनाहरूको बजेट रोक्का गरिँदा अन्यौलता रहेको कार्यालयका सुब्बा देवेन्द्र शाहुले बताउनुभयो । उहाँका अनुसार एक दर्जन सिँचाइका योजनामा करिब ३४ करोड रकम प्राप्त भएको थियो । जेनजी आन्दोलन हुनुभन्दा अगाडि तीन वटा योजनाको टेन्डर भइसकेको थियो । बाँकी सबै योजनाको रकम रोक्का गरिएको छ । केही दिन अघि मात्रै कार्यालयमा कार्यालय प्रमुख उपस्थित भएपछि बजेट रोकिएको जानकारी पछि योजनाका फाइल बोकेर उहाँ मन्त्रालय तर्फ हिँडेको सुब्बा बाहुले जानकारी दिनुभयो । सुनपोखरी सिँचाइ योजनामा गत वर्ष जलस्रोत तथा सिँचाइ विकास डिभिजन कार्यालय डडेल्धुरामा १५ लाख बजेट थियो । कार्यालय प्रमुख अमर पालका अनुसार उक्त बजेटमा गत वर्ष जिआई पाइप खरिद गरी जडान गर्ने काम गरिएको छ । उपभोक्ता समिति मार्फत पुरानो पोलिथिन पाईपमाथि नै जिआई पाइप खरिद गरी जडान गरिएको हो । उहाँका अनुसार असार मसान्तमा पूरै रकम बारबर काम गर्न नसकिएपछि जडान गरिएको उक्त जिआई पाइपमा पिल्लर राख्ने काम मङ्सिर महिनाको पहिलो साता मात्रै छ । असार मसान्तसम्म ११ लाख बराबरको काम मात्रै गरिएको र यस महिना पिल्लर निर्माण गर्ने काम गरिरहेको कार्यालय प्रमुख पालले बताउनभयो ।  सुनपोखरी सिँचाइ उपभोक्ता समितिका अध्यक्ष दिलबहादुर कैनी नेपाल सरकारका करार कर्मचारी हुनुहुन्छ  । सरकारी कर्मचारीले उपभोक्ता समितिको अध्यक्ष, सविच वा कोषाध्यक्षमा बस्न नपाइने प्रावधान भए पनि विगत दुई वर्ष यता उहाँ उपभोक्ता समितिका अध्यक्ष र पोखरा खानेपानी उपभोक्ता समितिमा सचिव रहनु भएको स्थानीय दिपेन्द्र भण्डारीले बताउनुभयो । उपभोक्ता समितिका अध्यक्ष कैनी जिल्ला आयुर्वेद कार्यालय डडेल्धुरामा पाँच वर्ष यता आयुर्वेद वैद्य पदमा कार्यरत कारारका कर्मचारी रहेको आयुर्वेद कार्यालय प्रमुख निशान्त शर्माले जानकारी दिनुभयो । पोखरा सिँचाइ उपभोक्ता समितिका अध्यक्ष दिलबहादुर कैनीले गत जेठ महिनामा जलस्रोत तथा सिँचाइ विकास डिभिजन कर्यालय डडेल्धुराको १५ लाख बजेटको योजनामा करिब डेढ लाख लिटर क्षमताको पोखरी निर्माणका लागि आमभेला बोलाई सम्झौताको तयारी थालिएको बताउनुभएको थियो । जीर्ण बनेको ठुलो पोखरीको छेउमा करिब ५० हजार लिटर क्षमताको पोखरीबाट यस क्षेत्रमा २० वटा धारा बनाई स्थानीयहरूले सिँचाइ गर्दै आइरहेका छन् । अब उक्त सानो पोखरीभन्दा दुई गुणा ठुलो पोखरी निर्माण गरिने भएकाले आवश्यकताका आधारमा धाराहरू समेत थप गर्ने निर्णय समितिले गरेको उहाँले जानकारी दिनुभएको थियो । तर पछि जिआई पाइप मात्रै खरिद गरी जडान गरिएपछि कर्मचारी र उपभोक्ता समितिबिच मिलोमतोमा भ्रष्टाचार भएको आशङ्का स्थानीयको छ ।  जीर्ण सुनपोखरी उद्देश्य अनुसार सञ्चालन नआउदै रित्तो रहदा पुनर्निर्माणका लागि पहिलो पटक २०५९ सालमा नौ लाख रकमको टेन्डर भएको पोखरीका तत्कालीन अध्यक्ष हरिलाल पार्कीले जानकारी दिनुभयो । उहाँका अनुसार पोखरी निर्माण भएपछि पोखरा बजार आसपासको जमिनमा सिँचाइ गरिँदै आएको थियो । २०६६ साल आसोज महिनाको अबिरल वर्षापछि पोखरीमा दरार आई फुट्यो । त्यस यता जीर्ण बनेको पोखरी निर्माणका लागि आर्थिक वर्ष २०८०/०८१ मा पाँच लाख रकम बजेट परेको थियो । तर पाँच लाख रकमले के काम गर्ने भन्ने नै टुङ्गो नलाग्दा रकम फिर्ता भएको थियो । पहिलो पटक सुनपोखरी पञ्चायती व्यवस्था वि.सं.२०२९ सालमा निर्माण गरिएको थियो । यो पोखरी पूर्णरूपमा कहिल्यै सञ्चालनमा आउन सकेको थिएन । पुनर्निर्माण गरी दुई पटक सञ्चालनमा ल्याइए पनि फुटेर जीर्ण बनेको डेढ दशक बढी भएको छ ।",
      "link": "https://gorkhapatraonline.com/news/181104",
      "image": "https://gorkhapatraonline.com/storage/media/318935/conversions/pokhari-original-thumb.jpg"
    },
    {
      "slug": "181097",
      "title": "‘सुशासनलाई बलियो बनाउँदै निर्वाचित सरकारलाई सत्ता हस्तान्तरण गर्न आतुर छौं’",
      "timestamp": 1764028800000,
      "source": "gp",
      "content": "गृहमन्त्री ओमप्रकाश अर्यालले सुशासन र भ्रष्टाचार नियन्त्रणको माग राखी जेनजी युवाहरुबाट भदौ २३ र २४ गते भएको प्रदर्शन पश्चात् विषम परिस्थितिमा यो सरकार गठन भएकाले नै यो त्रासदिपूर्ण अवस्थालाई पार लगाउँदै सुरक्षाको अवस्थालाई सामान्य बनाउन सरकार सफल भएका बताउनुभएको छ ।",
      "longContent": "भैरहवा, मङ्सिर ९ गते । गृहमन्त्री ओमप्रकाश अर्यालले सुशासन र भ्रष्टाचार नियन्त्रणको माग राखी जेनजी युवाहरुबाट भदौ २३ र २४ गते भएको प्रदर्शन पश्चात् विषम परिस्थितिमा यो सरकार गठन भएकाले नै यो त्रासदिपूर्ण अवस्थालाई पार लगाउँदै सुरक्षाको अवस्थालाई सामान्य बनाउन सरकार सफल भएका बताउनुभएको छ । गृह मन्त्रालय र आन्तरिक मामिला तथा कानुन मन्त्रालय, लुम्बिनी प्रदेशद्वारा मङ्गलबार भैरहवामा आयोजित प्रदेशस्तरीय सुरक्षा गोष्ठी–२०८२ कार्यक्रममा आफ्नो उद्घाटन मन्तव्य राख्नु हुँदै मन्त्री अर्यालले सो कुरा बताउनु भएको हो ।  अहिलेको सामान्य परिस्थितिमा आइपुग्न हामी सबैको अथक प्रयास र मिहिनेतको महत्त्वपूर्ण प्रयासका कारण मात्र शान्ति सुरक्षाको सामान्य अवस्था सम्भव भएको बताउनुहुँदै, मन्त्री अर्यालले सुशासन प्रवर्धन गर्दै निर्वाचन सम्पन्न गर्ने अभिभारा वर्तमान सरकारको रहेको बताउनुभयो । “हामी यसैलाई मूलमन्त्र मानेर काम गरिरहेका छौं । विभिन्न बहाना देखाएर चुनाव हुँदैन भन्ने र  गर्न सक्दैनन् भन्ने कुराहरु कहिँ कतै सुनिएका छन् । सार्वजनिक खपतका लागि बोलिएका यस्ता विषयहरुलाई सरकारले आफ्नो काम र भूमिकाबाट जवाफ दिन्छ र दिईरहेको छ,’’ मन्त्री अर्यालले भन्नुभयो । “वर्तमान सरकार कसैको निगाहामा बनेको सरकार होइन । हामी कुनै अपेक्षाले आएका होइनौ र हाम्रो व्यक्तिगत इच्छाले आएका होइनौ । देशको विशिष्ट अवस्थामा, शून्यतालाई पूरा गर्न परिस्थितिले विशेष जिम्मेवारी सुम्पेको हुँदा त्यसका लागि आएका हौं । हामीलाई कुनै किसिमको व्यक्तिगत आकांक्षा र लोभ छैन । प्राप्त जिम्मेवारीलाई अर्जुन दृष्टिमा राखेर सो हासिल गर्ने दिशामा सरकार केन्द्रित छ । त्यसैले हामी सुशासनको आधार बलियो बनाउने, भोलिको दिनमा विगार्न नसक्ने वातावरण तयार गरी निर्वाचीत सरकारलाई सत्ता हस्तान्तरण गर्न आतुर छौं,’’ गृह मन्त्री अर्यालले भन्नुभयो ।  हाम्रा छोराछोरीले हाम्रो कार्यसम्पादनको शैलीमा यत्रो प्रश्न उठाइसकेपछि पनि हामी नसच्चिने हो, एकले अर्कालाई दोषारोपण गर्ने, सहिलाई सहि र खराबलाई खराब नभनी आफ्नो अनुकूलतामा ब्याख्या गर्दै जाने हो भने फेरी अर्को दुर्घटना नहोला भन्न सकिन्न, भन्नुभयो । यसैले आफ्ना अभिव्यक्तिहरुलाई दिइरहँदा यसतर्फ पनि सबैको जिम्मेवारीबोध गर्न हुन अनुरोध गर्नुभयो । “भयरहित निस्पक्ष र शान्तिपूर्ण चुनावको तयारीका लागि सरकारले चालेका कदमहरुमध्ये यो सुरक्षा गोष्ठी पनि एक हो । हामीले यस सुरक्षा गोष्ठीमा लुम्बिनि प्रदेशको सुरक्षा चुनौती सश्लेषण गर्ने, त्यसका लागि आवश्यक रणनीति तय गर्ने, निर्वाचनका लागि आवश्यक तयारी गर्ने छौं,’’ मन्त्री अर्यालले भन्नुभयो ।  यस सुरक्षा गोष्ठीले सबैलाई आश्वस्त पार्ने गरी निर्वाचनको सुरक्षा तयारी गर्नेमा समेत मन्त्री अर्यालले विश्वास व्यक्त गर्नुभयो को विशास छ । शान्ति सुव्यवस्था कायम गर्न एवम् निर्वाचनको वातावरण सृजनामा प्रदेश सरकारको पनि भूमिका उत्तीकै महत्त्वपूर्ण रहनेमासमेत मन्त्री अर्यालले जोड दिनुभयो । सरकारले निर्वाचन पूर्व, निर्वाचनको अवधि र निर्वाचन पश्चातका कार्यहरुमा समेत प्रदेश सरकारको सक्रियता रहने गरी संयन्त्रहरु बनाएको पनि गोष्ठीमा बताउनुभयो । केन्द्रीय सुरक्षा समितिबाट स्वीकृत भएको निर्वाचन सुरक्षा योजना बमोजिम प्रदेश सरकारले पनि आफ्नो सुदृढ प्रादेशिक सुरक्षा योजना तयार गरी कार्यान्वयनमा ल्याउने छ भन्ने मैले विश्वास लिएको छु, मन्त्री अर्यालले भन्नुभयो । राजनीतिक दलहरुले लुटिएका हतियार र फरार कैदी बन्दीलाई प्रमुख सुरक्षा चुनौतीको रुपमा औंल्याउनु भएको छ । हामीले धेरै परिणाममा विशेष अपरेसन मार्फत् यी हतियार फिर्ता ल्याईसकेक र ठुलो सङ्ख्यामा कैदीहरु पनि फिर्ता भइसकेका जानकारी गराउनुभयो । मन्त्री अर्यालले गोष्ठीमा गृह र प्रदेश सरकारका यी प्रयासहरुका बारेमा समीक्षा गरी थप प्रभावकारीरुपमा अगाडि बढ्ने गरी रणनीति तय गर्नेमा समेत विश्वास लिनुभयो । यस्तै, लुम्बिनी प्रदेशका मुख्यमन्त्री चेतनारायण आचार्यले उद्घाटन मन्तव्य राख्नु हुँदै प्रदेश र समग्र देशमा सुशासन कायम गर्न र भ्रष्टाचारको जरो मूलबाट नै  नियन्त्रण गर्न प्रदेश सरकारले पनि उत्तिकै काम गरिरहेको बताउनुभयो । उहाँले प्रदेशमासमेत २४ गतेको घटनाको बारेमा जेनजी युवाहरुले नगरेको बताउनुहुँदै त्यसमा घुसपैठ भएको बताउनुभयो । फागुनको चुनाव भयरहित वातावरणमा सम्पन्न गर्न पनि अहिलेको हतियार फिर्ता नभए र बाहिर रहेका कैदी बन्दी पुन पक्राउ नगर्ने हो भने चुनाव हुन मुस्किल हुने बताउनुभयो ।   कार्यक्रममा स्वागत मन्तव्यसहित सुरक्षा गोष्ठीको उद्देश्य तथा कार्यक्रममाथि प्रकाश पार्नु हुँदै सहसचिव सुरेश पन्थीले सबै तहका सरकार अहिले विशेष परिस्थितिमा रहेकाले अहिलेको मुख्य कार्यभार भने देशमा शान्ति सुरक्षा कायम गर्दै फागुन २१ गते चुनाव गराउनु सबै राष्ट्र सेवक कर्मचारीको दायित्व रहेको कुरा बताउनुभयो ।  सहसचिव पन्थीले यस गोष्ठीबाट प्रदेशको समग्र सुरक्षा चुनौती पहिचान गर्दै यसका लागि आवश्यक रणनीति बनाएर काम गर्न गोष्ठी सहयोग सिद्ध हुने विश्वास व्यक्त गर्नुभयो ।  उहाँले विद्यमान हाम्रा कार्यशैलीमासमेत समीक्षा गर्नु पर्ने धारणा राख्नुभयो ।  गोष्ठीमा गृह मन्त्रालयका सचिव रामेश्वर दंगाल, नेपाल प्रहरी, सशस्त्र प्रहरी बल नेपाल, राष्ट्रिय अनुसन्धान विभागका तीनै सुरक्षा निकायका प्रमुखहरु दानबहादुर कार्की, राजु अर्याल, मुख्य अनुसन्धान निर्देशक टेकेन्द्र कार्की, लुम्बिनी प्रदेश प्रमुख सचिव कृष्ण प्रसाद काप्री, नेपाली सेनाका बलाधिकृत रथी प्रदिपजंग केसी, नेपाली सेनाका मध्यपश्चिम पृतना हेडक्वाटरका पृतनापति तथा उपरथी प्रेम बहादुर पुन, गृह मन्त्रालय सुरक्षा तथा समन्वय महाशाखा प्रमुख आनन्द काफ्ले, गृह मन्त्रालय नीति, योजना अनुगमन तथा मूल्याङ्कन महाशाखा प्रमुख सुरेश पन्थी, आन्तरिक मामिला तथा कानून मन्त्रालय लुम्बिनी प्रदेशका सचिव लोकबहादुर सुनार, प्रदेश सुरक्षा निकायका पदाधिकारीहरु र सबै जिल्लाका प्रमुख जिल्ला अधिकारी लगायत जिल्ला सुरक्षा समितिका पदाधिकारीहरु, गृह मन्त्रालय र आन्तरिक मामिला तथा कानुन मन्त्रालयका कर्मचारीहरु तथा विभिन्न सञ्चार माध्यममा आवद्ध सञ्चारकर्मीहरुको उपस्थिति रहेको छ ।",
      "link": "https://gorkhapatraonline.com/news/181097",
      "image": "https://gorkhapatraonline.com/storage/media/318920/conversions/1000081261-original-thumb.jpg"
    },
    {
      "slug": "181054",
      "title": "निर्वाचन सफल पार्न राजनीतिक वातावरण बनाउनु पर्छ",
      "timestamp": 1764028800000,
      "source": "gp",
      "content": "मुलुक निर्वाचनमय भएको छ । निर्वाचन अभ्यास, दलगत संरचना र समसामयिक राजनीतिक प्रक्रियाबारे तीव्र बहस पनि भइरहेको छ । तीन दशकभन्दा बढी समयदेखि निर्वाचन प्रणाली र लोकतान्त्रिक संस्थागत विकासमा सक्रिय रहनुभएका पूर्वप्रमुख निर्वाचन आयुक्त सूर्यप्रसाद श्रेष्ठसँग यस विषयमा विस्तृत कुराकानी गरिएको छ ।",
      "longContent": "मुलुक निर्वाचनमय भएको छ । निर्वाचन अभ्यास, दलगत संरचना र समसामयिक राजनीतिक प्रक्रियाबारे तीव्र बहस पनि भइरहेको छ । तीन दशकभन्दा बढी समयदेखि निर्वाचन प्रणाली र लोकतान्त्रिक संस्थागत विकासमा सक्रिय रहनुभएका पूर्वप्रमुख निर्वाचन आयुक्त सूर्यप्रसाद श्रेष्ठसँग यस विषयमा विस्तृत कुराकानी गरिएको छ । श्रेष्ठले हालको राजनीतिक अवस्थादेखि आगामी निर्वाचनको सम्भावना, संवैधानिक समयसीमा, दलहरूको आन्तरिक तयारी र सुधारबारे आफ्ना धारणा व्यक्त गर्नुभएको छ । पञ्चायतकालीन निर्वाचनदेखि २०४८ सालको बहुदलीय निर्वाचनको नेतृत्व गर्नुभएका श्रेष्ठसँग गोरखापत्रका पत्रकारद्वय नारद गौतम र नारायण काफ्लेले गर्नुभएको संवाद : त्यो निर्वाचन निर्दलीय व्यवस्थापछिको थियो । पञ्चायती व्यवस्थाभित्र पनि निर्वाचन समय समयमा हुन्थ्यो । गाउँ तहदेखि केन्द्रीय तहसम्मको निर्वाचन हुन्थ्यो । त्यो निर्वाचन मानव अधिकार र जनअधिकारको हैसियतले निर्दलीय भइदियो । दलविहीन थियो । लोकतन्त्रको मापदण्ड त्यो निर्वाचन पर्दैन थियो । त्योबेलाको निर्वाचन र पछिल्लो निर्वाचनमा आकाश जमिनको फरक प¥यो किनभने सम्पूर्ण कार्यविधि नै फरक थियो । २०४८ सालको निर्वाचनको जिम्मेवारी पूरा गर्ने अभिभारा मेरो काँधमा आएपछि त्यसमा आमूल परिवर्तन गर्नु प¥यो । व्यवस्थापकीय हिसाबले ठुलो हाँक नै थियो, निर्दलीयलाई दलीय गर्नुपर्ने । २०१५ सालको आमनिर्वाचन दलीय आधारमा थियो । त्यतिबेलाको डकुमेन्ट र व्यवस्थापनले मलाई अध्ययनका लागि निकै सहज बनायो । २०४८ सालको निर्वाचनमा ठुलो हाँक ३० वर्षको पञ्चायती व्यवस्थाको अन्त्य थियो । त्यो निर्वाचनबाट हामीले स्वतन्त्र, निष्पक्ष र एउटा लोकतान्त्रिक अभ्यास गर्ने परिपाटी हामीले बसाएका थियौँ ।नेपालमा निर्वाचन पद्धति र प्रणाली राम्रोसँग विकास भइसकेको छ । आमनिर्वाचन नै १५/१६ वटा जति भइसकेका छन् । साउथ इस्ट एसियालाई हेर्नुभयो भने एसियन मुलुकको तुलनामा नेपालमा ठुलो अभ्यास छ । भारतमा हामीभन्दा बढी होला अरू मुलुकमा धेरैपछि निर्वाचन भएका छन् । निर्वाचन जनताको अधिकार प्रत्याभूत गर्ने लोकतान्त्रिक अभ्यास हो । त्यो प्रक्रियालाई निष्पक्ष, स्वतन्त्र र शान्तिपूर्ण अभ्यासका रूपमा लिनु पर्छ । अनि मात्र जनताले आफ्नो सार्वभौम अधिकार प्रयोगको फल पाउँछ । उत्तरदायी जनप्रतिनिधिमूलक संस्था प्रतिनिधि सभा वा राष्ट्रिय सभाबाट पाउँछ । यसका लागि हस्तक्षेप र असुरक्षाको अवस्था हुनुहुन्न । यो अपर्झट आइपरेको निर्वाचनका कारण पहिलाका अभ्यास हेरेर अघि बढ्नु पर्छ । अहिले छ महिनाको समयसीमा छ । छ महिनामा निर्वाचन नभएमा संवैधानिक र प्रजातान्त्रिक अभ्यास कोल्याप्स हुन सक्छ । अहिले संस्थागत संरचनामा ठुलो क्षति भएको छ । संसद् भवन, सर्वोच्च अदालत, सिंहदरबार र राजनीतिक दलका कार्यालयमा आगजनी भएको छ । यस्तो सन्त्रासको अवस्थामा साँघुरो समयसीमामा हामी निर्वाचन गर्न गइरहेका छौँ । अहिले नयाँ पुस्ताले चाहेको कुरा माग गर्न सक्छन् तर ती सम्भव छन् वा छैनन् भन्ने पनि हुन्छ । त्यसले निर्वाचन सञ्चालन र परिणाममा असर पर्ने हो कि वा हुनै नसक्ने हो कि ? यस्ता विषयमा गम्भीर हुनु पर्छ । लोकतान्त्रिक व्यवस्थामा निर्वाचनमा हार्ने र जित्ने वा पक्ष/विपक्ष हुन्छ । प्रतिस्पर्धा रचनात्मक हुनु पर्छ । यसैलाई मात्र लोकतान्त्रिक भन्न सकिन्न । यसमा पनि अनेक अनुसन्धान भइरहेका छन् । भएकामध्ये यो व्यवस्था सबैभन्दा राम्रो भनेर संसारका धेरै जसो मुलुकमा अभ्यासमा छ । जहाँ प्रतिपक्ष पनि हुन्छ । सरकारी पक्ष पनि हुन्छ । प्रतिपक्ष रचनात्मक हुनुप¥यो । प्रतिपक्षले हरेक विषयमा विरोधै गरिरहनुपर्ने, सरकारमा सहभागिता नै नदेखाउने भन्ने हुँदैन । प्रतिपक्ष ‘जिम्मेवार प्रतिपक्ष’ रूपमा उभिनु पर्छ ।  बेलायतमा स्याडो क्याबिनेट (छाया सरकार) हुन्छ । जवाफदेही पनि हुन्छ । सरकार गयो कि ‘टेकअप’ गर्न सक्ने अवस्थामा तयार हुन्छ । क्षमताको विकास त्यसरी नै गरिएको छ । हरेक मन्त्रालयमा उसको पनि ‘पोर्टफोलियो’ हुन्छ । त्यहाँ गएर अध्ययन/अनुसन्धान गर्ने, थाहा पाउने र सूचना लिने गरिन्छ । यहाँ प्रतिपक्ष खाली एउटा ‘हाउगुजी क्रिएट’ गर्ने मात्र भयो भने नतिजा दिँदैन । प्रतिपक्ष पनि देश र लोकतन्त्रका निमित्त प्रतिबद्ध हुनु पर्छ । मतदानमा भाग लिन नजाने जतिका लागि नो भोट नै भयो नि । नो भोट भनेर त्यो महल नै क्रिएट गरेर वा त्यहाँ लेखिदिएर गर्नुपर्ने हैन । नजाने त नो भोट नै हो । निर्वाचन पद्धति/प्रणाली उपर खाली एउटा हौवा क्रिएट गरिएको छ । अल्मोस्ट नो भोट त छँदै छ । पालना त गर्नु पर्छ तर पालना गर्नलाई व्यावहारिक हुनु प¥यो । अदालतको आदेश पालना गर्नु हुँदैन वा पर्दैन भनेर कसैले नि भन्दैन । त्यो आदेश पनि बुझेर वा जानेर भयो भएन भन्ने पनि हेर्नु प¥यो । व्यवहारमा नल्याउने आदेश त गारो पर्छ नि । अवश्य छ । यस विषयमा बहस गर्नु जरुरी छ । मान्छेमा एक किसिमको उकुसमुकुस हुँदो रहेछ । त्यसमाथि अहिलेको जुन संवैधानिक व्यवस्था छ त्यसले स्थायी सरकारको प्रावधानमा धक्का परेको छ । स्थायी सरकार हुन सकिरहेको छैन । कोलिसन गभर्मेन्ट फ्लोर क्रसिङ एक पार्टीबाट अर्को पार्टी जाने र पार्टी फुटाउने अभ्यास बढेको छ । त्यो अभ्यास गर्दा स्थायी सरकार गठन गर्न व्यवधान हुन्छ । हामीले यो बिचको अवधिमा व्यवधानका धेरै अनुभव ग¥यौँ । यस्तो स्थितिमा दल दर्ता र दर्ता भएका दलले चुनावमा भाग लिए भन्ने हुन्छ । तथ्याङ्कले के देखाउँछ भने दर्ता गर्नलाई उकुसमुकुस देखिन्छ तर निर्वाचनमा भाग लिने बेलामा त्यस किसिमको चासो र चिन्ता देखिँदैन । ऐन कानुनमा आवश्यक सुधार हुनु पर्छ । दल दर्ता एकपल्ट गरेपछि कम्तीमा पाँच वर्षसम्म कायम राख्नु पर्छ । उपनिर्वाचन भयो भने नि दल दर्ता, हाउस विघटन भयो भने पनि दल दर्ता गर्ने प्रक्रिया कहिले पनि सिद्धिदैन । दलहरू निरन्तर हुनु पर्छ । यहाँ त अस्थायी दल हुने भए । अवसरवादी तत्वले विकसित हुने मौका पायो । साम्प्रदायिक र क्षेत्रीयताले दल दर्तामा व्यवधान ल्याउँछ । त्यो हुनु दिन हुँदैन, त्यसले राष्ट्रिय एकता र सामाजिक सद्भावमा असर पर्न सक्छ ।राष्ट्रपतिले नै अहिले सरकार गठन गराउनुभएको हो । उहाँले निर्वाचन समयमा शान्तिपूर्ण तरिकाले सम्पन्न होस् भन्ने सदीक्षा व्यक्त गर्नुभयो । हाम्रो क्याबिनेट ‘सिस्टम अफ गभर्मेन्ट’ बेलायती प्रणालीमा आधारित छ । त्यतिबेला फ्रान्समा एकदम अनस्टेबल गभर्मेन्ट थियो, इटालीमा त्यस्तै थियो । अमेरिकामा पनि राष्ट्रपतिको पदबारे कति विवाद छ ? कतिले त भनि नै सके यो परिवर्तन हुनु पर्छ । हाम्रो जस्तो विविधतायुक्त समाजमा जहाँ विविध सामाजिक अवस्था, भौगोलिक अवस्था पनि त्यस्तै छ । एक जना मान्छेले शासन गर्ने व्यवस्था आयो भने के होला ? पार्लियामेन्ट्री सिस्टमभित्र त तानाशाही अवस्था उत्पन्न भयो भने प्रत्यक्ष निर्वाचन भएर एक जना महसुर मान्छे आइदियो भने के गर्ला ? मिडिल इस्टमा पहिला राष्ट्रपतीय व्यवस्था थिए, जति समस्या आए सबै राष्ट्रपतीय व्यवस्थामा आए । छिमेकी मित्रराष्ट्रमा त्यही थियो, पाकिस्तान, श्रीलङ्का र बङ्गलादेशमा यही व्यवस्था थियो । २०४८ सालमा ठुलो राजनीतिक परिवर्तनको अवस्था थियो । हामीलाई पनि छनोटको अवसर थियो । हामीले धेरै छलफल गरेर संसदीय व्यवस्था अपनायौँ । यसमा सहभागितामूलक व्यवस्था छ । मन्त्री सबै क्षेत्रको ल्याउन सक्नुहुन्छ । अधिकार विभाजन गर्न सक्नुहुन्छ । अहिले त फेडरालिज्म छ । प्रशस्त अधिकार गइरहेको छ । गाउँपालिका नगरपालिकाले ठुलठुला काम गरेका छन् । देशभरि हामीले नेगेटिभ र हन्ट गर्ने किसिमका संवाद मात्रै व्रिmएट गरेर नेगेटिभ कुरा मात्रै प्रचार गरिरहेका छौँ । तपाईंले आँखाले देखेर भोट खसाल्नु र नदेखी खसाल्नु धेरै फरक छ । महसुस गर्नु पर्छ । उम्मेदवारले डेलिभरी दिएको छ कि छैन भन्ने थाहा पाउनु पर्छ । टाढा टाढाबाट वा थाहा नै नपाएको ठाउँबाट भोट खसालेर आउने परिणाम कस्तो होला ? धरातलीय यथार्थ हेरेर निर्वाचन पद्धति अपनाउनु पर्छ, कराएर मात्रै केही हुन्न । अहिले त सम्भवै छैन । अहिले यो दिने त्यो दिने, यो वा त्यो परिवर्तन ल्याउने भनेर लाग्यौँ भने चुनावै हुन सक्दैन । अहिले कार्यवाहक प्रमुख आयुक्त हुनुहुन्छ, उहाँहरू तयार हुनुभयो भने अर्कै कुरा तर त्यसको ‘रिस्क रेटिङ’ हेर्नु पर्छ । चुनावका लागि चुनाव गराएर मात्रै केही फाइदा छैन । स्वीकार्य पनि हुँदैन । राष्ट्रिय पनि हुँदैन, अन्तर्राष्ट्रिय पनि हुँदैन । फेरि झगडा मच्चाइरहने र घरमा आगो लगाइरहने काम गर्नुहुन्न । नयाँ पुस्तामा अग्रगामी सोच हुनु प¥यो । प्रतिव्रिmयावादी सोच गर्न थालियो भरे त्यसलाई रोक्न सक्नु पर्छ । महत्वपूर्ण र जटिल समयमा निर्वाचन हुन गइरहेको छ । यसलाई सार्थक अभ्यास र लोकतान्त्रिक रूपमा हेरिनु पर्छ । चुनावले नै ठुलठुला समस्या निकालिदिएका छन् कतिपय देशमा । चुनावमा हस्तक्षेप गर्नाले, उम्मेदवारी नदिनाले, उम्मेदवार हुने दललाई छेकथुन गर्नाले कतिपय मुलुक नै खतरनाक अवस्थामा पुगेका छन् । अहिलेको निर्वाचन आयोग संवैधानिक आयोग हो, उसलाई भरपुर अधिकार पनि छ । यसमा अहिलेको सरकारले हस्तक्षेप गर्नु हुँदैन । यसो गर उसो गर भन्नु हुँदैन । हाम्रो आयोगसँग अनुभव पनि छ । साउथ इस्ट एसियामा नै राम्रो प्रभाव छ, हाम्रो आयोगको ।  २०४६ सालको आन्दोलनपछि प्रमुख आयुक्त हुँदा एउटा लौरो पनि नभाँची निर्वाचन भयो । टर्नआउट हाइएस्ट थियो । ६५ प्रतिशत मत खस्यो । संयुक्त राष्ट्रसङ्घले पनि ‘मोडल इलेक्सन’ भन्यो । धेरै वटा विषयमा संवैधानिक स्थायित्व छ । जुन जनप्रतिनिधित्वपूर्ण सरकारको प्रबन्ध छ त्यसलाई भताभुङ्ग पार्ने वा बिगार्ने काम गर्नुहुन्न । राजनीतिक दलमा घृणाभाव र नेताप्रति ‘हेट स्पिच’ प्रचार गरिदिँदा समस्या पर्न सक्छ । दल भनेका लोकतान्त्रिक अभ्यासका खम्बा हुन् । दलहरूप्रति सञ्चार माध्यमले घृणाभाव फैलाइदिए भने यही निर्वाचन पनि स्वच्छ हुँदैन । जनमतलाई विपरीत दिशातिर मोड्न खोजियो भने सरकार र निर्वाचन आयोगले त्यसबारे चासो व्यक्त गर्नु पर्छ । दलसँग निरन्तर संवाद गर्नु पर्छ । सरकार सङ्क्रमणकालमा गठन भएको  हो । संविधान जीवन्त राख्ने भन्ने विषयमा खास गरी राष्ट्रपतिको योगदान छ । संविधानलाई जीवन्त राख्ने गरी बनेको सरकारले दलहरूसँग किन संवाद गर्न पछि हट्ने ? नजिकैको सम्पर्क स्थापित गर्नु प¥यो । वातावरण निर्माणको काम सरकारको नै हो । निर्वाचन आयोगको भूमिका सकारात्मक छ । यतिबेला आयोग गठन प्रक्रियामा केही गर्न सक्ने अवस्था छैन । अहिले कार्यवाहक प्रमुख आयुक्त हुनुहुन्छ, अरू दुई जना आयुक्त हुनुहुन्छ, उहाँहरू सक्षम हुनुहुन्छ । अनुभव पनि हासिल गरिसकेको व्यक्ति हुनुहुन्छ । त्यो उहाँहरूले गर्न नसक्ने भन्ने प्रश्न नै उठ्दैन । उहाँहरूले दलहरूसँग संवाद पनि गरिरहनुभएको छ । त्यो अनुपातमा सरकारले बढी संवाद गर्नुपर्ने हो नि त । राजनीतिक संयन्त्र र उसको राजनीतिक भूमिका त सरकारको हो । दुई पक्षबिच द्वन्द्व भयो भने शान्तिपूर्ण चुनावै हुँदैन । अहिले अवस्था बिथलिएको छ । हतियार लुटिएका छन्, जेल फुटेका छन्, प्रहरी कुटिएका छन् । उनीहरूमा नैतिक मनोबल बढाउनु पर्छ । त्यो सरकारले नगरे कसले गर्ने ? दलहरूले गएर तपाईंहरूको मनोबल बढोस् भनेर त बढ्दैन । उनीहरूलाई कस्तो प्रोत्साहन दिनु पर्छ, त्यो दिनु प¥यो । संसारमा पार्लियामेन्ट विघटन भएको छ पार्लियामेन्टकै चुनाव हुँदै छ । राजनीतिक पक्षलाई चुनाव गर्दिनु भन्न सजिलो छ तर हामीसँग संस्थागत संरचना नै छैनन् ।जेनजी भनेका त दल खोल्नेकै छोराछोरी पनि हो । चुनावमा त अर्कै वातावरण हुन्छ । राजनीतिक दललाई अहिलेसम्म हुर्काउने/चलाउने जनप्रतिनिधि पठाउनेकै छोराछोरी हो नि यिनीहरू । आठ लाख मतदाता आएका छन्, राम्रो कुरा हो । यो उमेर समूहमा पाँच वर्षमा झन्डै आठ/१० लाखको परिवर्तन भइरहन्छ । यो नेचुरल नै छ । यो सारै अप्ठ्यारो प्रश्न हो । राजनीतिक संस्कृति भनेको लोकतान्त्रिक अभ्यास हो । लोकतन्त्र सधैँ खतरामा चलिरहेको छ । २००७ सालदेखि नै यो कायम छ । ७०–८० वर्षको लोकतन्त्रिक अभ्यासमा कैयौँ सहिद भए । हामी धेरै दण्डहीनताको अवस्थाबाट गुज्रियौँ । २००७ सालको क्रान्ति नेगोसिएसनमा टुङ्गियो । पूर्व र पश्चिमबाट मान्छे आइरहेका थिए नेगोसिएसन गराइदिए । २०४८ सालको पञ्चायती व्यवस्था र त्यसपछि पार्लियामेन्ट आयो ‘डिजल्भ’ भयो । प्रधानमन्त्री चुनिएको डेढ वर्ष हुँदाहुँदै पनि यस्तो भयो । प्रजातान्त्रिक संरचनामा नै विश्वास र लोकतान्त्रिक अभ्यासमा विश्वास भएन भने चुनाव गराउनु व्यर्थ छ । आवश्यक छैन भने जनताको पैसा चाहिँ स्वाह पारिदिने ? ट्याक्सको ठुलो खर्च छ नि चुनावमा । १० अर्बसम्म खर्च भएको देखिन्छ । अहिले पनि पाँच अर्ब दिइएको छ । चुनाव गराउने तर चुनावलाई निरर्थक साबित गरिदिने ? एउटा व्यक्तिले चाहेका बेला संसद् नै विघटन गरिदिने ? भोट त खसाल्न पाउनु पर्छ नि हरेक मान्छेले, भोट खसाल्न पाउनु हुँदैन भन्ने त रियाक्सनरी मान्छे हुन्छ । प्रजातन्त्रै मन नपराउनेले पनि भोट खसाल्न न पाउनु पर्छ । सम्पूर्णतामा हामीले यो अभ्यासलाई हेर्नु पर्छ । हामी विकासोन्मुख राष्ट्र एकदमै अविकसित राष्ट्रबाट हामी फड्को मारिरहेका छौँ । विकासका क्रममा अगाडि बढिरहेको छ । नागरिकले स्वतन्त्रताको उपयोग गरिरहेका छन् । सम्पूर्णता नै हामीले एकै पटक ग्रहण गर्छौं भन्ने होइन, बिस्तारै आउँछ । मतदान गर्न समय र कानुनको पाबन्दी पनि छ । अहिले यो गर्दिए हुन्छ भन्दैमा सम्भव हुँदैन । नयाँ चिज दुई/चार वटा थप्दियो वा उम्मेदवारी यस्तोले मात्रै हुन पाउने, राजनीतिक दललाई मुद्दा लगाएर तिनीहरूलाई उम्मेदवारी गर्न नदिने, खर्चको सीमा थोरै गरिदिने इत्यादि सबै काम गरेर बन्देज लगाइदियो भने त चुनाव त हुँदैन नि । सरकारले चुनाव गर्न चाहेन भने बन्देज लाइदिने बाटा थुप्रै छन् । त्यो खोजेर हिँडेर सम्भव छैन । ६० लाख मान्छे भारतमा छन् । हामीले कसरी भेदभाव गर्ने भारतमा बसोबास गर्नेलाई ? ऊ पनि उही नागरिक हो । उहाँहरूको मुलुक, राष्ट्रियता, राष्ट्रिय स्वाभिमान राष्ट्रिय अस्तित्वप्रति प्रतिबद्धता चाहिन्छ । लोकतन्त्रका लागि निरन्तर ७०–८० वर्षदेखि हामी निरन्तर सङ्घर्ष ग¥यौँ । हाम्रो पुर्खाले सङ्घर्ष गरे । सहिद धेरै भए । यसको स्थायित्वका लागि सोच्नु पर्छ । हामीले लोकतान्त्रिक राज्यव्यवस्थालाई दिगो, दरिलो र स्थायी बनाउनेतिर सोच्नु पर्छ ।   भिडियो : मनोजरत्न शाही र केशब गुरुङ ।",
      "link": "https://gorkhapatraonline.com/news/181054",
      "image": "https://gorkhapatraonline.com/storage/media/318902/conversions/588609167_861154866365064_5332871948464879862_n-original-thumb.jpg"
    },
    {
      "slug": "181028",
      "title": "मासु प्रशोधन कारखाना : मङ्सिरदेखि निर्माण सुरु",
      "timestamp": 1764028800000,
      "source": "gp",
      "content": "सिन्धुलीको मरिण गाउँपालिकामा मङ्सिर अन्तिम सातादेखि मासुु प्रशोधन कारखानाको निर्माण सुरु हुने भएको छ ।    नेपालबाट चीनमा प्रशोधित भैँसीको मासु निर्यात गर्ने उद्देश्यले कारखाना निर्माण गर्न लागिएको हो । हिमालयन फुड इन्टरनेसनल प्राइभेट लिमिटेडले डिजाइनको काम सकेर कारखाना निर्माणको चरणमा पुगेको जनाएको छ ।",
      "longContent": "काठमाडौँ, मङ्सिर ९ गते । सिन्धुलीको मरिण गाउँपालिकामा मङ्सिर अन्तिम सातादेखि मासुु प्रशोधन कारखानाको निर्माण सुरु हुने भएको छ ।  नेपालबाट चीनमा प्रशोधित भैँसीको मासु निर्यात गर्ने उद्देश्यले कारखाना निर्माण गर्न लागिएको हो । हिमालयन फुड इन्टरनेसनल प्राइभेट लिमिटेडले डिजाइनको काम सकेर कारखाना निर्माणको चरणमा पुगेको जनाएको छ । २७ अर्ब ६४ करोड ८४ लाख ६० हजार लागतमा कारखाना निर्माण गर्न लागिएको कम्पनीले जनाएको छ । जसमध्ये २० अर्ब रुपियाँ कारखाना निर्माण र प्लान्ट स्थापना, सात अर्ब रुपियाँ पशुपालन, कामदार बस्ने आवास र घाँस खेतीमा खर्च हुने कम्पनीले जानकारी दिएको छ । कुल लगानीमध्ये २० अर्ब रुपियाँ चीनको छेङ्दु जियान फुड लिमिटेडबाट विदेशी लगानी भित्र्याउन लागिएको छ । उद्योग विभागले गत साउनमा वैदेशिक लगानी भित्र्याउन स्वीकृति प्रदान गरेको थियो ।हिमालयन फुड इन्टरनेसनल प्राइभेट लिमिटेडका अध्यक्ष डा. नवीन शर्माले जग्गाको डिजाइन गर्ने काम सकिएकाले मङ्सिर अन्तिम सातादेखि फ्याक्ट्री निर्माणको काम सुरु गरिने जानकारी दिनुभयो । कारखाना निर्माणका लागि ५० करोड रुपियाँ विदेशी लगानी भित्रिसकेको र बाँकी आउने क्रममा रहेको उहाँले बताउनुभयो । “अहिले २० अर्ब रुपियाँ चीनबाट भित्र्याउने प्रक्रियामा छौँ, बाँकी रहेको सात अर्ब रुपियाँमध्ये केही प्रतिशत चिनियाँ साझेदारबाट थप र बाँकी नेपाली साझेदार कम्पनीले जुटाउने तयारी भएको छ,” उहाँले भन्नुभयो । उहाँका अनुसार  खाना, आवासगृह, होल्डिङ सेन्टर, प्रशोधनगृह निर्माण गर्न आवश्यक पर्ने जग्गा व्यवस्थापन गर्ने प्रक्रियालाई अघि बढाइएको छ । कारखाना निर्माणपछि मासु सिन्धुलीबाट काठमाडौँ हुँदै केरुङ नाकामार्फत चीनमा निर्यात हुने छ । ५५ बिघा क्षेत्रफलमा निर्माण हुन लागेको कारखाना सञ्चालन हुँदा पाँच हजार १५६ जनाले रोजगारी पाउने विवरण उद्योग विभागलाई कम्पनीले उपलब्ध गराएको छ । कारखानाबाट दैनिक पाँच हजार वटा राँगा तथा भैँसीबाट पाँच सय मेट्रिक टनका मासु निर्यात गर्ने लक्ष्य राखिएको कम्पनीले जनाएको छ । कम्पनीका अनुसार अनुसार वार्षिक दुई लाख मेट्रिक टन प्रोसेस्ड बफेलो मिट र ५५ हजार मेट्रिक टन सहउत्पादन (हाड, छाला, टाउको, विभिन्न प्रकारका आन्तरिक अङ्गलगायत) गर्ने लक्ष्य राखिएको छ । किसानलाई व्यावसायिक र रोगमुक्त भैँसीपालनमा आकर्षित गर्न देशभर भैँसीपालक समूह गठन गरिएको छ । यस्तै बर्दियाको गुलरियामा घाँस उत्पादन गर्ने प्रक्रियासमेत सुरु भइसकेको कम्पनीले जनाएको छ ।साउनमा चिनियाँ साझेदारीमा सिन्धुलीमा निर्माण हुने गरी भैँसीको मासु प्रशोधन उद्योग (प्रोसेस्ड कुक्ड बफेलो मिट फ्याक्ट्री) का लागि २० अर्ब रुपियाँ प्रत्यक्ष वैदेशिक लगानी (एफडिआई) पनि स्वीकृत भइसकेको छ । कारखाना निर्माण दुई सिफ्टमा गरेर आठ महिनाभित्रमा सक्ने योजना छ । असोजमा ढुङ्गा गिट्टी, बालुवा निकाल्न नपाएकाले निर्माणको काम ढिलाइ भएको कम्पनीले जनाएको छ । कम्पनीले एक वर्षभित्रमा मासु निर्यात गर्ने लक्ष्य राखेको छ ।",
      "link": "https://gorkhapatraonline.com/news/181028",
      "image": "https://gorkhapatraonline.com/storage/media/318840/conversions/mmm-original-thumb.jpg"
    },
    {
      "slug": "181026",
      "title": "मुख्य सचिवमा अर्याल नियुक्त ,  २३.५८ मिलियन युरो अनुदान सहायता स्वीकार",
      "timestamp": 1764028800000,
      "source": "gp",
      "content": "नेपाल सरकारको मुख्य सचिवमा सुमनराज अर्याल नियुक्त हुनुभएको छ । प्रधानमन्त्री तथा मन्त्रीपरिषद्को कार्यालय सिंहदरबारमा सोमबार बसेको मन्त्रीपरिषद् बैठकले रक्षा मन्त्रालयका सचिव अर्याललाई २९ औँ मुख्य सचिवमा नियुक्त गरेको हो ।",
      "longContent": "गोरखापत्र समाचारदाता काठमाडौँ, मङ्सिर ९ गते । नेपाल सरकारको मुख्य सचिवमा सुमनराज अर्याल नियुक्त हुनुभएको छ । प्रधानमन्त्री तथा मन्त्रीपरिषद्को कार्यालय सिंहदरबारमा सोमबार बसेको मन्त्रीपरिषद् बैठकले रक्षा मन्त्रालयका सचिव अर्याललाई २९ औँ मुख्य सचिवमा नियुक्त गरेको हो । अर्थ एवं सङ्घीय मामिला तथा सामान्य प्रशासनमन्त्री रामेश्वरप्रसाद खनालले नेपाल सरकारका सचिवको वरिष्ठता कायम गर्दै मुख्य सचिवमा अर्याललाई नियुक्त गरिएको जानकारी दिनुभयो ।  बैठकले बुधबारदेखि लागु हुने गरी अर्याललाई मुख्य सचिवमा नियुक्त गर्ने निर्णय गरेको हो । मुख्य सचिव एकनारायण अर्यालले मङ्गलबारबाट ५८ वर्षे उमेरहदका कारण अनिवार्य अवकाश पाउनुहुँदै छ । विक्रम संवत् २०८३ असार २६ गतेसम्म मुख्य सचिवको जिम्मेवारीमा रहनुहुने सुमनराज अर्याल २०७७ माघ १९ गते सचिवमा बढुवा हुनुभएको थियो । राष्ट्रिय किताबखाना (निजामती) का अनुसार उहाँ ५८ वर्षे उमेरहदकै कारण अवकाश प्राप्त गर्नुहुने छ । विसं २०५३ वैशाख १९ गते राजपत्राङ्कित तृतीय श्रेणीमा तथ्याङ्क अधिकृतको जिम्मेवारीमा शाखा अधिकृतबाट उहाँ निजामती सेवामा प्रवेश गर्नुभएको थियो । ज्येष्ठता र उत्कृष्ट कार्यसम्पादन गर्ने सचिवमध्येबाट मुख्य सचिव नियुक्त गर्ने परम्परा छ । सचिव भएपछि उहाँले प्रधानमन्त्री तथा मन्त्रीपरिषद्को कार्यालय, महालेखा नियन्त्रक कार्यालय, महिला बालबालिका तथा ज्येष्ठ नागरिक मन्त्रालय, युवा तथा खेलकुद मन्त्रालय, राष्ट्रिय योजना आयोग, विभिन्न प्रदेशको सचिवको जिम्मेवारी समाल्नुभएको छ । नवनियुक्त मुख्य सचिव अर्याललाई जेनजी पुस्ताको भावना अनुसार सुशासन कायम गर्ने, आगामी निर्वाचनबाट आउने संसद्बाट सङ्घीय निजामती सेवा ऐन जारी गर्ने, कर्मचारीको मनोबल उच्च पार्ने, मुलुकमा निर्वाचनको वातावरण बनाउन भूमिका निर्वाह गर्दै निजामती कर्मचारीलाई अभिभावकत्व प्रदान गर्ने चुनौती छन् । अनुदान सहायता स्वीकार यसै गरी युरोपियन युनियनको ‘नेपालको आर्थिक समृद्धिका लागि हरित र भरपर्दो ऊर्जा परियोजनाका लागि २३.५८ मिलियन युरो अनुदान सहायता स्वीकार गर्ने निर्णय मन्त्रीपरिषद्ले गरेको छ । शिक्षा, विज्ञान तथा प्रविधिमन्त्री महावीर पुनका अनुसार भैरहवास्थित विशेष आर्थिक क्षेत्र सञ्चालन मापदण्ड तथा कार्यविधि, २०७१ लाई खारेज गरेर त्यो आर्थिक क्षेत्रको मासिक भाडादर २० रुपियाँ प्रतिवर्गमिटरबाट घटाएर पाँच रुपियाँ प्रतिवर्गमिटर कायम गर्ने निर्णय भएको छ । यस्तै विद्युत् नियमन आयोगलाई ‘पूर्वाधार नियमनका लागि दक्षिण एसिया’ (साउथ एसिया फर इन्फ्रास्ट्रक्चर रेगुलेसन) को सदस्यता स्वीकार गर्ने निर्णय भएको छ । नेपाल प्रहरीको हाल कायम रहेको स्वीकृत कुल दरबन्दीभित्र रहने गरी केही कार्यलयको पद मिलान तथा दरबन्दी थपघट र सङ्गठन तथा व्यवस्थापन सर्वेक्षण समिति गठन गरी कार्य प्रारम्भ स्वीकृति गर्ने निर्णय गरिएको मन्त्री पुनले जानकारी दिनुभयो । भदौ २३ र २४ गते भएको जेनजी आन्दोलनका घाइतेलाई राहत तथा उपचार उपलब्ध गराउन सहायक कक्षमा खटिने स्वयम्सेवकलाई मासिक १५ हजार रुपियाँका दरले चार महिनासम्म खाजा खर्च दिने निर्णय पनि मन्त्रीपरिषद्ले गरेको छ ।  यसै गरी प्रहरी नायब महानिरीक्षक ईश्वर कार्कीलाई प्रहरी अतिरिक्त महानिरीक्षक पदमा बढुवा गर्ने निर्णय गरिएको छ । भूमिसम्बन्धी अध्यादेश नवौँ संशोधन, २०२२ जारी गर्न राष्ट्रपति रामचन्द्र पौडेलसमक्ष सिफारिस गरिएको छ । २०८२/८३ मा वन तथा वातावरण मन्त्रालय अन्तर्गत सञ्चालन हुने संरक्षित क्षेत्र तथा जैविक मार्गका लागि एकीकृत भूपरिधि व्यवस्थापन आयोजनालाई चाहिने अधिकृतस्तरको ३७ वटा दरबन्दी स्वीकृत गर्ने निर्णय पनि भएको छ ।",
      "link": "https://gorkhapatraonline.com/news/181026",
      "image": "https://gorkhapatraonline.com/storage/media/318841/conversions/suman-aryal-original-thumb.jpg"
    },
    {
      "slug": "181025",
      "title": "निर्वाचन गराउन पाँच अर्ब उपलब्ध",
      "timestamp": 1764028800000,
      "source": "gp",
      "content": "अर्थ मन्त्रालयले निर्वाचन आयोगलाई आगामी फागुन २१ गते हुने प्रतिनिधि सभा निर्वाचनका लागि करिब पाँच अर्ब रुपियाँ उपलब्ध गराएको छ ।",
      "longContent": "गोरखापत्र समाचारदाता काठमाडौँ, मङ्सिर ९ गते । अर्थ मन्त्रालयले निर्वाचन आयोगलाई आगामी फागुन २१ गते हुने प्रतिनिधि सभा निर्वाचनका लागि करिब पाँच अर्ब रुपियाँ उपलब्ध गराएको छ । “निर्वाचन गराउन हामीले सात अर्ब माग गरेका थियौँ । तत्काल चार अर्ब ९६ करोड बजेट प्राप्त भयो । अरू आवश्यक भए माग गर्न सकिने भनिएको छ,” निर्वाचन आयोगका प्रवक्ता नारायणप्रसाद भट्टराईले भन्नुभयो, “आयोगले निर्वाचन गराउने प्रयोजनका लागि छुट्याएको बजेट खर्च नभए विगतमा फिर्ता गरिएको छ । यो पटक पनि बढी भए फिर्ता हुने छ ।” यसै गरी निर्वाचन आयोगले मतदाता नामावली रुजु गर्ने कार्य हप्ता दिनभित्रै सक्ने भएको छ । ७७ जिल्लाका निर्वाचन आयोगका कर्मचारीले राष्ट्रिय परिचयपत्रलाई आधार बनाएर मतदाता नामावली रुजु गर्ने कार्य जारी राखेका हुन् । कुल मतदाता एक करोड ९० लाख पाँच हजार ३२४ जना पुगेका छन्, जसमा आठ लाख ३७ हजार ९४ जना नयाँ मतदाता थपिएका हुन् । प्रवक्ता भट्टराईले दोहोरिएका मतदाता र १८ वर्ष नपुगेका मतदाताको रुजु गर्ने कार्य हप्ता दिनभित्रै सकिने जानकारी दिनुभयो । “सबै जिल्लाका निर्वाचन कार्यालयमार्फत कर्मचारीले मतदाता नामावली रुजु गर्ने कार्य धमाधम जारी राखेका छन् । कतिपय जिल्लाले रुजु गरेर सकियो भनेर रिपोर्टिङ गरेको अवस्था छ । सबै मतदाताको नामावली हप्ता दिनभित्र रुजु गरेर सकिन्छ,” उहाँले भन्नुभयो, “मतदाता दोहोरिएको र १८ वर्ष पुगे/नपुगेको रुजु हुने छ ।  यदि त्यस्तो भेटिएमा प्रव्रिmया पु¥याएर हटाइने छ ।” आगामी मङ्सिर २१ देखि २७ गतेसम्म मतदाता नामावलीका सम्बन्धमा गुनासो र सच्याउन उजुरी दिन आह्वान गरिने जानकारी पनि उहाँले दिनुभयो । “कतिपयको मृत्यु भएको हुन सक्छ । कतिपयको एक जिल्लाबाट अर्कोमा बसाइँसराइ भएको हुन सक्छ । कसैको नाम, थर र ठेगाना गल्ती भए सच्याइने छ,” उहाँले भन्नुभयो, “तर नयाँ मतदाता नामावली दर्ता हुँदैन । आयोगमा दर्ता भएका नामका हकमा मात्रै सच्याइने र दोहोरिएमा हटाइने छ ।” मतदाताको रुजु गर्ने, उजुरी दिने सबै काम सकिएपछि पुस १५ गतेभित्र अन्तिम नामावली प्रकाशित हुने उहाँले बताउनुभयो । सबै प्रक्रिया पूरा भएपछि अन्तिममा मतदाताको सङ्ख्या यकिन हुने उहाँको भनाइ छ । एक सय बत्तिस दल दर्तानिर्वाचन आयोगमा १३२ वटा दल दर्ता भएको प्रवक्ता भट्टराईले जानकारी दिनुभयो । उहाँका अनुसार निर्वाचनको मिति घोषणा भएपछि १३ वटा नयाँ दल दर्ता भएका छन् । दलहरूले निर्वाचन प्रयोजनका लागि समेत दल दर्ता गर्नुपर्ने व्यवस्था छ । प्रतिनिधि सभा निर्वाचन प्रयोजनका लागि सोमबारसम्म ६१ दल दर्ता भएको छ । यसका लागि मङ्सिर १० गतेसम्म समय दिइएको छ ।",
      "link": "https://gorkhapatraonline.com/news/181025",
      "image": "https://gorkhapatraonline.com/storage/media/318837/conversions/ministry-of-finance-original-thumb.jpg"
    },
    {
      "slug": "181024",
      "title": "विद्युत् व्यापार दिगो बनाउन सरकार क्रियाशील",
      "timestamp": 1764028800000,
      "source": "gp",
      "content": "ऊर्जा जलस्रोत तथा सिँचाइमन्त्री कुलमान घिसिङले वर्तमान सरकारले मुलुकको विद्युत् व्यापारलाई दिगो र सुनिश्चित बनाउने गरी काम गरिरहेको बताउनुभएको छ । सोमबार राष्ट्रिय सभा अन्तर्गतको सार्वजनिक नीति तथा प्रत्यायोजित विधायन समितिको बैठकमा उहाँले अन्तरदेशीय प्रसारणलाइन निर्माणमा भारतसँग भएको पछिल्लो सम्झौता र हिउँदको विद्युत् खरिद सम्झौता यही मान्यताभित्र रहेर गरिएको बताउनुभयो ।",
      "longContent": "गोरखापत्र समाचारदाताकाठमाडौँ, मङ्सिर ९ गते । ऊर्जा जलस्रोत तथा सिँचाइमन्त्री कुलमान घिसिङले वर्तमान सरकारले मुलुकको विद्युत् व्यापारलाई दिगो र सुनिश्चित बनाउने गरी काम गरिरहेको बताउनुभएको छ । सोमबार राष्ट्रिय सभा अन्तर्गतको सार्वजनिक नीति तथा प्रत्यायोजित विधायन समितिको बैठकमा उहाँले अन्तरदेशीय प्रसारणलाइन निर्माणमा भारतसँग भएको पछिल्लो सम्झौता र हिउँदको विद्युत् खरिद सम्झौता यही मान्यताभित्र रहेर गरिएको बताउनुभयो ।मन्त्री घिसिङको उपस्थितिमा गत कात्तिक १२ गते नेपाल र भारतबिच इनरुवा–पूर्णिया र लम्की (दोदोधारा)–बरेली ४०० केभी अन्तरदेशीय प्रसारणलाइन निर्माण गर्न संयुक्त उपक्रम (जेभी) तथा सेयरहोल्डर सम्झौतापत्रमा हस्ताक्षर भएको  थियो । सो सम्झौताका क्रममा नेपाल विद्युत् प्राधिकरणले २५ वर्षका लागि यी प्रसारणलाइनको क्यापासिटी बुकिङसमेत गरेको थियो । बैठकमा सो विषयमा प्रश्न उठेकामा मन्त्री घिसिङले यी दुई प्रसारणलाइन निर्माणले भविष्यमा नेपालले भारत तथा बङ्गलादेश विद्युत् निर्यात गर्ने पूर्वाधार सुनिश्चित गर्ने बताउनुभयो ।“नेपालमा जलविद्युत्मा लगानी विस्तार गर्दै भविष्यमा विद्युत् व्यापार विस्तार अवस्थालाई यी सम्झौताले सुनिश्चितता प्रदान गरेको छ,” बैठकमा घिसिङले भन्नुभयो, “सम्झौताले नेपालको जलविद्युत् क्षेत्रमा लगानी प्रवर्धनका लागि रणनीतिक लाभ सुरक्षित गरेको छ ।” यी दुई अन्तरदेशीय प्रसारण लाइन निर्माण र संयुक्त उपक्रम जेभी तथा सेयरहोल्डर सम्झौता गर्न गत असोज ३० गते मन्त्रीपरिषद् बैठकले स्वीकृति प्रदान गरेको थियो । दुई अन्तरदेशीय प्रसारणलाइनको भारतीय भू–भागमा पर्ने खण्ड निर्माणका लागि भारतमा स्थापना गरिने संयुक्त कम्पनीमा प्राधिकरणको ४९ प्रतिशत र पावर ग्रिडको ५१ प्रतिशत सेयर हिस्सा रहने छ । त्यस्तै नेपाली भू–भागमा पर्ने खण्ड नेपालका लागि नेपालमा स्थापना हुने संयुक्त कम्पनीमा प्राधिकरणको ५१ प्रतिशत र पावर ग्रिडको ४९ प्रतिशत सेयर हिस्सा रहने व्यवस्था गरिएको छ । एक अर्ब २० करोड जोगिने नयाँ सरकार गठनलगत्तै नेपाल विद्युत् प्राधिकरणले आगामी सुक्खायामका लागि १८० मेगावाट विद्युत् भारतको पावर ट्रेडिङ कर्पोरेसन (पिटिसी इन्डिया) सँग प्रतियुनिट भारतीय ६ रुपियाँ ९५ पैसामा खरिद गर्ने निर्णय गरेको थियो । यो निर्णय तत्कालीन समयमै गरेका कारण प्राधिकरणको एक अर्ब २० करोड रुपियाँ नोक्सानी हुनबाट जोगिएको मन्त्री घिसिङले जानकारी गराउनुभयो । प्राधिकरणको अघिल्लो नेतृत्वले पिटिसीको पहिलो प्रस्तावमाथि निर्धारित समयमा निर्णय नदिएका कारण आपूर्तिकर्तासँग प्रस्ताव मागिएको र प्रस्तावक दुईमध्ये सस्तो प्रस्ताव गरेको पिटिसी इन्डियासँग खरिद गर्न लागिएको उहाँले प्रस्ट पार्नुभयो । नेपालले भारतबाट आइइएक्स र दुईदेशीय विद्युत् सम्झौतामार्फत विद्युत् खरिद बिक्री गर्ने गर्छ । सुक्खायाममा आइइएक्सबाट सोलार आवर (बिहान ६ देखि बेलुका ६ बजेसम्म) मात्र विद्युत् उपलब्ध हुन्छ । साँझको पिक आवरमा आवश्यक पर्ने अधिक विद्युत् आपूर्तिको सुनिश्चितताका लागि दुईदेशीय सम्झौता अन्तर्गत विहार र उत्तरप्रदेशबाट सुक्खायामका लागि आधार आयातका रूपमा निरन्तर १८० मेगावाट विद्युत् आपूर्ति गर्ने गरी सम्झौता भएको हो । उक्त सम्झौता गरेर प्राधिकरणलाई ४३ करोड रुपियाँ थप नोक्सानी सिर्जना गराएको आरोप लागेको थियो । मन्त्री घिसिङले प्राधिकरणको अघिल्लो व्यवस्थापनले माग गरेको प्रस्तावमा निर्धारित समय भदौ २३ गतेभित्र सम्झौता नगरेका कारण नयाँ प्रस्ताव माग्नु परेको स्पष्ट पार्नुभयो । “पिटिसी इन्डियाले भदौ २३ भित्र सम्झौता गर्ने सर्तमा प्रतियुनिट भारु ६ रुपियाँ ७४ पैसामा उपलब्ध गराउने प्रस्ताव गरेको थियो,” मन्त्री घिसिङले भन्नुभयो, “त्यही समयभित्र सम्झौता गरेको भए अझै त्यही दरमा पाइने थियो तर तत्कालीन प्राधिकरण सञ्चालक समितिले कुनै निर्णय नगर्दा पुनः प्रस्ताव माग्नु परेको हो । समयमा निर्णय नगर्ने जिम्मेवार अधिकारीलाई कारबाही गर्नु पर्छ ।” नयाँ व्यवस्थापनले तदारुकता नदेखाएको भए अझै महँगो मूल्य पर्ने र त्यसले नेपाललाई एक अर्ब २० करोड रुपियाँ अझै धेरै पर्ने अवस्था आउने उहाँको भनाइ छ ।",
      "link": "https://gorkhapatraonline.com/news/181024",
      "image": "https://gorkhapatraonline.com/storage/media/318836/conversions/sfgjdfg-original-thumb.jpg"
    },
    {
      "slug": "181023",
      "title": "तेन्जिङको कागजात नक्कली",
      "timestamp": 1764028800000,
      "source": "gp",
      "content": "गत भदौ २३­–३४ गते नवयुवा (जेनजी) प्रदर्शनमा घुसपैठ गरी भिडलाई उत्तेजित बनाउने नियतले ठुलो आवाजमा बुलेट बाइक पड्काउँदै चलाउने समूहका मुख्य आरोपी तेन्जिङ दावा लामाको नेपाली नागरिकता र पासपोर्टलगायतका कागजपत्र नै नक्कली भेटिएको छ ।",
      "longContent": "गोरखापत्र समाचारदाता काठमाडौँ, मङ्सिर ९ गते । गत भदौ २३­–३४ गते नवयुवा (जेनजी) प्रदर्शनमा घुसपैठ गरी भिडलाई उत्तेजित बनाउने नियतले ठुलो आवाजमा बुलेट बाइक पड्काउँदै चलाउने समूहका मुख्य आरोपी तेन्जिङ दावा लामाको नेपाली नागरिकता र पासपोर्टलगायतका कागजपत्र नै नक्कली भेटिएको छ । दाबाले खडा गरेको तिब्बतीयन ओरिजिनल ब्लड (टिओबी) समूहका झन्डै ३० जना व्यक्तिका गतिविधि शङ्कास्पद देखिएपछि काठमाडौँ जिल्ला प्रहरीपरिसरले गत असोज २६ गते दावा लामासहित केही युवालाई नियन्त्रणमा लिएर अनुसन्धान सुरु गरेको थियो । परिसरले सोमबार पत्रकार सम्मेलन गरी हिरासतमा रहेका टिओबी समूहका मुख्य आरोपी तेन्जिङ दावा लामाको जन्मदर्ता, नेपाली नागरिकता, राहदानी र शैक्षिक प्रमाणपत्रलगायतका सबै कागजपत्र नक्कली रहेको जनाएको छ ।परिसरका प्रमुख रमेश थापाले तेन्जिङबाट बरामद गरिएका कागजपत्र जारी गर्ने निकायबाट पुनः प्रमाणीकरण हुन नसकेको बताउनुभयो । थापाले भन्नुभयो, “आरोपितका सबै नेपाली कागजपत्रको अनुसन्धान गर्दा पुष्टि हुन सकेन । त्यसैले नक्कली नागरिकताको कसुर, नक्कली राहदानीको कसुर, अभद्र व्यवहारको कसुर तथा लागुऔषधको कसुरमा थप अनुसन्धान गरिरहेका छौँ ।”   प्रहरीका अनुसार दावाको नागरिकतामा हजुरबुवाको नाम तेन्जिङ लामा र बुवा कृष्णबहादुर लामा रहेको पाइएको छ । नेपाली नागरिकतालगायतका कागजपत्र लिन दावाले नक्कली बावुआमा खडा गरी काठमाडौँ–६, बौद्धबाट २०६३ चैत १० जन्मदर्तामा जन्म मिति २०५३ मा बौद्धमा जन्मेको उल्लेख गरिएको छ । सोही जन्मदर्ताका आधारमा तेन्जिङले २०७९ असार २४ मा काठमाडौँ जिल्ला प्रशासन कार्यालयबाट नागरिकता र राहदानीसमेत लिएको खुलेको छ । बावुआमा दुवैको मृत्यु भएको र आफू परिवारका आफन्तको शरणमा हुर्केको भनी तेन्जिङले दिएको विवरणसमेत पुष्टि हुन सकेको छैन । जेनजी आन्दोलनमा तेन्जिङलगायत २० जना युवाले चर्को आवाजमा पड्किने गरी चलाइएका मोटरसाइकल नियन्त्रणमा लिई प्रहरीले सोमबार सार्वजनिक गरेको छ । ती बाइकमा पनि टिओबी लेखिएका स्टिकर फेला परेको छ । टिओबीको स्थापना सन् २०२४ को जुन १० मा भएको र संस्थापक अध्यक्ष तेन्जिङ लामा रहेको खुलेको छ । लामाले सन् २०१७ देखि बौद्धको फूलबारी कम्प्लेक्समा टिओबी नाममा ट्याटु हाउस सञ्चालन गरेको र त्यसमार्फत बुलेट बाइक राइडर्स ग्रुप तयार पारेको पाइएको छ । टिओबी समूहमा हालसम्म ५७ जना युवा जोडिएको भए पनि सबैलाई यो टिओबीबारे सबै जानकारी नरहेको र आधा मात्र सक्रिय रहेको पाइएको छ । कतिपय युवा बाइक राइडर्सको समूहका रूपमा विभिन्न नयाँ स्थानमा घुम्न जाने समूहका रूपमा जोडिएको पाइएको छ । यो समूहमा अहिले पनि २५ जना सक्रिय रहेको प्रहरीले जनाएको छ । भदौ २३ को आन्दोलनमा ३१ जना र २० वटा मोटरसाइकल प्रयोग भएको खुलेको छ । एक भिडियोमा टिओबी लेखिएको ज्याकेट लगाएका युवाले पेस्तोल बोकेको दृश्य भने केही समयअघिको रहेको र उक्त पेस्तोलसमेत नक्कली रहेको पाइएको प्रहरीले जनाएको छ ।",
      "link": "https://gorkhapatraonline.com/news/181023",
      "image": "https://gorkhapatraonline.com/storage/media/318835/conversions/4433-original-thumb.jpg"
    },
    {
      "slug": "181022",
      "title": "छात्रवृत्तिमा सरकारी र निजीको विभेद हट्ने",
      "timestamp": 1764028800000,
      "source": "gp",
      "content": "विद्यालय तथा उच्च शिक्षा अध्ययनमा सरकारले उपलब्ध गराउँदै आएको छात्रवृत्ति छनोट परीक्षामा सामुदायिक र निजी शिक्षण संस्थामा अध्ययन गरेका विद्यार्थीबिच रहेको विभेद अब हट्ने भएको छ ।",
      "longContent": "काठमाडौँ, मङ्सिर ९ गते । विद्यालय तथा उच्च शिक्षा अध्ययनमा सरकारले उपलब्ध गराउँदै आएको छात्रवृत्ति छनोट परीक्षामा सामुदायिक र निजी शिक्षण संस्थामा अध्ययन गरेका विद्यार्थीबिच रहेको विभेद अब हट्ने भएको छ । पछिल्लो समय सरकारले विद्यालय शिक्षामा विशेष गरी कक्षा ११ र १२ तथा उच्च शिक्षामा चिकित्सा, इन्जिनियरिङ, वन, कृषिलगायतका विधामा अध्ययन गर्न चाहने विद्यार्थीका लागि विभिन्न प्रकारका छात्रवृत्ति कोटा उपलब्ध गराउँदै आएको छ तर यसरी उपलब्ध गराइएको छात्रवृत्ति छनोटसम्बन्धी प्रवेश परीक्षामा सहभागी हुन सामुदायिक विद्यालयबाट माध्यमिक शिक्षा परीक्षा (एसइई) उत्तीर्ण गरेको हुनुपर्ने कानुनी व्यवस्था छ । शिक्षा, विज्ञान तथा प्रविधि मन्त्रालयका अनुसार सामुदायिक र निजी शिक्षण संस्थाबाट एसइई उत्तीर्ण गरेको आधारमा छात्रवृत्ति कोटा वितरण गरिंदा कुनै पनि विभेद नहुने गरी कानुनको मसौदा अन्तिम चरणमा पुगेको छ । मन्त्रालयका कानुन तथा फैसला कार्यान्वयन शाखाका उपसचिव केदार कोइरालाका अनुसार सामुदायिक र निजी विद्यालयमा पढेकै आधारमा छात्रवृत्ति वितरणमा हुँदै आएको विभेद पूर्ण रूपमा हटाउने गरी कानुनको मसौदा तयार भइसकेको छ । उहाँले भन्नुभयो, “यस्ता विभेद हटाउने विषयमा सर्वोच्च अदालतबाट समेत निर्देशनात्मक आदेश आएको थियो । सोही अनुसार हामीले तयारी गरिसकेका छौँ ।”मन्त्रालयको प्रस्ताव मन्त्रीपरिषद्बाट पारित भएर संसद्ले पारित गरेपछि कार्यान्वयनमा जान्छ तर तत्काल संसद् नभएका कारण केही समय ढिलो हुन सक्ने कोइरालाले बताउनुभयो । उहाँले भन्नुभयो, “सर्वोच्चको पनि आदेश भएका कारण हामीले तयार पारेको मसौदा कानुन भएपछि छात्रवृत्तिका सम्बन्धमा यसअघि बनेका सम्पूर्ण ऐन, नियम तथा निर्देशिकामा रहेको विभेदकारी व्यवस्था स्वतः खारेज हुन्छ ।”स्वदेशमा सञ्चालित निजी क्षेत्रका विद्यालय तथा उच्च शिक्षा प्रदायक शिक्षण संस्थाले कुल विद्यार्थी सङ्ख्याको १० प्रतिशत तथा विदेशी शिक्षण संस्थाले कुल विद्यार्थी सङ्ख्याको २० प्रतिशत कोटा छात्रवृत्तिका रूपमा उपलब्ध गराउनुपर्ने हुन्छ । त्यसबाहेक विभिन्न मुलुकले पनि सरकारले उच्च शिक्षा अध्ययनका लागि छात्रवृत्ति कोटा उपलब्ध गराउने गरेको छ । यसरी प्राप्त सबै प्रकारका छात्रवृत्ति कोटालाई सरकारले प्रवेश परीक्षामार्फत विद्यार्थी छनोट गरेर मेरिटका आधारमा वितरण गर्ने गर्छ तर छात्रवृत्ति वितरणका लागि सामुदायिक विद्यालयबाट एसइई उत्तीर्ण भएको हुनुपर्ने प्रावधान राखिएका कारण आफूहरू मर्कामा परेको निजी विद्यालयका विद्यार्थीले गुनासो गर्दै आएका थिए । अझ चिकित्सा शिक्षा आयोगले त एमबिबिएस, एमडीलगायतका चिकित्सासँग सम्बन्धित विधाको छात्रवृत्ति परीक्षामा सहभागी हुन चाहने विद्यार्थीले अनिवार्य रूपमा सामुदायिक विद्यालयमा कक्षा ६ देखि माध्यमिक शिक्षा परीक्षा (एसइई) उत्तीर्ण हुनुपर्ने व्यवस्था गरेको छ । राष्ट्रिय चिकित्सा शिक्षासम्बन्धी नियमावली, २०७७ को दफा २० मा यस्तो व्यवस्था छ । सामुदायिक विद्यालयबाट उत्तीर्ण भएका व्यक्ति नभेटिएमा मात्रै अन्य प्रकृतिका शिक्षण संस्थाबाट एसइई उत्तीर्ण भएका विद्यार्थीलाई प्राथमिकता दिइने उक्त दफाको उपनियम ५ मा उल्लेख गरिएको छ । साथै यसरी प्राप्त कुल छात्रवृत्ति कोटामध्ये ४५ प्रतिशत सिटलाई शतप्रतिशत मानी विभिन्न समुदायलाई विभाजन गरेर यस्तो छात्रवृत्ति उपलब्ध गराइन्छ ।",
      "link": "https://gorkhapatraonline.com/news/181022",
      "image": "https://gorkhapatraonline.com/storage/media/318834/conversions/scholorship-original-thumb.jpg"
    },
    {
      "slug": "181021",
      "title": "प्रम सचिवालय कम जनशक्तिबाटै सञ्चालित",
      "timestamp": 1764028800000,
      "source": "gp",
      "content": "प्रधानमन्त्री सुशीला कार्कीको स्वकीय सचिवालयमा कर्मचारी नियुक्तिको विषयमा प्रकाशित÷प्रसारित सामग्रीबारे गम्भीर ध्यानाकर्षण भएको उहाँको सचिवालयले जनाएको छ ।",
      "longContent": "गोरखापत्र समाचारदाताकाठमाडौँ, मङ्सिर ९ गते ।  प्रधानमन्त्री सुशीला कार्कीको स्वकीय सचिवालयमा कर्मचारी नियुक्तिको विषयमा प्रकाशित÷प्रसारित सामग्रीबारे गम्भीर ध्यानाकर्षण भएको उहाँको सचिवालयले जनाएको छ ।प्रधानमन्त्री कार्कीका प्रेस संयोजक रामबहादुर रावलले सोमबार विज्ञप्ति जारी गरी जेनजी आन्दोलनको बलमा स्थापित सरकारका प्रधानमन्त्रीको सचिवालय कम जनशक्तिबाटै सञ्चालित रहेको बताउनुभएको छ । उहाँले प्रधानमन्त्री मितव्ययिता, पारदर्शिता र जवाफदेहिताका सन्दर्भमा जिम्मेवार र संवेदनशील रही सोही अनुरूपको आचरण र व्यवहार गर्दै आउनुभएको उल्लेख गर्नुभएको छ । विज्ञप्तिमा राज्यकोषमा कमभन्दा कम भार परोस् र छरितो रूपमा काम गर्न सकियोस् भनेर निकै कम जनशक्तिबाट प्रधानमन्त्रीको सचिवालय सञ्चालन हुँदै आएको प्रष्ट्याउनुभएको छ ।विज्ञप्तिमा भनिएको छ, “कार्यविधि अनुसार सात जना सल्लाहकार राख्न सक्ने दरबन्दी भए पनि अहिले दुई जना मात्र नियुक्त हुनुभएको छ । १९ जना विज्ञ कर्मचारी राख्न सक्ने दरबन्दी भए पनि चार जना मात्र नियुक्त गरिएको छ, जसमध्ये एक जना अवैतनिक हुनुहुन्छ । स्वकीय सचिवालयमा ४१ जनाको दरबन्दी रहे पनि १४ जना मात्र कार्यरत हुनुहुन्छ ।”सचिवालयका लागि कुल ६७ जनाको दरबन्दी रहेको पनि विज्ञप्तिमा जनाइएको छ । विगतका सरकारले प्रायः ती सबैमा पदपूर्ति गरी आएकामा अहिले प्रधानमन्त्रीले अत्यन्त जरुरी र नगरी नहुने कामका लागि मात्र २० जनाको सचिवालय बनाउनुभएको जनाइएको छ । प्रधानमन्त्रीको निवासमा रही नजिकबाट सहयोग गर्नुपर्ने र चौबिसै घण्टा पनि सँगै रहेर खट्नुपर्ने भएकाले सुरक्षाका कारणबाट समेत विश्वासिलो, भरपर्दो र रातदिन खटिएर काम गर्न सक्ने व्यक्तिको कानुनसम्मत नियुक्तिलाई लिएर प्रश्न उठाई अन्यथा व्याख्या नगर्न विज्ञप्तिमा अनुरोध गरिएको छ ।नियुक्तिहरूमा प्रमुख स्वकीय सचिवलाई लाञ्छना लगाई अनावश्यक रूपमा जोडिएको र कतै थर तथा कतै जातीय पृष्ठभूमि मिलेकै आधारमा जबरजस्ती नातेदार भनी प्रचार गरिएको देखिएकाले त्यसो नगरिदिन हुनसमेत विज्ञप्तिमा अनुरोध गरिएको छ ।जेनजी आन्दोलनको मर्म र भावना अनुसार सुशासन कायम गर्दै स्वच्छ, निष्पक्ष, भयरहित ढङ्गले निर्वाचन गर्न यो सरकार लागिपरेका बेला यसबाट ध्यान भङ्ग गराउने उद्देश्यले आएका सामग्रीमा विश्वास नगर्न समेत सचिवालयले सबै पक्षलाई अनुरोध गरेको छ ।",
      "link": "https://gorkhapatraonline.com/news/181021",
      "image": "https://gorkhapatraonline.com/storage/media/318833/conversions/PM-Office-original-thumb.jpg"
    },
    {
      "slug": "181020",
      "title": "गाउँसँगै विद्यालय पनि रित्तिँदै",
      "timestamp": 1764028800000,
      "source": "gp",
      "content": "द्वन्द्वका बेलासमेत नरित्तिएका गाउँ अहिले घरमा ताल्चा लगाएर धमाधम खाली हुन थालेका छन् । बेरोजगारीका कारण गाउँका अधिकांश मानिस बालबच्चा बोकेर भारत पलायन हुँदा बैतडीका ११४ वटा आधारभूत विद्यालय बन्द हुने भएका छन् । तथ्याङ्क अनुसार जिल्लाका सामुदायिक विद्यालयमा गत वर्षको तुलनामा यो वर्ष सात हजार ८५४ जना विद्यार्थी घटेका छन् ।",
      "longContent": "गोकर्ण दयालबैतडी, मङ्सिर ९ गते । द्वन्द्वका बेलासमेत नरित्तिएका गाउँ अहिले घरमा ताल्चा लगाएर धमाधम खाली हुन थालेका छन् । बेरोजगारीका कारण गाउँका अधिकांश मानिस बालबच्चा बोकेर भारत पलायन हुँदा बैतडीका ११४ वटा आधारभूत विद्यालय बन्द हुने भएका छन् । तथ्याङ्क अनुसार जिल्लाका सामुदायिक विद्यालयमा गत वर्षको तुलनामा यो वर्ष सात हजार ८५४ जना विद्यार्थी घटेका छन् । पुर्चौडी नगरपालिका–७, ऐराडी गाउँका दलित अभिभावक बालबच्चासहित रोजगारीका लागि भारत पलायन भएपछि २०५० सालमा स्थापना भएको लटिनाथ आधारभूत विद्यालय पूर्ण रूपमा बन्द भएको छ । यस्तै अवस्था अन्य पालिकामा पनि देखिएको छ । मेलौली नगरपालिका–४ को सुनौलो आवि तिताबै र भूमिराज आवि बेउराडी पनि त्यसै गरी बन्द भएका छन् । मेलौलीले यो वर्ष १० वटा आधारभूत विद्यालय मर्ज गरेको छ ।  आधारभूत तहदेखि कक्षा १२ सम्मको शिक्षाको अधिकार स्थानीय तहमातहत भए पनि आधारभूत तहमै विद्यार्थी सङ्ख्या नहुँदा जिल्लाका १० वटा स्थानीय तहका ११४ वटा विद्यालय बन्द हुने अवस्थामा पुगेका छन् । यीमध्ये दोगडाकेदार गाउँपालिकामा २२ वटा विद्यालय बन्द हुने अवस्थामा पुगेका छन् । डिलासैनी गाउँपालिकामा १५, पाटन नगरपालिकामा १५, मेलौली नगरपालिकामा १०, सुर्नया गाउँपालिकामा ११, सिगास गाउँपालिकामा ११, पञ्चेश्वर गाउँपालिकामा नौ, शिवनाथ गाउँपालिकामा चार, पुर्चौडी नगरपालिकामा छ र दशरथचन्द नगरपालिकामा १२ वटा आधारभूत तहका विद्यालय बन्द हुने अवस्थामा पुगेका छन् ।जिल्लामा कक्षा १ देखि ५ सम्मका ३०२, कक्षा ६ देखि ८ सम्मका ८९, कक्षा ९ देखि १० सम्मका ७५ विद्यालय र कक्षा ११ देखि १२ सम्म पढाइ हुने ६७ वटा विद्यालय गरी कुल ५३४ वटा सामुदायिक विद्यालय रहेका छन् । तथ्याङ्क अनुसार २०८१ सालमा जिल्लाका सामुदायिक विद्यालयमा ६९ हजार ८८२ जना विद्यार्थी अध्ययनरत थिए । शैक्षिक सत्र २०८२ मा ६२ हजार २८ जना अध्ययनरत छन् । एकै वर्षमा सात हजार ८५४ जना विद्यार्थी कहाँ गए ? कुनै आधिकारिक तथ्याङ्क छैन । शिक्षा विकास तथा समन्वय एकाइ बैतडीको तथ्याङ्क अनुसार आधारभूत तहमा मात्रै एक वर्षमा दुई हजार ३६४ जना विद्यार्थी घटेका छन् । गत वर्ष आधारभूत तह (कक्षा १–५) मा ३७ हजार ५२० जना अध्ययनरत थिए । शैक्षिक सत्र २०८२ मा ३५ हजार १५६ जना विद्यार्थी अध्ययनरत छन् । गत वर्ष कक्षा ६ देखि ८ सम्म १६ हजार ९४८ जना विद्यार्थी अध्ययनरत थिए । यो वर्ष एक हजार २७९ जना विद्यार्थी घटेर १५ हजार ६७९ जना विद्यार्थी अध्ययनरत छन् । तथ्याङ्क अनुसार कक्षा ९ देखि १२ सम्म एकै वर्षमा चार हजार २२१ जना विद्यार्थी घटेका छन् । गत वर्ष कक्षा ९ देखि १२ सम्म १५ हजार ४१४ जना विद्यार्थी अध्ययनरत रहेकामा यो वर्ष ११ हजार १९३ जना विद्यार्थी अध्ययनरत छन् ।  शिक्षा विकास तथा समन्वय एकाइ बैतडीका सूचना अधिकारी पुष्करराज शर्माले सबैभन्दा बढी आधारभूत तह र कक्षा ९ देखि १२ सम्मका विद्यार्थी वार्षिक हजारौँका दरले घट्ने क्रम बढेको बताउनुभयो । शिक्षामा वार्षिक चार अर्ब खर्च जिल्लाको दशरथचन्द नगरपालिकाले शिक्षा क्षेत्रमा वार्षिक ४० करोड रुपियाँ खर्च गर्दै आएको छ तर यहाँका १२ वटा आधारभूत तहका विद्यालयमा विद्यार्थी नै छैनन् । त्यसै गरी पाटन नगरपालिकाले पनि वार्षिक ३० करोडभन्दा बढी खर्च गर्दै आएको छ । पाटनका १४ वटा विद्यालयमा विद्यार्थी नै छैनन् । जिल्लाका चार नगरपालिका र छ वटा गाउँपालिकाले शिक्षा क्षेत्रमा वार्षिक सालाखाला चार अर्ब रुपियाँभन्दा बढी खर्च गर्दै आएका छन् । क्याम्पस पनि रित्तिँदै सामुदायिक विद्यालयमा विद्यार्थी घट्दा जिल्लामा रहेका १४ वटा क्याम्पसमा पनि विद्यार्थी सङ्ख्या घट्दै गएको छ । जिल्ला सदरमुकाम गोठालापानीमा रहेको जगन्नाथ बहुमुखी क्याम्पसमा पछिल्ला वर्षमा ५० प्रतिशतभन्दा बढी विद्यार्थी घटेको क्याम्पस प्रमुख डा. सुरेन्द्र बमले बताउनुभयो । उहाँले भन्नुभयो, “२०७५ सालसम्म पाँच सय विद्यार्थी रहेकोमा अहिले करिब दुई सय विद्यार्थी भर्ना भएका छन् । नियमित अध्ययन गर्न आउनेको सङ्ख्या ५० प्रतिशत पनि छैन ।”",
      "link": "https://gorkhapatraonline.com/news/181020",
      "image": "https://gorkhapatraonline.com/storage/media/318832/conversions/121-original-thumb.jpg"
    },
    {
      "slug": "181018",
      "title": "सरकारको प्राथमिकता सुशासन र चुनाव : मन्त्री खरेल",
      "timestamp": 1763942400000,
      "source": "gp",
      "content": "सञ्चार तथा सूचना प्रविधिमन्त्री जगदीश खरेलले सरकारको मुख्य प्राथमिकतामा सुशासन, भ्रष्टाचार नियन्त्रण र चुनाव रहेको बताउनुभएको छ । नेपाल पत्रकार महासङ्घ दोलखाद्वारा आज यहाँ आयोजित भेटघाट कार्यक्रममा उहाँले राज्य संयन्त्रलाई सरकारले हस्तक्षेप नगर्ने तर प्रभावकारी बनाउन मद्दत गर्ने बताउनुभयो ।",
      "longContent": "चरिकोट (दोलखा), मङ्सिर ८ गते । सञ्चार तथा सूचना प्रविधिमन्त्री जगदीश खरेलले सरकारको मुख्य प्राथमिकतामा सुशासन, भ्रष्टाचार नियन्त्रण र चुनाव रहेको बताउनुभएको छ । नेपाल पत्रकार महासङ्घ दोलखाद्वारा आज यहाँ आयोजित भेटघाट कार्यक्रममा उहाँले राज्य संयन्त्रलाई सरकारले हस्तक्षेप नगर्ने तर प्रभावकारी बनाउन मद्दत गर्ने बताउनुभयो । मन्त्री खरेलले सुशासनका लागि खर्च कटौती गर्ने नीतिसहित काम गरिरहेको बताउनुभयो । प्रधानमन्त्री सुशीला कार्कीले कम खर्च र मितव्ययिता अपनाउँदै काम गर्ने र  ‘जेनजी’ को माग पूरा गर्न स्पष्ट निर्देशन दिएको उहाँले बताउनुभयो । मन्त्री खरेलले देशको राजधानी, भारत र चीनबाट समेत नजिक भएर पनि दोलखाको विकास नभएको भन्दै यसमा राजनीतिक खिचातानी मुख्य कारण रहेको धारणा राख्नुभयो । अब पार्टीगत स्वार्थ र राजनीतिभन्दा माथि उठेर जिल्ला मात्रै होइन, देश विकासमा लाग्नुपर्ने उहाँको भनाइ थियो। “दोलखा जलविद्युत्, हिमाल, धार्मिकस्थल, जल, जङ्गल, जडीबुटीले भरिपूर्ण हुँदाहुँदै बाह्य पर्यटकको थलो किन बन्न सकेन ? उत्तर खोज्दा सबैले म म भन्नुपर्ने बेला आएको छ । यो कुरालाई राजनीतिभन्दा माथि उठेर सोच्ने र दोलखालाई शिरमाथि राखेर काम गर्न आवश्यक छ” मन्त्री खरेलले भन्नुभयो । रासस",
      "link": "https://gorkhapatraonline.com/news/181018",
      "image": "https://gorkhapatraonline.com/storage/media/318830/conversions/Jagadish-Kharel-original-thumb.jpg"
    },
    {
      "slug": "181011",
      "title": "‘संस्कृति र साहित्यले सामाजिक सम्वन्ध बलियो बनाउँछ’",
      "timestamp": 1763942400000,
      "source": "gp",
      "content": "पूर्व प्रधानन्यायाधीश कल्याण श्रेष्ठले हाँडीगाउँको ऐतिहासिक महत्व, सम्पदा र संस्कृतिले लिच्छविकालिन पहिचाहनलाई स्थापित गरेको बताउनुभएको छ। काठमाडौंको हाँडीगाउँमा कैलाशकुट सामाजिक अभियानको तेस्रो साधारण सभाको उद्घाटन गर्दै उहाँले सो कुरा बताउनुभएको हो ।",
      "longContent": "काठमाडौं, मंसिर ८ गते । पूर्व प्रधानन्यायाधीश कल्याण श्रेष्ठले हाँडीगाउँको ऐतिहासिक महत्व, सम्पदा र संस्कृतिले लिच्छविकालिन पहिचाहनलाई स्थापित गरेको बताउनुभएको छ। काठमाडौंको हाँडीगाउँमा कैलाशकुट सामाजिक अभियानको तेस्रो साधारण सभाको उद्घाटन गर्दै उहाँले सो कुरा बताउनुभएको हो । श्रेष्ठले नेपाली सनातन संस्कृति र साहित्यले सामाजिक सम्वन्धलाई बलियो बनाउने बताउनुभयो । प्राध्यापक अभी सुवेदीले काठमाडौं उपत्यकाकै पुरानो बस्ती हाँडीगाउँ अनुसन्धान र साहित्यका लागि महत्वपूर्ण रहेको उल्लेख गर्नुभयो।काठमाडौं महानगरपालिका वडा ५ का वडा अध्यक्ष वीरेन्द्र प्रजापतिले सार्वजनिक सम्पत्तिको संरक्षण र विकासमा विशेष ध्यान दिएको बताउनुभयो । त्यस अवसरमा इतिहास र संस्कृतिका क्षेत्रमा महत्वपूर्ण योगदान दिनुभएका प्राध्यापक डाक्टर प्रयाग राज शर्मालाई सम्मान गर्नुका साथै २०१९ सालमा विशाल पुस्तकालय स्थापना गर्नुुहुने भरतमणि आचार्य दिक्षितलाई मरणेपरान्त सम्मान गरिएको थियो ।आजै सम्पन्न कैशालकुट सामाजिक अभियानको तेस्रो साधारणसभाले महेशकुमार श्रेष्ठको अध्यक्षतामा ११ सदस्यीय नयाँ कार्य समिति चयन गरेको छ। अभियानको उपाध्यक्षमा उत्तमराज त्रिपाठी, महासचिवमा मोहनकुमार पौडेल, सचिवमा प्रभुराज पौडेल कोषाध्यक्षमा गणेश बहादुर पाण्डे र सदस्यहरुमा तीर्थ बहादुर बज्राचार्य, कमल नेपाल, सुरेन्द्र प्रसाद रेग्मी, ज्योतिका महर्जन, श्यामहरि नापित र लक्ष्मी नारायण श्रेष्ठ रहनुभएको छ ।अभियानका अध्यक्ष महेशकुमार श्रेष्ठले विभिन्न क्षेत्रमा चेतनामूलक अभियान सञ्चालन गर्नुका साथै सामाजिक हितमा काम गर्दैआएको बताउनुभयो ।अध्यक्ष श्रेष्ठले किराँत तथा लिच्छवि राजाहरुद्वारा निर्मित मानगृह र कैलाशकुट भवनजस्ता भव्य दरबारहरु रहेको हाँडीगाउँको ऐतिहासिक सम्पदाको संरक्षणमा ध्यान दिन आवश्यक रहेको बताउनुभयो ।",
      "link": "https://gorkhapatraonline.com/news/181011",
      "image": "https://gorkhapatraonline.com/storage/media/318801/conversions/Kalyaan-original-thumb.jpg"
    },
    {
      "slug": "181005",
      "title": "‘विदेशबाट सञ्चालित सामाजिक सञ्जाल नियमन नगरे  साइबर अपराध न्यूनीकरणमा समस्या’",
      "timestamp": 1763942400000,
      "source": "gp",
      "content": "विदेशबाट सञ्चालन हुने सामाजिक सञ्जाललाई नियमन नगरेसम्म साइबर अपराध न्यूनीकरणमा समस्या हुने जनाइएको छ ।",
      "longContent": "पाटन (ललितपुर), मङ्सिर ८ गते । विदेशबाट सञ्चालन हुने सामाजिक सञ्जाललाई नियमन नगरेसम्म साइबर अपराध न्यूनीकरणमा समस्या हुने जनाइएको छ ।महिला, कानुन तथा विकास मञ्च र सञ्चारिका समूहको संयुक्त आयोजनामा आज ललितपुरमा भएको नेपालमा महिला तथा बालिकाविरुद्ध हुने डिजिटल हिंसासम्बन्धी अन्तरक्रियामा सरोकारवालाले  देशबाहिर रहेका सञ्जाल चुनौतीका रूपमा रहेको जनाएका हुन् । कार्यक्रममा सञ्चार तथा सूचना प्रविधि मन्त्रालयका निमित्त सचिव उदयबहादुर  रानामगरले नेपालमा सूचीकृत नभएका विदेशमा मुख्य कार्यालय रहेका सामाजिक सञ्जालबाट हुने डिजिटल अपराधका सामग्री हटाउन समस्या रहेको बताउनुभयो । कतिपय अपराधका घटनामा तत्कालै कारबाही गरी अपराधको न्यायिक निरुपण गर्न कठिनाइ भएको उहाँले सुनाउनुभयो । निमित्त सचिव रानामगरले भन्नुभयो, “डिजिटल अपराध विश्वमा नै चुनौतीपूर्ण बन्दै गएको छ । अपराधका प्रकृति दिनानुदिन फरकफरक हुँदै गइरहेका छन् । नेपालमा पनि डिजिटल माध्यमबाट अपराधका घटना बढिरहेका छन् । यस्तो अवस्थामा हाम्रा कानुनलाई समयसापेक्ष परिमार्जन गरेर समाधानमा ध्यान दिन आवश्यक छ । डिजिटल संसारलाई सही सदुपयोग गरी अगाडि बढाउन सचेतनामा जोड दिनुपर्छ ।”सञ्चारिका समूहकी अध्यक्ष कमला पन्थीले भर्चुअल संसारमा बाँचिरहेको नयाँ पुस्तालाई डिजिटल माध्यमबाट हुने हिंसाबारे सचेत गराउँदै न्यायका लागि सुसूचित गराउनुपर्नेमा जोड दिनुभयो ।विकास मञ्चका कार्यकारी निर्देशक सविन श्रेष्ठले पुरुष र महिलामा हुने डिजिटल हिंसा फरक भएको भन्दै साम्प्रदायिक सद्भाव कायम राख्ने र लैङ्गिक असमानता हटाउने गरी काम गरिनुपर्नेमा जोड दिनुभयो ।पूर्वमिस नेपाल माल्भिका सुब्बाले १५ वर्षअघि नै डिजिटल माध्यमबाट हिंसा भोग्नुपरेको सुनाउँदै यस्ता घटनामा एकताबद्ध भएर आवाज उठाउनुपर्ने बताउनुभयो । आवश्यक सचेतना नहुँदा पीडितले कानुनी उपचार पाउन नसकेको र मानसिक स्वास्थ्यमा प्रतिकूल असर पारिरहेको बताउनुभयो । नेपाल प्रहरीको साइबर ब्युरोमा कार्यरत प्रहरी निरीक्षक दीपा भट्टराईले ब्युरोमा काम गर्दाको अनुभव सुनाउँदै साइबर अपराधबाट महिला बालबालिका धेरै प्रभावित भएको बताउनुभयो । उहाँले डिजिटल अपराधले मानिसको मानसिक स्वास्थ्यमा गम्भीर असर पर्ने गरेको भन्दै यस्ता हिंसालाई रोक्न आवाज उठाउनुपर्नेमा जोड दिनुभयो ।उहाँका अनुसार साइबर ब्युरोमा आर्थिक वर्ष ८०र८१ मा नौ हजार, २०८१र८२ मा आठ हजार ४०० र चालु आर्थिक वर्षमा दुई हजार ९०० उजुरी परेको भन्दै निवेदकमध्ये ५० प्रतिशत महिला रहेको जानकारी दिनुभयो । कार्यक्रममा सामाजिक सञ्जाल र डिजिटल माध्यमबाट महिलामाथि हुने हिंसालाई समेटेर कचरी नाटक प्रस्तुत गरिएको थियोे ।रासस",
      "link": "https://gorkhapatraonline.com/news/181005",
      "image": "https://gorkhapatraonline.com/storage/media/318816/conversions/social-network-original-thumb.jpg"
    }
  ]
}