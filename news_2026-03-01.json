{
  "date": "2026-03-01T08:45:47.339Z",
  "news": [
    {
      "slug": "194132",
      "title": "यस्तो छ आजका लागि कृषिउपजको थोक मूल्य",
      "timestamp": 1772323200000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।",
      "longContent": "काठमाडौँ, फागुन १७  गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ ।समितिका अनुसार गोलभेँडा ठूलो (भारतीय) प्रतिकिलो रु ७०, गोलभेँडा सानो (टनेल) प्रतिकिलो रु ५०, गोलभेँडा सानो (भारतीय) प्रतिकिलो रु ३२, गोलभेँडा सानो (तराई) प्रतिकिलो रु ४०, आलु रातो प्रतिकिलो रु २५, आलु रातो (भारतीय) प्रतिकिलो रु २५ र प्याज सुकेको (भारतीय) प्रतिकिलो रु ३७ रहेको छ । यसैगरी, गाजर (लोकल) प्रतिकिलो रु ५०, गाजर (तराई) प्रतिकिलो रु ४०, बन्दा (लोकल) प्रतिकिलो रु ४०, बन्दा (नरिबल) प्रतिकिलो रु ३५, काउली स्थानीय प्रतिकिलो रु ४०, काउली स्थानीय (ज्यापू) प्रतिकिलो रु ५०, काउली तराई प्रतिकिलो रु ४०, रातो मूला प्रतिकिलो रु ४०, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २०, भन्टा लाम्चो प्रतिकिलो रु ८० र भन्टा डल्लो प्रतिकिलो रु ८५ कायम भएको छ । त्यसैगरी, मटरकोसा प्रतिकिलो रु ४०, घिउ सिमी (लोकल) प्रतिकिलो रु ५०, घिउ सिमी (हाइब्रिड) प्रतिकिलो रु ५०, घिउ सिमी (राजमा) प्रतिकिलो रु १००, टाटे सिमी प्रतिकिलो रु ८०, तिते करेला प्रतिकिलो रु १८०, घिरौँला प्रतिकिलो रु ११०, लौका प्रतिकिलो रु ७०, फर्सी पाकेको प्रतिकिलो रु ६०, हरियो फर्सी (लाम्चो) प्रतिकिलो रु २०, हरियो फर्सी (डल्लो) प्रतिकिलो रु २०, सलगम प्रतिकिलो ६०, भिन्डी प्रतिकिलो १४०, सखरखण्ड प्रतिकिलो ७०, बरेला प्रतिकिलो रु ४०, पिँडालु प्रतिकिलो रु ७० र स्कुस प्रतिकिलो रु ६० कायम गरिएको छ ।रायोसाग प्रतिकिलो रु २५, पालुङ्गो प्रतिकेजी रु ४०, चमसुर प्रतिकिलो रु ५०, तोरीसाग प्रतिकिलो रु २५,  मेथी प्रतिकिलो रु ५०, हरियो प्याज प्रतिकिलो रु ५०, बकुला प्रतिकिलो रु ४५, तरुल प्रतिकिलो रु ८०, च्याउ (कन्य) प्रतिकिलो रु १४०, च्याउ (डल्ले) प्रतिकिलो रु ४००, राजा च्याउ प्रतिकेजी रु ३०० र सिताके च्याउ प्रतिकेजी रु १,००० निर्धारण गरिएको छ ।ब्रोकाउली प्रतिकिलो रु ५०, चुकुन्दर प्रतिकिलो रु ८०, सजीवन प्रतिकेजी रु ३००, रातो बन्दा प्रतिकिलो रु ७०, जिरीको साग प्रतिकिलो रु ६०, ग्याठकोभी प्रतिकिलो रु ७०, सेलरी प्रतिकिलो रु १७०, पार्सले प्रतिकिलो रु ४००, सौफको साग प्रतिकिलो रु ६०, पुदिना प्रतिकिलो रु ३५०, गान्टे मूला प्रतिकिलो रु ६०, इमली प्रतिकिलो रु १८०, तामा प्रतिकिलो रु १३०, तोफु प्रतिकिलो रु १५०, गुन्द्रुक प्रतिकिलो रु ३०० र रूखटमाटर प्रतिकेजी रु २८० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३००, केरा (दर्जन) रु १९०, कागती प्रतिकिलो रु २५०, अनार प्रतिकिलो रु ३८०, अङ्गुर (कालो) प्रतिकिलो रु ३२०, सुन्तला (भारतीय) प्रतिकिलो रु १८०, तरबुजा हरियो प्रतिकिलो रु ७०, मौसम प्रतिकिलो रु १५०, जुनार प्रतिकिलो रु १२०, भुइँकटहर प्रतिगोटा रु १५०, काँक्रो (लोकल) प्रतिकिलो रु ११०, काँक्रो (हाइब्रिड) प्रतिकिलो रु ६५, काँक्रो (लोकलक्रस) प्रतिकिलो रु ९०, रुख कटहर प्रतिकिलो रु १२०, नास्पाती (चाइनिज) प्रतिकिलो रु २५०, मेवा (नेपाली) प्रतिकिलो रु ७०, मेवा (भारतीय) प्रतिकिलो रु १२०, लप्सी प्रतिकिलो रु २२०, किनु प्रतिकिलो रु १३०, स्ट्रबेरी प्रतिकिलो रु ५००, किबी प्रतिकिलो रु ३५० र एभोकाडो प्रतिकिलो रु ४०० निर्धारण गरिएको छ ।यसैगरी, अमला प्रतिकिलो रु १२०, अदुवा प्रतिकिलो रु १२०, सुकेको खुर्सानी प्रतिकिलो रु ४३०, खुर्सानी हरियो प्रतिकिलो रु १४०, खुर्सानी हरियो (बुलेट) प्रतिकिलो रु १३०, खुर्सानी हरियो (माछे) प्रतिकिलो रु ८०, खुर्सानी हरियो (अकबरे) प्रतिकिलो रु ८००, भेडे खुर्सानी प्रतिकिलो रु ११०, हरियो लसुन प्रतिकिलो रु ६०, हरियो धनियाँ प्रतिकिलो रु ५०, लसुन सुकेको (चाइनिज) प्रतिकिलो रु २६०, लसुन सुकेको (नेपाली) प्रतिकिलो रु २००, छ्यापी सुकेको प्रतिकिलो रु १२०, छ्यापी हरियो प्रतिकिलो रु १४०, माछा सुकेको प्रतिकिलो रु १,०००, ताजा माछा (रहु) प्रतिकिलो रु ३५०, ताजा माछा (बचुवा) प्रतिकिलो रु २८० र ताजा माछा (छडी) प्रतिकिलो रु २५० निर्धारण गरिएको छ । रासस",
      "link": "https://gorkhapatraonline.com/news/194132",
      "image": "https://gorkhapatraonline.com/storage/media/340103/conversions/adrhs-original-thumb.jpg"
    },
    {
      "slug": "194096",
      "title": "निर्वाचन नजिकिँदै गर्दा आन्तरिक उडानमा चाप",
      "timestamp": 1772323200000,
      "source": "gp",
      "content": "प्रतिनिधि सभा सदस्य निर्वाचन नजिकिएसँगै त्रिभुवन अन्तर्राष्ट्रिय विमानस्थलबाट हुँदै आएको उडानमा हवाईयात्रुको चाप बढेको छ । आगामी बिहीबार हुने निर्वाचनको मिति नजिकिँदै गर्दा यहाँ भित्रिनेभन्दा बाहिरिने यात्रुको सङ्ख्या बढ्दै गएको विमानस्थल कार्यालयले जनाएको छ ।",
      "longContent": "गोरखापत्र समाचारदाताकाठमाडौँ, फागुन १७ गते । प्रतिनिधि सभा सदस्य निर्वाचन नजिकिएसँगै त्रिभुवन अन्तर्राष्ट्रिय विमानस्थलबाट हुँदै आएको उडानमा हवाईयात्रुको चाप बढेको छ । आगामी बिहीबार हुने निर्वाचनको मिति नजिकिँदै गर्दा यहाँ भित्रिनेभन्दा बाहिरिने यात्रुको सङ्ख्या बढ्दै गएको विमानस्थल कार्यालयले जनाएको छ ।विमानस्थलका सूचना अधिकारी तेजबहादुर पौड्यालका अनुसार पछिल्लो समय आन्तरिक उडानतर्फ दैनिक १४ हजार हाराहारी यात्रुले काठमाडौँबाट ओहोरदोहोर गर्दै आएका छन् । हाल काठमाडौँबाट दैनिक करिब १३० उडानबाट भरिभराउ यात्रु बाहिरिने गरेका छन् । “निर्वाचन नजिकिएसँगै आन्तरिक विमानस्थल प्रयोग गर्ने हवाईयात्रुको ओहोरदोहोर बाक्लिँदै गएको छ,” उहाँले भन्नुभयो, “प्रतिकूल मौसमका कारण उडानमा केही ढिलाइ हुने गरे पनि यात्रुको चाप अनुसार उडान सङ्ख्यासमेत बढ्दै गएको छ ।”विगतका निर्वाचनमा आन्तरिक उडान ठप्प हुँदै आए पनि यस पटक मतदानका दिन पनि आन्तरिक र अन्तर्राष्ट्रियतर्फको हवाई उडान नियमित रहने जानकारी दिँदै उहाँले फागुन २१ गते उडानको टिकट भएका यात्रुले ढुक्कसँग यात्रा गर्न सक्ने बताउनुभयो ।निर्वाचनका लागि मतदाता गन्तव्यतर्फ लाग्न थालेसँगै अहिले वायुसेवा कम्पनीको व्यापारसमेत दसैँतिहारमा जस्तै बढेको छ । विमानस्थल कार्यालयको तथ्याङ्क अनुसार फागुन ११ गते काठमाडौँबाट भएका २३६ उडानबाट १४ हजार २८१ यात्रुले ओहोरदोहोर गरेका छन् । जसमध्ये सात हजार २१८ यात्रु बाहिरिएका छन् भने सात हजार ६३ यात्रु काठमाडौँमा अवतरण गरेका हुन् । त्यस्तै फागुन १२ गते भएका २३९ उडानबाट १२ हजार ७३४ यात्रुले आन्तरिकतर्फको उडान भरेका छन् । जसमध्ये छ हजार ८९९ यात्रु बाहिरिएका छन् भने पाँच हजार ८३५ यात्रु काठमाडौँ भित्रिएका छन् ।विमानस्थल कार्यालयका अनुसार फागुन १३ गते भएका २४९ उडानबाट १४ हजार ४६५ यात्रुले उडान भरेका छन् । १३ गते सात हजार ५४१ यात्रु बाहिरिएका हुन् भने छ हजार ९२४ यात्रु भित्रिएका हुन् ।फागुन १४ गते भएका २४३ उडानबाट १३ हजार ४२४ यात्रुले ओहोरदोहोर गरेका छन् । जसमध्ये सात हजार २४४ यात्रु काठमाडौँबाट बाहिरिएका छन् भने उक्त दिन छ हजार १८० यात्रु भित्रिएको विमानस्थल कार्यालयले जनाएको छ ।कार्यालयका अनुसार निर्वाचनअघिका तीन दिन र निर्वाचनपछिका दुई दिन हवाई उडानमा अत्यधिक चाप हुने देखिएको छ ।",
      "link": "https://gorkhapatraonline.com/news/194096",
      "image": "https://gorkhapatraonline.com/storage/media/340067/conversions/tribhuwan-international-airport---kathmandu-nepal-43937-1683115036-Q2atg-original-thumb.jpg"
    },
    {
      "slug": "194094",
      "title": "चाँदीमा लगानी बढ्दा आयात बढ्यो",
      "timestamp": 1772323200000,
      "source": "gp",
      "content": "पछिल्लो समय चाँदीमा लगानीकर्ताको आकर्षण बढ्दै गएको छ । सुनसँगै चाँदीको मूल्य निरन्तर बढ्दै गएपछि लगानीकर्तामा आकर्षण बढ्न थालेको हो ।   भन्सार विभागको तथ्याङ्क अनुसार चालु आर्थिक वर्ष २०८२/८३ को सात महिनामा ३३ करोड ८८ लाख २८ हजार रुपियाँ बराबरको एक हजार ५४० केजी चाँदी आयात भएको छ । गत वर्ष सो अवधिमा चार लाख ३१ हजार रुपियाँ बराबरको १५ केजी चाँदी आयात भएको थियो । लगानीकर्ताको अत्यधिक मागको कारणले यस वर्ष चाँदीको आयात अहिलेसम्मकै उच्च भएको भन्सार तथ्याङ्कले देखाएको छ । यस वर्ष चाँदीको मूल्य निरन्तर बढ्दै गएपछि लगानीकर्ताले चाँदीमा लगानी गर्न थालेपछि आयातमा ह्वात्तै बढेको हो ।",
      "longContent": "गोरखापत्र समाचारदाताकाठमाडौँ, फागुन १७ गते । पछिल्लो समय चाँदीमा लगानीकर्ताको आकर्षण बढ्दै गएको छ । सुनसँगै चाँदीको मूल्य निरन्तर बढ्दै गएपछि लगानीकर्तामा आकर्षण बढ्न थालेको हो । भन्सार विभागको तथ्याङ्क अनुसार चालु आर्थिक वर्ष २०८२/८३ को सात महिनामा ३३ करोड ८८ लाख २८ हजार रुपियाँ बराबरको एक हजार ५४० केजी चाँदी आयात भएको छ । गत वर्ष सो अवधिमा चार लाख ३१ हजार रुपियाँ बराबरको १५ केजी चाँदी आयात भएको थियो । लगानीकर्ताको अत्यधिक मागको कारणले यस वर्ष चाँदीको आयात अहिलेसम्मकै उच्च भएको भन्सार तथ्याङ्कले देखाएको छ । यस वर्ष चाँदीको मूल्य निरन्तर बढ्दै गएपछि लगानीकर्ताले चाँदीमा लगानी गर्न थालेपछि आयातमा ह्वात्तै बढेको हो । नेपाल सुनचाँदी व्यवसायी महासङ्घका अनुसार एक वर्षमा चाँदीको मूल्य तोलामा पाँच हजार रुपियाँले बढेको छ । गत वर्ष एक हजार ९१५ रुपियाँ रहेको प्रतितोला चाँदीको मूल्य बढेर गत माघमा बढेर सात हजार तीन सय रुपियाँसम्म पुगेको थियो । अहिले घटेर पाँच हजार ७४० रुपियाँमा कारोबार भइरहेको छ । अन्तर्राष्ट्रिय बजारमा चाँदीको मूल्य बढ्दा त्यसको प्रभाव स्थानीय बजारमा पर्न गएको हो । सुनचाँदी व्यवसायी तेजरत्न शाक्यले लगानीका रूपमा चाँदीमा लगानी बढ्दै गएको जानकारी दिनुुभयो । निरन्तर चाँदीको मूल्य बढ्न थालेपछि व्यवसायी आकर्षित गरेर लगानी गर्न थालेको उहाँको भनाइ छ । बैङ्कको ब्याजदर घट्दै गएको र सेयर बजारसमेत घट्दै गएपछि मुनाफा आर्जनका लागि लगानीकर्ताले चाँदीमा लगानी गर्न थालेका छन् । चाँदीको माग बढ्दै गएपछि माग अनुसार आपूर्ति नहुँदा मूल्य बढ्दै गएको हो । चाँदी विशेष गरी औद्योगिक क्षेत्रमा पनि बढी प्रयोग हुने गर्छ । सोलार प्लान्ट, विद्युतीय सवारीसाधन निर्माण र एआईमा चाँदीको प्रयोग हुने गर्छ । चाँदीबाट भाडावर्तन र मूर्तिसमेत बनाइने गरिन्छ । नेपाल राष्ट्र बैङ्कले गत भदौमा औद्योगिक प्रयोजनका लागि ल्याउन पाउने चाँदीको सीमा बढाएको थियो ।कच्चा पदार्थका रूपमा औद्योगिक प्रयोजनका लागि चाँदी ल्याउन एक पटकमा पाँच लाख अमेरिकी डलर बराबरको सटही सुविधा व्यवसायीले पाउने व्यवस्था गरेको छ । यसअघि औद्योगिक प्रयोजनका लागि सुविधा तीन लाख डलर थियो । नेपालमा चाँदी भारत, इटाली, रुवान्डा, अस्ट्रेलिया, युनाइटेड अरबलगायतका देशबाट आयात हुने गर्छ ।",
      "link": "https://gorkhapatraonline.com/news/194094",
      "image": "https://gorkhapatraonline.com/storage/media/340064/conversions/433-original-thumb.jpg"
    },
    {
      "slug": "194093",
      "title": "प्रदेश र स्थानीय तहको अनुदान कटौती गर्न मिल्दैन : वित्त आयोग",
      "timestamp": 1772323200000,
      "source": "gp",
      "content": "राष्ट्रिय प्राकृतिक स्रोत तथा वित्त आयोगले प्रदेश र स्थानीय तहमा जाने वित्तीय समानीकरण अनुदान कटौती नगर्न केन्द्र सरकारको ध्यानाकर्षण गराएको छ । यही फागुन ११ गतेको आयोगको बैठकले यस्तो निर्णय गरेको हो ।",
      "longContent": "काठमाडौँ, फागुन १७ गते । राष्ट्रिय प्राकृतिक स्रोत तथा वित्त आयोगले प्रदेश र स्थानीय तहमा जाने वित्तीय समानीकरण अनुदान कटौती नगर्न केन्द्र सरकारको ध्यानाकर्षण गराएको छ । यही फागुन ११ गतेको आयोगको बैठकले यस्तो निर्णय गरेको हो ।चालु आर्थिक वर्ष पहिलो छ महिनामा सरकारले लक्ष्य अनुसार राजस्व सङ्कलन गर्न नसकेपछि प्रदेश र स्थानीय तहमा जाने वित्तीय समानीकरण शीर्षकको अनुदान कटौती गर्ने निर्णय गरेको थियो । महालेखा नियन्त्रक कार्यालयले गत माघ २७ गते सबै कोष तथा लेखा नियन्त्रक कार्यालयलाई परिपत्र गर्दै वित्तीय समानीकरण अनुदानको तेस्रो किस्ताबापतको रकम कटौती गर्न निर्देशन दिएको थियो । साथै आयोगले वित्तीय समानीकरण अनुदानको परिमाण निर्धारण गर्ने अधिकार संविधान अनुसार आफूमा निहित रहेको स्पष्ट पारेको छ ।“संवैधानिक व्यवस्थामा निहित अधिकार प्रयोग गरी आयोगले आर्थिक वर्ष २०८२/८३ का लागि सङ्घीय सञ्चित कोषबाट प्रदेश र स्थानीय सरकारलाई हस्तान्तरण गरिने वित्तीय समानीकरण अनुदानको परिमाण निर्धारण गरी सिफारिस गरेको र उक्त संवैधानिक व्यवस्थाको अधीनमा रही आयोगले गरेको सिफारिस नेपाल सरकारले अनिवार्य रूपमा कार्यान्वयन गर्नु पर्छ भन्ने आयोगको बुझाइ छ,” निर्णयमा उल्लेख छ । “तसर्थ आव २०८२/८३ का लागि आयोगबाट भएको सिफारिस तथा सङ्घीय संसद्बाट पारित बजेटबमोजिम रकम हस्तान्तरण गर्न अर्थ मन्त्रालयमार्फत नेपाल सरकारको ध्यानाकर्षण गराइन्छ ।”नेपालको संविधानको धारा ६० को उपधारा (३) अनुसार प्रदेश र स्थानीय तहले प्राप्त गर्ने वित्तीय हस्तान्तरणको परिमाण सिफारिस गर्ने व्यवस्था राष्ट्रिय प्राकृतिक स्रोत तथा वित्त आयोगमा निहित छ । धारा २५१ को उपधारा (१) को खण्ड (ख) ले पनि सङ्घीय सञ्चित कोषबाट प्रदेश र स्थानीय सरकारलाई प्रदान गरिने वित्तीय समानीकरण अनुदान सिफारिस गर्ने अधिकार आयोगलाई दिएको छ । यी संवैधानिक व्यवस्था अनुसार आयोगले सिफारिस गरे अनुसार नै अनुदान उपलब्ध गराउनुपर्ने निष्कर्षमा आयोग पुगेको हो ।सरकारले भने लक्षित राजस्व सङ्कलन हुन नसक्दा अनुदान कटौती गर्नु परेको जनाएको छ । “पुस मसान्तसम्म लक्ष्यको तुलनामा ८१.७५ प्रतिशत मात्र राजस्व सङ्कलन भएको र सोही अनुपातमा प्रदेश तथा स्थानीय तहलाई वित्तीय समानीकरण अनुदान हस्तान्तरण गर्न अर्थ मन्त्रालयबाट लेखिआएको छ,” महालेखा नियन्त्रक कार्यालयको परिपत्रमा उल्लेख छ । त्यस अनुसार तेस्रो त्रैमासिक किस्ताबापत हुने २५ प्रतिशतमध्ये २०.४३ प्रतिशत, अर्थात् कुल स्वीकृत वार्षिक बजेटको ७०.४३ प्रतिशत नबढ्ने गरी अनुदान हस्तान्तरण गर्न निर्देशन दिइएको छ ।अर्थ मन्त्रालयले चालु आवको बजेट कार्यान्वयनका लागि जारी गरेको ९५ बुँदे मार्गदर्शनमा पहिलो र दोस्रो किस्ता सुरु अनुमानबमोजिम तथा तेस्रो र चौथो किस्ता राजस्व सङ्कलनको अवस्थाका आधारमा निर्धारण गरिने उल्लेख छ । अर्थका अनुसार यस वर्ष रु. १५ खर्ब ३३ अर्ब ४४ करोड ६९ लाख आम्दानी गर्ने लक्ष्य राखिएकोमा पुस मसान्तसम्म रु. पाँच खर्ब ८८ अर्ब ५१ करोड ४२ लाख अर्थात् ३८.३८ प्रतिशत मात्र सङ्कलन भएको छ ।गत आवमा पनि अनुदान कटौती भएको थियो । त्यसबेला प्रदेश तथा स्थानीय तहले ठेक्का लागिसकेका र कार्यान्वयनमा गइसकेका योजना तथा कार्यक्रमको बजेट कटौती भएको भन्दै असन्तुष्टि जनाएका थिए । विरोधपछि महालेखाले तेस्रो किस्तासम्बन्धी निर्णय संशोधन गर्दै केही रकम निकासा गरेको थियो । चौथो किस्तामा समेत कटौती हुँदा प्रदेश र स्थानीय तहले कुल स्वीकृत वार्षिक बजेटको ९१.७६ प्रतिशत मात्र प्राप्त गरेका थिए ।",
      "link": "https://gorkhapatraonline.com/news/194093",
      "image": "https://gorkhapatraonline.com/storage/media/340063/conversions/bitta-aayog-original-thumb.jpg"
    },
    {
      "slug": "194092",
      "title": "विस्तार हुँदै मकै खेती",
      "timestamp": 1772323200000,
      "source": "gp",
      "content": "उम्मेदवार, नेता र कार्यकर्तालाई प्रतिनिधि सभाको निर्वाचनले व्यस्त बनाएको भए पनि दक्षिणी मोरङका मकै खेती गर्ने किसानलाई भने निर्वाचनले छोएको छैन । अगुवा मकैमा मल लगाएर सिँचाइ गर्न बितेको छ ।",
      "longContent": "हरिप्रसाद कोइराला उर्लाबारी, फागुन १७ गते । उम्मेदवार, नेता र कार्यकर्तालाई प्रतिनिधि सभाको निर्वाचनले व्यस्त बनाएको भए पनि दक्षिणी मोरङका मकै खेती गर्ने किसानलाई भने निर्वाचनले छोएको छैन । अगुवा मकैमा मल लगाएर सिँचाइ गर्न बितेको छ । विगतमा मुसुरी, खेसरी र गहुँ खेती गर्ने दक्षिणी मोरङका किसान तीन वर्षयता मकै खेतीमा आकर्षित भएका छन् । मल र सिँचाइ पु¥याउन सक्दा प्रतिबिघा अढाई सय मन मकै उत्पादन हुन थालपछि किसान मकै खेतीमा आकर्षित हुन थालेका हुन् ।दलहन र गहुँ खेतीभन्दा मकै खेती गर्न सजिलो हुने गर्छ । पथरीशनिश्चरे–५, तित्रीवनका विनोद चन्द्रवंशीले भन्नुभयो, “नौ कट्ठामा मकै लगाएको छु । तीन पटक सिँचाइ गर्नु पर्छ । यो तेस्रो पटकको सिँचाइ हो । पानीको स्थायी स्रोत नभएकाले विद्युतीय मोटरबाट पानी तान्दा छिनछिनमा लाइन काटिन्छ । भोल्टेज पुग्दैन । गत वर्ष मलको समस्या थियो । यस वर्ष मलको समस्या छैन । लगानी अनुसार मूल्य आउँदैन ।” उहाँले किसानका आवाज कुनै दलका नेताले नसुनेको आरोप लगाउनुभयो । उहाँ मात्र होइन, दक्षिणी मोरङको कटहरीदेखि रतुवामाईसम्मका छ पालिकाका किसानले ठुलो परिमाणमा मकैखेती गर्न थालेका छन् । रङ्गेली–७ का किसान प्रह्लादकुमार यादवले एक बिघामा मकै लगाएको बताउँदै गत वर्ष दुई सय मन उत्पादन भएकामा यस वर्ष अझ राम्रो उत्पादन हुने आस गरेको उल्लेख गर्नुभयो ।दुई बिघामा मकै लगाउनुभएका रङ्गेली–८ का नारायणप्रसाद साहले भन्नुभयो, “उत्पादन राम्रो हुन्छ । यस वर्ष बिघामा दुई सय मनभन्दा माथि नै आउला भन्ने छ । उहाँले पनि चुनावभन्दा आफ्नो बाली नै प्राथमिकतामा रहेको बताउनुभयो ।जिल्ला कृषि ज्ञान केन्द्र मोरङका अनुसार मोरङमा आर्थिक वर्ष २०८१/८२ मा २१ हजार एक सय हेक्टर क्षेत्रमा मकै खेती भएको थियो । उक्त क्षेत्रमा एक लाख ४७ हजार सात सय मेट्रिक टन मकै उत्पादन भएको केन्द्रको तथ्याङ्क छ । कृषि ज्ञान केन्द्र मोरङका प्रमुख दीपा देवका अनुसार मोरङमा मकैको उत्पादकत्वसमेत वृद्धि भएको छ । उहाँका अनुसार आव २०८०/८१ मा २० हजार ४५२ हेक्टरमा मकै खेती हुँदा एक लाख ४१ हजार ११८.८० मेट्रिक टन मकै उत्पादन भएको थियो । गत वर्ष प्रतिहेक्टर ६.९० मेट्रिक टन मकै उत्पादन भएको थियो । यस वर्ष प्रतिहेक्टर उत्पादन सात मेट्रिक टन पुगेको छ । किसानले समयमा मल र सिँचाइ गर्न पाउने हो भने उत्पादकत्व अझ बढ्ने ज्ञान केन्द्र प्रमुख दीपा देवले बताउनुभयो । आव २०७९/८० मा मोरङमा २० हजार ५२ हेक्टर जग्गामा मकै खेती भएको थियो । उक्त वर्ष एक लाख ३२ हजार ३४३.२० मेट्रिक टन मकै उत्पादन भएको थियो । तीन वर्षअघि प्रतिहेक्टर ६.६ मेट्रिक टन मकै उत्पादन भएकोमा गत वर्ष प्रतिहेक्टर ०.४ प्रतिशतले उत्पादकत्व बढेर प्रतिहेक्टर सात टन पुगेको छ ।",
      "link": "https://gorkhapatraonline.com/news/194092",
      "image": "https://gorkhapatraonline.com/storage/media/340062/conversions/makai-sanischare-original-thumb.jpg"
    },
    {
      "slug": "194091",
      "title": "भाइरल पार्कतिर पानी, खेतबारी सुक्खा",
      "timestamp": 1772323200000,
      "source": "gp",
      "content": "देशभर चुनावी माहोलले छोएको भए पनि सुनसरीका किसानलाई चुनावमा मतदानभन्दा बढी मकै, गहुँ र तरकारीबालीमा सिँचाइ गर्न नपाएकोमा चिन्ताले सताएको छ । चार वटा निर्वाचन क्षेत्र रहेको सुनसरीमा १०८ जना उम्मेदवार घरदैलोमा छन् ।",
      "longContent": "इनरुवा समाचारदाता  इनरुवा, फागुन १७ गते । देशभर चुनावी माहोलले छोएको भए पनि सुनसरीका किसानलाई चुनावमा मतदानभन्दा बढी मकै, गहुँ र तरकारीबालीमा सिँचाइ गर्न नपाएकोमा चिन्ताले सताएको छ । चार वटा निर्वाचन क्षेत्र रहेको सुनसरीमा १०८ जना उम्मेदवार घरदैलोमा छन् ।इनरुवा दक्षिण क्षेत्रका किसानहरू भने नहरमा पानीको पर्खाइमा छन् । देशकै ठुलो आयोजनामध्येको एक सुनसरी मोरङ सिँचाइ आयोजना रहेको सुनसरीका किसानहरू यतिबेला नहरमा पानी नभएर सिँचाइ समस्याले पिरोलिएका छन् ।इनरुवा–६ का किसान देवनारायण यादवले आफ्नो र अधियाँका गरी सात बिघामा मकै खेती गर्नुभएको छ । उहाँले मकैको महँगो बिउ, मल, विषादी र खेत तयारी मै मात्र करिब तीन लाख ५० हजार रुपियाँ लगानी मकै खेतीमा गर्नुभएको छ । उहाँको खेतमा नहर, कुलो पैनी पनि नभएको होइन तर समयमा नहरमा पानी नछाडेकाले लाखौँ लगानी गरेको मकैबाली सुक्न लागेकाले चिन्तामा डुब्नुभएको छ । यादवले सुनसरी मोरङ सिँचाइ आयोजनाको नहरमा भएको पानी बुढीखोलाको भाइरल पार्कमा बेचेकाले शङ्करपुर शाखा नहरमा तीन सातादेखि पानी नआएको जानकारी दिनुभयो । उहाँले सिँचाइ नपाउँदा मकै सुक्ने अवस्थामा पुगेको गुनासो गर्नुभयो । अर्का किसान श्याम यादवले कोशी नदीमा पश्चिमतर्फ पानी बगेकाले कम पानी आएको बताउनुभयो । आएको पानी पनि पार्कका लागि पठाएको र मोरङतर्फ दिएकाले सुनसरीका किसान मारमा परेको दुखेसो पोख्नुभयो । मकै खेती गरेको भए पनि अहिले सिँचाइ अभावले मकैको बोट नै सुक्ने अवस्थामा पुगेको उहाँको भनाइ रहेको छ । यी किसान यहाँका लागि उदाहरणका पात्र मात्र हुनुहुन्छ । देशकै ठुलो नदी सप्तकोशी सुनसरीमै भए पनि नहरमा पानी पर्याप्त मात्रामा नआएकाले किसानलाई समस्या भएको स्थानीय किसानले बताएका छन् ।शङ्करपुर शाखा नहरमा सिँचाइका लागि पानीको माग गर्दै आएको भए पनि पालो सिस्टममा पानी आउने र कहिले आए पनि पर्याप्त मात्रामा नआउने भएकाले मकै बालीमा सिँचाइ गर्नका लागि समस्या भएको किसान सदानन्द यादवले बताउनुभयो । सुनसरीमा १८ हजार हेक्टर क्षेत्रफलमा गहुँ र १२ हजार हेक्टरमा मकै बाली लगाइएकोमा धेरै किसानलाई समस्या भएको यादवको कथन छ । यहाँ मकै, गहुँ र तरकारी बालीमा सिँचाइ अभावमा सुक्न लागेकाले शङ्करपुर शाखा नहरमा पर्याप्त पानीको माग गर्दै किसानले आन्दोलनमा समेत गरेका छन् । सुनसरी मोरङ सिँचाइ आयोजना विराटनगरसँग समन्वय गरेर फागुन १८ गतेपछि नहरमा पानी ल्याउने तयारी रहेको सुनसरीका प्रमुख जिल्ला अधिकारी वासुदेव घिमिरेले बताउनुभयो ।",
      "link": "https://gorkhapatraonline.com/news/194091",
      "image": "https://gorkhapatraonline.com/storage/media/340061/conversions/kisan-inaruwa-original-thumb.jpg"
    },
    {
      "slug": "194090",
      "title": "गहुँको नयाँ छ जात विकास",
      "timestamp": 1772323200000,
      "source": "gp",
      "content": "राष्ट्रिय गहुँबाली अनुसन्धान कार्यक्रमले तराई क्षेत्रका लागि जिङ्क गहुँ–१, जिङ्क गहुँ–२ र बोर्लग–२०२० जातको नयाँ गहुँको बिउ विकास गरेको छ । त्यसै गरी पहाडी क्षेत्रका लागि खुमलशक्ति, भेरीगङ्गा र हिमगङ्गाको जात विकास गरेको कार्यक्रमले जनाएको छ ।",
      "longContent": "बुटवल समाचारदाताबुटवल, फागुन १७ गते । राष्ट्रिय गहुँबाली अनुसन्धान कार्यक्रमले तराई क्षेत्रका लागि जिङ्क गहुँ–१, जिङ्क गहुँ–२ र बोर्लग–२०२० जातको नयाँ गहुँको बिउ विकास गरेको छ । त्यसै गरी पहाडी क्षेत्रका लागि खुमलशक्ति, भेरीगङ्गा र हिमगङ्गाको जात विकास गरेको कार्यक्रमले जनाएको छ । खाद्य सुरक्षासँगै पोषण सुरक्षालाई प्राथमिकतामा राख्दै पछिल्ला छ दशकमा ५४ वटा उन्नत गहुँका जात विकास गरेको कार्यक्रमको दाबी छ । हाल थप चार जातको गहुँको बिउ सिफारिसको चरणमा रहेका छन् भने १३ वटा पुराना जात सिफारिस सूचीबाट हटाइएको समेत कार्यक्रमले जनाएको छ । राष्ट्रिय गहुँबाली अनुसन्धान कार्यक्रम भैरहवाका संयोजक डा. रोशन बस्नेतले गहुँका यी जातमा जिङ्क र आइरनको मात्रा बढी पाइने तथा रोग, किरा र जलवायु परिवर्तनको असर सहन सक्ने क्षमता उच्च रहेकाले किसानले उत्पादन बढी लिन सक्ने बताउनुभयो । उहाँले नयाँ जातबाट प्रतिहेक्टर साढे पाँच टनसम्म उत्पादन लिन सकिने बताउनुभयो । उहाँले उन्नत जात प्रभावकारी रूपमा किसानसम्म पु¥याउन सके र मलखाद तथा सिँचाइको उचित व्यवस्थापन गर्न सके देश गहुँमा आत्मनिर्भर मात्र होइन, निर्यात गर्ने अवस्थासम्म पुग्न सक्ने बताउनुभयो । कार्यक्रमले रुपन्देहीका गहुँ किसानलक्षित गर्दै एक हप्तासम्म सैद्धान्तिक र प्रयोगात्मक विधिबाट उन्नत गहुँ खेती प्रविधिसम्बन्धी तालिम दिएको छ । तालिममा २५ जना गहुँ खेती गर्ने कृषकको सहभागिता थियो । तालिममा सहभागी अधिकांश कृषकलाई नयाँ विकास गरिएका गहुँका जातबारेसमेत थाहा नभएको कृषकले बताएका छन् ।  रुपन्देहीको मर्चवारका गहुँ खेती गर्ने कृषक अजयकुमार यादवलाई आफूले कुन गहुँ छरेको भन्ने पनि थाहा नभएको बताउँदै तालिममा उपयुक्त जात छनोट कसरी गर्ने, बिउ उपचार, समयमै रोपाइँ र लाइनमा छर्ने विधिको विषयमा सिक्न पाउँदा अब उत्पादन बढाउन सकिने विश्वास लागेको जनाउनुभयो । कृषक यादवले माटो परीक्षण गरेर सन्तुलित मलखाद कसरी प्रयोग गर्ने, सिँचाइ व्यवस्थापन, रोग र किरा व्यवस्थापन, झार नियन्त्रण, कटानी र भण्डारण जस्ता कुरा तालिममा सिक्न पाएको बताउनुभयो । रुपन्देहीका गहुँ किसानमध्ये धेरैले अहिले पनि भारतबाटै गहुँको बिउ ल्याउने गरेका छन् तर नेपालमै विकास गरिएको उन्नत गहँुको बिउबाट धेरै उत्पादन लिन सकिने संयोजक डा. बस्नेतले बताउनुभयो । रुपन्देहीको सम्मरीमाई गाउँपालिकाका किसान रामभरोस कुर्मीले अहिलेसम्म परम्परागत तरिकाले गहुँ खेती गर्दै आएको बताउनुभयो । तालिम पाएपछि अब उन्नत तरिकाले गहुँ खेती गर्दा उत्पादनमा वृद्धि हुने आशा व्यक्त गर्नुभयो । किसानलाई गहुँ उत्पादनमा प्रोत्साहित गर्ने उद्देश्यका साथ राष्ट्रिय गहुँबाली अनुसन्धान कार्यक्रमले एकहप्ते तालिम आयोजना गरेको हो ।  तालिममा कृषकले उन्नत जातको प्रमाणित बिउ छनोट गर्ने विधि, छर्ने तरिका, सन्तुलित मलखाद व्यवस्थापन, समयमै सिँचाइ, रोग तथा किरा व्यवस्थापनबारे प्राविधिक ज्ञान पाएका छन् ।",
      "link": "https://gorkhapatraonline.com/news/194090",
      "image": "https://gorkhapatraonline.com/storage/media/340060/conversions/gahu-original-thumb.jpg"
    },
    {
      "slug": "194075",
      "title": "मध्यपूर्वमा तनाव : विभिन्न सातवटा अन्तर्राष्ट्रिय विमानस्थलमा हवाई उडान रद्द",
      "timestamp": 1772236800000,
      "source": "gp",
      "content": "हवाई उडानमा प्रतिबन्ध लगाइएका कारण त्रिभुवन अन्तरराष्ट्रिय विमानस्थलबाट विभिन्न सातवटा अन्तरराष्ट्रिय विमानस्थलमा हुँदै आएका अन्तरराष्ट्रिय उडान रद्द भएका छन्।",
      "longContent": "काठमाडौँ, फागुन १६ गते। मध्यपूर्वमा तनाव बढेपछि हवाई उडानमा प्रतिबन्ध लगाइएका कारण त्रिभुवन अन्तर्राष्ट्रिय विमानस्थलबाट विभिन्न सातवटा अन्तरराष्ट्रिय विमानस्थलमा हुँदै आएका अन्तर्राष्ट्रिय उडान रद्द भएका छन्।सारजहा, दोहा, दुबै, कुबेत सिटी, अबुधाबी, कतार तथा दमाम विमानस्थलमा हवाई उडानमा प्रतिबन्ध लगाइएका कारण त्रिभुवन अन्तर्राष्ट्रिय विमानस्थलबाट आज दिउँसो र रातिका सबै उडान रद्द गरिएका त्रिभुवन अन्तरराष्ट्रिय विमानस्थलमा महाप्रबन्धक टेकनाथ सिटौलाले जानकारी दिनुभयो।उहाँले भन्नुभयो, “सारजहा, दोहा, दुबै, कुबेतसिटी, अबुधाबी, कतार र कतार विमानस्थलमा हवाई उडानमा प्रतिबन्ध लगाइएकाले नेपालबाट दिउँसो र राति हुने सबै उडान रद्द गरिएका छन्। उडानहरु कहिले खुल्छन् भन्नेबारे अर्को निर्णय भएपछि जानकारी गराइने छ।”यसैगरी, यात्रुलाई आफ्नो उडानका लागि विमानस्थल जानुभन्दा अगाडि सम्बन्धित वायुसेवा कम्पनीमा सम्पर्क गरेर मात्र जान विमानस्थल कार्यालयले आग्रह गरेको छ। रासस",
      "link": "https://gorkhapatraonline.com/news/194075",
      "image": "https://gorkhapatraonline.com/storage/media/340044/conversions/udan-original-thumb.jpg"
    },
    {
      "slug": "194074",
      "title": "दक्ष प्राविधिक उत्पादन गर्न १८ महिने ईभी पाठ्यक्रम तयार गरिँदै",
      "timestamp": 1772236800000,
      "source": "gp",
      "content": "सरकारी र निजी क्षेत्रको सहकार्यमा ईभी प्रशिक्षण",
      "longContent": "काठमाडौँ, फागुन १६ गते । नेपालमा विद्युतीय सवारीसाधन (ईभी) सम्बन्धी प्राविधिक जनशक्ति उत्पादन गर्ने पहिलो औपचारिक प्रशिक्षण कार्यक्रम सञ्चालन हुने भएको छ । काठमाडौँ विश्वविद्यालय स्कुल अफ एजुकेसन (कुसोड) र स्विट्जरल्यान्डको ईटीएच जुरिचको संयुक्त पहलमा सञ्चालित ‘आईल्याब–२०२५’ अन्तर्गत यो प्रक्रिया अघि बढेको हो ।बागमती प्रदेशको प्राविधिक तथा व्यावसायिक शिक्षा एवम् तालिम परिषद् (पीसीटीभीईटी) र नेपाल उद्योग परिसङ्घ (सीएनआई) लगायत निजी क्षेत्रको सहकार्यमा यो कार्यक्रम सञ्चालन हुन लागेको हो । शङ्खरापुर बहुप्राविधिक शिक्षालयमा आवश्यक पूर्वाधार पूरा गरी बजारको मागअनुसार युवा जनशक्ति उत्पादन गर्ने उद्देश्यले प्रक्रिया सुरु गरिएको छ ।आईल्याब बागमती प्रदेशका संयोजक रमेश दुलालका अनुसार स्थानीय सरकार, प्रदेश सरकार र निजी क्षेत्रको संयुक्त सहकार्यमा ईभी प्रशिक्षणलाई औपचारिक रूपमा सञ्चालन गर्ने यो नेपालकै पहिलो प्रयास हो । यसअघि छोटो अवधिको ३ सय ९० घण्टाको तालिम गोकर्णेश्वर नगरपालिकाका २५ युवालाई दिइएको थियो । तर, प्रयोगात्मक अभ्यास पर्याप्त नभएको गुनासो आएपछि कम्तीमा १८ महिनाको ‘प्रि–डिप्लोमा’ कार्यक्रम अघि बढाइएको हो ।गोकर्णेश्वर नगरपालिकामा मात्र १ सयभन्दा बढी युवाले ईभी प्रशिक्षणका लागि रुचि देखाएको नगरपालिकाका शिक्षा अधिकृत एवं आईल्याब सदस्य सरिता शर्माले जानकारी दिनुभयो । सेक्टर स्किल्स कमिटीका सदस्य दीपेश पौडेलले नेपालमा ईभीको आयात बढिरहे पनि दक्ष प्राविधिकको अभाव रहेकाले यो कार्यक्रमले सो रिक्तता पूर्ति गर्ने विश्वास व्यक्त गर्नुभयो ।शङ्खरापुर बहुप्राविधिक शिक्षालयले ल्याब स्थापनाका लागि लागत अनुमान तयार पारिसकेको छ । पीसीटीभीईटीका प्रमुख कार्यकारी निर्देशक एवं आईल्याब सदस्य शान्ति लामाले लागत साझेदारीका लागि गोकर्णेश्वर र शङ्खरापुर नगरपालिकाका साथै नाडा अटोमोबाइल्स एसोसिएसन अफ नेपाल (नाडा) लाई पत्राचार गरिसकिएको बताउनुभयो । गोकर्णेश्वर नगरपालिकाका प्रमुख दीपककुमार रिसालले आगामी आर्थिक वर्ष २०८३/०८४ मा ईभी ल्याबका लागि बजेट विनियोजन गर्ने प्रतिबद्धता जनाउनुभएको छ । नाडाले पनि बजारको मागअनुसार यो पढाइ सान्दर्भिक भएको भन्दै व्यवसायीहरूबाट लागत साझेदारी सम्भव हुने उल्लेख गरेको छ ।बागमती प्रदेश, सामाजिक विकास मन्त्रालयका सचिव खुबीराम अधिकारीले ईभी क्षेत्रमा रोजगारी सिर्जना गर्न युवाहरूलाई दक्ष बनाउने विषय प्रदेशको प्राथमिकतामा रहेको बताउनुभयो । यो कार्यक्रमले नेपालमा ईभी क्षेत्रको विकासलाई गति दिनुका साथै युवा बेरोजगारी घटाउने अपेक्षा गरिएको छ ।",
      "link": "https://gorkhapatraonline.com/news/194074",
      "image": "https://gorkhapatraonline.com/storage/media/340043/conversions/ev-news-original-thumb.jpg"
    },
    {
      "slug": "194041",
      "title": "प्रदेश र स्थानीय तहको अनुदान कटौती गर्न मिल्दैन : वित्त आयोग",
      "timestamp": 1772236800000,
      "source": "gp",
      "content": "राष्ट्रिय प्राकृतिक स्रोत तथा वित्त आयोगले प्रदेश र स्थानीय तहमा जाने वित्तीय समानीकरण अनुदान कटौती नगर्न केन्द्र सरकारको ध्यानाकर्षण गराएको छ । यही फागुन ११ गतेको आयोगको बैठकले यस्तो निर्णय गरेको हो ।",
      "longContent": "काठमाडौँ, फागुन १६ गते । राष्ट्रिय प्राकृतिक स्रोत तथा वित्त आयोगले प्रदेश र स्थानीय तहमा जाने वित्तीय समानीकरण अनुदान कटौती नगर्न केन्द्र सरकारको ध्यानाकर्षण गराएको छ । यही फागुन ११ गतेको आयोगको बैठकले यस्तो निर्णय गरेको हो ।चालु आर्थिक वर्ष प्रथम छ महिनामा  सरकारले लक्ष्य अनुसार राजस्व सङ्कलन गर्न नसकेपछि प्रदेश र स्थानीय तहमा जाने वित्तीय समानीकरण शीर्षकको अनुदान कटौती गर्ने निर्णय गरेको थियो ।  महालेखा नियन्त्रक कार्यालयले गत माघ २७ गते सबै कोष तथा लेखा नियन्त्रक कार्यालयलाई परिपत्र गर्दै वित्तीय समानीकरण अनुदानको तेस्रो किस्ताबापतको रकम कटौती गर्न निर्देशन दिएको थियो । साथै, आयोगले वित्तीय समानीकरण अनुदानको परिमाण निर्धारण गर्ने अधिकार संविधान अनुसार आफूमा निहीत रहेको स्पष्ट पारेको छ । “संवैधानिक व्यवस्थामा निहीत अधिकार प्रयोग गरी आयोगले आर्थिक वर्ष २०८२-८३ का लागि सङ्घीय सञ्चित कोषबाट प्रदेश र स्थानीय सरकारलाई हस्तान्तरण गरिने वित्तीय समानीकरण अनुदानको परिमाण निर्धारण गरी सिफारिस गरेको र उक्त संवैधानिक व्यवस्थाको अधिनमा रही आयोगले गरेको सिफारिस नेपाल सरकारले अनिवार्य रूपमा कार्यान्वयन गर्नुपर्छ भन्ने आयोगको बुझाइ छ,” निर्णयमा उल्लेख छ । “तसर्थ आर्थिक वर्ष २०८२/८३ का लागि आयोगबाट भएको सिफारिस तथा सङ्घीय संसदबाट पारित बजेट बमोजिम रकम हस्तान्तरण गर्न अर्थ मन्त्रालयमार्फत नेपाल सरकारको ध्यानाकर्षण गराइन्छ ।”नेपालको संविधानको धारा ६० को उपधारा (३) अनुसार प्रदेश र स्थानीय तहले प्राप्त गर्ने वित्तीय हस्तान्तरणको परिमाण सिफारिस गर्ने व्यवस्था राष्ट्रिय प्राकृतिक स्रोत तथा वित्त आयोगमा निहीत छ ।  धारा २५१ को उपधारा (१) को खण्ड (ख) ले पनि सङ्घीय सञ्चित कोषबाट प्रदेश र स्थानीय सरकारलाई प्रदान गरिने वित्तीय समानीकरण अनुदान सिफारिस गर्ने अधिकार आयोगलाई दिएको छ । यी संवैधानिक व्यवस्था अनुसार आयोगले सिफारिस गरे अनुसार नै अनुदान उपलब्ध गराउनु पर्ने निष्कर्षमा आयोग पुगेको हो ।सरकारले भने लक्षित राजस्व सङ्कलन हुन नसक्दा अनुदान कटौती गर्नुपरेको जनाएको छ । “पुस मसान्तसम्म लक्ष्यको तुलनामा ८१ दशमलव ७५ प्रतिशत मात्र राजस्व सङ्कलन भएको र सोही अनुपातमा प्रदेश तथा स्थानीय तहलाई वित्तीय समानीकरण अनुदान हस्तान्तरण गर्न अर्थ मन्त्रालयबाट लेखि आएको छ,” महालेखा नियन्त्रक कार्यालयको परिपत्रमा उल्लेख छ । त्यस अनुसार तेस्रो त्रैमासिक किस्ताबापत हुने २५ प्रतिशत मध्ये २० दशमलव ४३ प्रतिशत, अर्थात् कुल स्वीकृत वार्षिक बजेटको ७० दशमलव ४३ प्रतिशत नबढ्ने गरी अनुदान हस्तान्तरण गर्न निर्देशन दिइएको छ ।अर्थ मन्त्रालयले चालु आर्थिक वर्षको बजेट कार्यान्वयनका लागि जारी गरेको ९५ बुँदे मार्ग दर्शनमा पहिलो र दोस्रो किस्ता सुरु अनुमान बमोजिम तथा तेस्रो र चौथो किस्ता राजस्व सङ्कलनको अवस्थाका आधारमा निर्धारण गरिने उल्लेख छ । अर्थका अनुसार यस वर्ष रु १५ खर्ब ३३ अर्ब ४४ करोड ६९ लाख आम्दानी गर्ने लक्ष्य राखिएकोमा पुस मसान्तसम्म पाँच खर्ब ८८ अर्ब ५१ करोड ४२ लाख अर्थात् ३८ दशमलव ३८ प्रतिशत मात्र सङ्कलन भएको छ । गत आर्थिक वर्षमा पनि अनुदान कटौती भएको थियो । त्यस बेला प्रदेश तथा स्थानीय तहले ठेक्का लागि सकेका र कार्यान्वयनमा गइसकेका योजना तथा कार्यक्रमको बजेट कटौती भएको भन्दै असन्तुष्टि जनाएका थिए । विरोधपछि महालेखा नियन्त्रक कार्यालयले तेस्रो किस्ता सम्बन्धी निर्णय संशोधन गर्दै केही रकम निकासा गरेको थियो । चौथो किस्तामा समेत कटौती हुँदा प्रदेश र स्थानीय तहले कुल स्वीकृत वार्षिक बजेटको ९१ दशमलव ७६ प्रतिशत मात्र प्राप्त गरेका थिए । रासस",
      "link": "https://gorkhapatraonline.com/news/194041",
      "image": "https://gorkhapatraonline.com/storage/media/339979/conversions/bitta-aayog-original-thumb.jpg"
    },
    {
      "slug": "193977",
      "title": "निर्वाचन बिदामा पनि श्रम स्वीकृति निरन्तर",
      "timestamp": 1772236800000,
      "source": "gp",
      "content": "सरकारले निर्वाचनको बिदामा समेत वैदेशिक रोजगारीमा जाने नेपाली श्रमिकका लागि श्रम स्वीकृतिको सेवालाई निरन्तरता दिने गरी व्यवस्था गरेको छ । वैदेशिक रोजगार विभागले वैदेशिक रोजगारीमा जाने टिकट भएका र नगइनहुने (आपत् परेका) श्रमिकलाई निर्वाचनका दिनमा समेत श्रम स्वीकृति जारी गरिने व्यवस्था मिलाइएको हो ।",
      "longContent": "गोरखापत्र समाचारदाता काठमाडौँ, फागुन १६ गते । सरकारले निर्वाचनको बिदामा समेत वैदेशिक रोजगारीमा जाने नेपाली श्रमिकका लागि श्रम स्वीकृतिको सेवालाई निरन्तरता दिने गरी व्यवस्था गरेको छ । वैदेशिक रोजगार विभागले वैदेशिक रोजगारीमा जाने टिकट भएका र नगइनहुने (आपत् परेका) श्रमिकलाई निर्वाचनका दिनमा समेत श्रम स्वीकृति जारी गरिने व्यवस्था मिलाइएको हो । विभागका महानिर्देशक मीरा आचार्यले नेपाली जाने श्रम गन्तव्य देशमा बिदा नहुने भएकाले त्यस्ता देशमा जानै पर्ने श्रमिकका लागि विभागमा रहेको टोलीमार्फत निर्वाचनकै दिनमा श्रम स्वीकृति लिन सकिने गरी व्यवस्था गरेको जानकारी दिनुभयो । यसका लागि विभागमा एउटा टोली रहने र त्यसैले आवश्यक परेको खण्डमा जुनसुकैबेला श्रम स्वीकृति दिने व्यवस्था भएको उहाँको भनाइ छ । उहाँका अनुसार श्रम स्वीकृति दिइने व्यवस्था मिलाउँछौँ । दसैँतिहार बिदाका बेला जस्तै विभागले भने श्रम स्वीकृतिका लागि टोली तयारी अवस्थामा राखेको जनाएको छ । विभागले देश निर्वाचनमा होमिएका बेलामा समेत दैनिक १८ पुनः श्रम स्वीकृति र पाँच सय नयाँ गरी दुई हजार तीन सय जनालाई श्रम स्वीकृति दिँदै आएको जनाएको छ । वैदेशिक रोजगारीमा जान श्रम स्वीकृति लिनेको दैनिक सङ्ख्या हेर्दा चुनावले वैदेशिक रोजगारीमा जाने युवा नरोकिएको सङ्ख्याले पुष्टि गरेको महानिर्देशक आचार्यले बताउनुभयो ।",
      "link": "https://gorkhapatraonline.com/news/193977",
      "image": "https://gorkhapatraonline.com/storage/media/339879/conversions/baideshik-rojgar-bibhag-original-thumb.jpg"
    },
    {
      "slug": "193975",
      "title": "विकासशीलमा स्तरोन्नतिको समय तीन वर्ष थप्न आग्रह",
      "timestamp": 1772236800000,
      "source": "gp",
      "content": "नेपाल उद्योग वाणिज्य महासङ्घका अध्यक्ष चन्द्रप्रसाद ढकालले सन् २०२६ नोभेम्बरका लागि तय गरिएको अतिकम विकसित मुलुकबाट नेपालको स्तरोन्नतिको समय थप्नुपर्ने बताउनुभएको छ ।  संयुक्त राष्ट्रसङ्घकी नवनियुक्त आवासीय संयोजक लिला पिटर याहियासँग शुक्रबार भएको भेटवार्तामा उहाँले मुलुक अझै संरचनात्मक रूपमा यो सङ्क्रमणका लागि तयार नभएकाले व्यावसायिक समुदायसँगको व्यापक परामर्शका आधारमा महासङ्घले स्तरोन्नतिलाई तीन वर्ष ढिलो गरी नोभेम्बर २०२९ सम्म सार्न औपचारिक माग गरेको बताउनुभयो ।",
      "longContent": "गोरखापत्र समाचारदाताकाठमाडौँ, फागुन १६ गते । नेपाल उद्योग वाणिज्य महासङ्घका अध्यक्ष चन्द्रप्रसाद ढकालले सन् २०२६ नोभेम्बरका लागि तय गरिएको अतिकम विकसित मुलुकबाट नेपालको स्तरोन्नतिको समय थप्नुपर्ने बताउनुभएको छ ।संयुक्त राष्ट्रसङ्घकी नवनियुक्त आवासीय संयोजक लिला पिटर याहियासँग शुक्रबार भएको भेटवार्तामा उहाँले मुलुक अझै संरचनात्मक रूपमा यो सङ्क्रमणका लागि तयार नभएकाले व्यावसायिक समुदायसँगको व्यापक परामर्शका आधारमा महासङ्घले स्तरोन्नतिलाई तीन वर्ष ढिलो गरी नोभेम्बर २०२९ सम्म सार्न औपचारिक माग गरेको बताउनुभयो ।नेपाल उद्योग वाणिज्य महासङ्घका अनुसार अध्यक्ष ढकालले नेपालको स्तरोन्नति केवल साङ्केतिक मात्र नभई दिगो र जनताका लागि लाभदायक होस् भन्ने सुनिश्चित गर्न महासङ्घ संयुक्त राष्ट्रसङ्घसँग मिलेर काम गर्न तयार रहेकोसमेत बताउनुभयो । उहाँले नेपालले प्रतिव्यक्ति आयको मापदण्ड सुरुमा पूरा नभएको र यस वर्ष मात्र आएर थोरैले मात्र पार गरेको र आर्थिक संवेदनशीलता अझै उच्च रहेकाले पनि निजी क्षेत्रले यो माग गरिरहेको स्पष्ट पार्नुभयो । “हाम्रो उद्देश्य प्रगति रोक्नु होइन, बरु स्तरोन्नति दिगो र आर्थिक रूपमा रूपान्तरणकारी होस् भन्ने सुनिश्चित गर्नु हो,” ढकालले स्पष्ट पार्नुभयो, “बैङ्कमा तरलता भए पनि निजी लगानीको इच्छाशक्ति कमजोर छ । यस्तो बेला हतारमा गरिने स्तरोन्नतिले अवरोध निम्त्याउन सक्छ ।”उहाँले नेपालसँगै अतिकम विकसित बङ्गलादेशले पनि तीन वर्ष थप समय मागेको सन्दर्भमा नेपालको निजी क्षेत्रको माग पनि सान्दर्भिक भएको बताउनुभयो । ढकालले साना तथा मझौला उद्योगले सामना गरिरहेका चुनौतीबारे जानकारी दिँदै कृषिमा आधारित करिब तीन लाख उद्योग युरोपेली बजारमा बढ्दो लागत र सहुलियत कटौतीबाट प्रभावित हुन सक्ने उल्लेख गर्नुभयो ।सो अवसरमा संयुक्त राष्ट्रसङ्घकी नवनियुक्त आवासीय संयोजक लिला पिटर याहियाले संयुक्त राष्ट्रसङ्घ नेपालको निजी क्षेत्र सुदृढ साझेदारीका लागि सधैँ सकारात्मक रहेको बताउनुभयो ।उहाँले २०२६ का लागि तय गरिएको अतिकम विकसित मुलुकबाट नेपालको स्तरोन्नतिको समय थप गर्नुपर्ने सन्दर्भमा संयुक्त राष्ट्रसङ्घ, विश्व बैङ्क, अन्तर्राष्ट्रिय मुद्राकोष, नेपाल सरकार र निजी क्षेत्र बसेर छलफल गरी निष्कर्षमा पुग्न सकिने विचार व्यक्त गर्नुभयो । “हामी नेपालको स्तरोन्नति होस् भन्ने चाहन्छौँ । यसका लागि मुख्य सरोकारवालाको धारणा महत्वपूर्ण रहन्छ । त्यसैले सबै सरोकारवालाबिच छलफल गरौँ,” उहाँले भन्नुभयो ।आवासीय संयोजक याहियाले नेपालमा युवा जनशक्ति भएको, विभिन्न क्षेत्रमा सम्भावना रहेकाले आर्थिक विकासका लागि नीतिगत स्थिरताका लागि पूर्वानुमानयोग्य नीति र राष्ट्रिय संस्थामाथिको विश्वास आवश्यक रहेकामा जोड दिनुभयो ।उहाँले आयात प्रतिस्थापन र निर्यात प्रवर्धनका लागि सोही अनुरूपको रणनीति तय गर्नुपर्ने सुझावसमेत दिनुभयो । ढकालले विगतमा महासङ्घको पहलमा नीतिगत स्थायित्व र लगानीमैत्री वातावरण निर्माणका लागि कानुन संशोधन गरिएको बताउँदै आसन्न निर्वाचनमा पनि सबै दललाई अर्थतन्त्रलाई केन्द्रमा राख्न र आर्थिक प्राथमिकता राजनीतिक चक्रभन्दा बाहिर पनि स्थिर रहने सुनिश्चित गर्न महासङ्घले आग्रह गरेको जानकारी गराउनुभयो ।",
      "link": "https://gorkhapatraonline.com/news/193975",
      "image": "https://gorkhapatraonline.com/storage/media/339877/conversions/Chandra-PHOTO-2026-02-27-17-55-05-original-thumb.jpg"
    },
    {
      "slug": "193974",
      "title": "बजेट निर्माणको काम सुरु",
      "timestamp": 1772236800000,
      "source": "gp",
      "content": "सरकारले आगामी आर्थिक वर्ष २०८३/८४ को बजेट निर्माण थालेको छ । त्यसका लागि अर्थ मन्त्रालयका लागि राजस्व परामर्श समिति गठन गरेको छ भने यही फागुन ७ गते नै राष्ट्रिय योजना आयोगले बजेटको सिलिङ सरकारलाई दिएको छ ।",
      "longContent": "गोरखापत्र समाचारदाताकाठमाडौँ, फागुन १६ गते । सरकारले आगामी आर्थिक वर्ष २०८३/८४ को बजेट निर्माण थालेको छ । त्यसका लागि अर्थ मन्त्रालयका लागि राजस्व परामर्श समिति गठन गरेको छ भने यही फागुन ७ गते नै राष्ट्रिय योजना आयोगले बजेटको सिलिङ सरकारलाई दिएको छ ।अर्थमन्त्री रामेश्वर खनालले शुक्रबार आगामी आवको बजेट निर्माणका लागि राजस्व परामर्श समिति गठन गरेका गर्नुभएको हो । अर्थ मन्त्रालयका राजस्व सचिव भूपाल बरालको संयोजकत्वमा सुझाव दिन सो समिति गठन गरिएको हो । समितिका सदस्यमा त्रिभुवन विश्वविद्यालयको अर्थशास्त्र केन्द्रीय विभागका विभागीय प्रमुख वा वरिष्ठ प्राध्यापक, उद्योग, वाणिज्य तथा आपूर्ति मन्त्रालयका सहसचिव, नेपाल राष्ट्र बैङ्कका कार्यकारी निर्देशक, अर्थ मन्त्रालयबाट मनोनीत दुई जना विज्ञ (एक अर्थविज्ञ र एक करविज्ञ) रहेको अर्थ मन्त्रालयका प्रवक्ता टङ्कप्रसाद पाण्डेयले जनाउनुभएको छ ।उहाँका अनुसार समितिमा निजी क्षेत्रबाट नेपाल उद्योग वाणिज्य महासङ्घ, नेपाल उद्योग परिसङ्घ, नेपाल चेम्बर अफ कमर्स, नेपाल उद्योग व्यापार महासङ्घ, नेपाल घरेलु तथा साना उद्योग महासङ्घ र नेपाल आर्थिक सङ्घका अध्यक्ष वा उनीहरूले तोकेका वरिष्ठ पदाधिकारी सदस्य रहने छन् । अर्थ मन्त्रालयले गठन गरेको समितिको कार्यक्षेत्रमा आयकर, मूल्य अभिवृद्धि कर (भ्याट), अन्तःशुल्क, डिजिटल सेवा कर, इकमर्स करलगायत आन्तरिक करसम्बन्धी नीतिगत र कानुनी सुधारबारे सुझाव दिने रहेको छ । यस्तै करका दर पुनरवलोकन, प्रक्रया सरलीकरण, कर प्रणाली सुधार र राजस्व प्रशासनमा आवश्यक सुधारका विषय पनि समितिको कार्यक्षेत्रमा पर्ने प्रवक्ता पाण्डेयद्वारा जारी विज्ञप्तिमा उल्लेख छ ।करको दायरा विस्तार, राजस्व सङ्कलन प्रक्रियामा गरिनुपर्ने समसामयिक सुधार नयाँ कर लागु गर्ने तथा कुनै कर खारेज गर्नुपर्ने भएमा अध्ययन अनुसन्धान एवं सम्बन्धित क्षेत्रका विशेषज्ञ, उद्योगी व्यवसायसँग समेत छलफल गरी आवश्यक सुझाव पेस गर्नुपर्ने छ । भन्सार दर पुनरवलोकन, आन्तरिक उद्योग संरक्षण, व्यापार सहजीकरण, सीमा व्यवस्थापन, राजस्व चुहावट नियन्त्रण, विदेशी विनिमय नियमन र आर्थिक अपराध नियन्त्रणका उपायबारे पनि समितिले अध्ययन गर्ने छ ।  औद्योगिक प्रवर्धन तथा संरक्षण, वाणिज्य, आयातनिर्यात तथा वैदेशिक व्यापार, सेवा व्यापार, आपूर्ति व्यवस्थापन तथा लगानी प्रवर्र्धनका लागि गर्नुपर्ने नीतिगत र कानुनी सुधार, प्रकियागत सरलीकरण र कर तथा गैरकर प्रोत्साहनसमेतका विषयमा सुझाव प्रदान गर्नुपर्ने छ । यस्तै कृषि, ऊर्जा, पर्यटन, उद्योग, वाणिज्य, लगानी प्रवर्र्धन, बैङ्क तथा वित्तीय संस्था, बिमा, सहकारी, पुँजी बजार, घरजग्गा कारोबारलगायत क्षेत्रका समस्या र समाधानका उपायबारे सुझाव दिने जिम्मेवारी पनि विभिन्न नौ वटा उपसमितिलाई दिइएको छ ।यस्तै सङ्घ, प्रदेश र स्थानीय तहबिचको कर प्रणालीमा देखिएको दोहोरोपना, गैरकर राजस्वको क्षेत्र पहिचान र राजस्व बाँडफाँट प्रणाली सुधारका विषयमा पनि समितिकेन्द्रित हुने छ । समष्टिगत आर्थिक अवस्था, राजस्व सङ्कलनको सम्भाव्यता, नयाँ कर लागु गर्ने वा खारेज गर्ने विषयमा अध्ययन गरी आवश्यक सिफारिस गर्ने काम पनि समितिले गर्ने छ ।",
      "link": "https://gorkhapatraonline.com/news/193974",
      "image": "https://gorkhapatraonline.com/storage/media/339876/conversions/aattha-new-bhawan-original-thumb.jpg"
    },
    {
      "slug": "193973",
      "title": "डिजिटल इकोनोमीका लागि रणनीतिक लगानी अपरिहार्य",
      "timestamp": 1772236800000,
      "source": "gp",
      "content": "लगानी बोर्ड नेपालका प्रमुख कार्यकारी अधिकृत सुशील ज्ञवालीले डिजिटल इकोनोमीबाट पर्याप्त लाभ लिन रणनीतिक लागानी अपरिहार्य रहेको बताउनुभएको छ ।   भारतमा आयोजित नेपाल–भारत टेक फोरम २०२६ लाई भर्चुअल सम्बोधन गर्दै प्रमुख कार्यकारी अधिकृत ज्ञवालीले डिजिटल इकोनोमीमा व्यापाक सम्भावना रहेको बताउनुभयो । उहाँले उक्त सम्भावनालाई मूर्त रूप दिन योजनाबद्ध र दीर्घकालीन लगानी आवश्यक रहेको धारणा पनि व्यक्त गर्नुभयो ।",
      "longContent": "गोरखापत्र समाचारदाताकाठमाडौँ, फागुन १६ गते । लगानी बोर्ड नेपालका प्रमुख कार्यकारी अधिकृत सुशील ज्ञवालीले डिजिटल इकोनोमीबाट पर्याप्त लाभ लिन रणनीतिक लागानी अपरिहार्य रहेको बताउनुभएको छ । भारतमा आयोजित नेपाल–भारत टेक फोरम २०२६ लाई भर्चुअल सम्बोधन गर्दै प्रमुख कार्यकारी अधिकृत ज्ञवालीले डिजिटल इकोनोमीमा व्यापाक सम्भावना रहेको बताउनुभयो । उहाँले उक्त सम्भावनालाई मूर्त रूप दिन योजनाबद्ध र दीर्घकालीन लगानी आवश्यक रहेको धारणा पनि व्यक्त गर्नुभयो । डिजिटल इकोनोमीका लागि नेपाल तयार रहेको उल्लेख गर्दै प्रमुख कार्यकारी अधिकृत ज्ञवालीले सरकारले डिजिटल नेपालको फ्रेमवर्कसहित विभिन्न कानुनी, नीतिगत तथा संस्थागत संरचना विकास गरेको जानकारी दिनुभयो । उहाँले आर्टिफिसियल इन्टेलिजेन्सलगायतका उदीयमान प्रविधिका पूर्वाधारका लागि आवश्यक ऊर्जा सस्तो दरमा उपलब्ध हुन सक्ने, प्रविधिमैत्री युवाशक्तिको सम्भावना, उच्च पहाडी तथा हिमाली क्षेत्रमा प्रकृतिक कुलिङ प्रणाली उपलब्ध हुन सक्ने भएकाले डेटा सेन्टर, आइटी पार्कलगायतका क्षेत्रमा लगानीका लागि नेपाल विश्वको आकर्षक गन्तव्य स्थल बन्न सक्ने धारणा व्यक्त गर्नुभयो । प्रमुख कार्यकारी अधिकृत ज्ञवालीले डिजिटल इकोनोमी, आइटी क्षेत्रलगायतमा लगानी वृद्धि गरी अधिकतम लाभ लिन नेपाल र भारत सरकारका साथै निजी क्षेत्रबिच व्यावसायिक तहमा समानान्तर र व्यवस्थित पहल आवश्यक रहेको बताउनुभयो । कार्यक्रममा भारतका विदेश मन्त्रालयका अतिरिक्त सचिव मुनु महावीर जी, भारतका लागि नेपालका राजदूत डा. शङ्कर शर्मा, नेपालका लागि भारतका पूर्वराजदूत मञ्जीवसिंह पुरीलगायत क्षेत्रका विज्ञहरूको सहभागिता थियो ।",
      "link": "https://gorkhapatraonline.com/news/193973",
      "image": "https://gorkhapatraonline.com/storage/media/339875/conversions/Sushil-Jyanwali-original-thumb.jpg"
    },
    {
      "slug": "193972",
      "title": "राजनीतिक दलको आय : चन्दा तथा सहयोग प्रमुख स्रोत",
      "timestamp": 1772236800000,
      "source": "gp",
      "content": "राजनीतिक दलले आफ्नो आम्दानीको उल्लेखनीय हिस्सा चन्दा तथा सहयोगबाट प्राप्त गरे पनि प्राप्त भएको चन्दा तथा सहयोगलाई पारदर्शी बनाएका छैनन् । प्रमुख राजनीतिक दलले चन्दा तथा सहयोगबाट नै करोडौँ रुपियाँ प्राप्त गर्दै आएका छन् ।  कानुनमा दलले कुनै व्यक्ति वा सङ्गठित संस्थाबाट २५ हजार रुपियाँभन्दा बढी आर्थिक सहयोग प्राप्त गर्दा बैङ्किङ चेक वा बैङ्किङ ट्रान्सफरमार्फत मात्र गर्नुपर्ने स्पष्ट उल्लेख छ तर करोडौँ चन्दा तथा सहयोग प्राप्त गर्ने दलले आफ्नो आयव्ययको विवरण बुझाउँदा प्राप्त गरेको चन्दा तथा सहयोगलाई पारदर्शी बनाएका छैनन् ।",
      "longContent": "काठमाडौँ, फागुन १६ गते । राजनीतिक दलले आफ्नो आम्दानीको उल्लेखनीय हिस्सा चन्दा तथा सहयोगबाट प्राप्त गरे पनि प्राप्त भएको चन्दा तथा सहयोगलाई पारदर्शी बनाएका छैनन् । प्रमुख राजनीतिक दलले चन्दा तथा सहयोगबाट नै करोडौँ रुपियाँ प्राप्त गर्दै आएका छन् ।  कानुनमा दलले कुनै व्यक्ति वा सङ्गठित संस्थाबाट २५ हजार रुपियाँभन्दा बढी आर्थिक सहयोग प्राप्त गर्दा बैङ्किङ चेक वा बैङ्किङ ट्रान्सफरमार्फत मात्र गर्नुपर्ने स्पष्ट उल्लेख छ तर करोडौँ चन्दा तथा सहयोग प्राप्त गर्ने दलले आफ्नो आयव्ययको विवरण बुझाउँदा प्राप्त गरेको चन्दा तथा सहयोगलाई पारदर्शी बनाएका छैनन् । राजनीतिक दलले निर्वाचन आयोगमा आर्थिक वर्ष २०८१/८२ को आयव्ययको विवरण बुझाएका छन् । दलले बुझाएका विवरण अनुसार आर्थिक वर्ष २०८१/८२ मा नेपाली कांग्रेस र राष्ट्रिय स्वतन्त्र पार्टी (रास्वपा) सबैभन्दा बढी चन्दा तथा सहयोग प्राप्त गर्ने दल हुन् । नेकपा (एमाले) ले विशेष सहयोग शीर्षकमा सो रकम जनाएको हो । निर्वाचन आयोगका सहायक प्रवक्ता सीता पुन श्रीसले दलले बुझाएका लेखा परीक्षण प्रतिवेदन सम्बन्धमा आयोगले महालेखा परीक्षकको कार्यालयबाट थप जाँचबुझ गराउँदै आएको बताउनुभयो । “जाँचबुझबाट आएको प्रतिवेदन वा कैफियतका आधारमा दललाई आयोगले जवाफ माग्ने हो,” उहाँले बताउनुभयो । आयोगमा बुझाइएको विवरण अनुसार रास्वपाले दुई करोड ५४ लाख २५ हजार ५४ रुपियाँ चन्दा तथा सहयोगबाट आम्दानी गरेको हो । नेपाली कांग्रेसले एक करोड १९ लाख १२ हजार एक रुपियाँ चन्दा तथा सहयोग प्राप्त गरेको छ । आव २०८०/८१ मा कांग्रेसले एक करोड ७३ लाख रुपियाँ चन्दा तथा सहयोगबाट प्राप्त गरेको थियो । एमालेले गत आवमा १० लाख ६३ हजार १०८ रुपियाँ सहयोग प्राप्त ग¥यो भने आव २०८०/८१ मा ६२ लाख २४ हजार ५२० रुपियाँ सहयोग प्राप्त गरेको थियो । राजनीतिक दलसम्बन्धी ऐनको दफा ३७ मा दलको कोष रहने र सो कोषमा दलले स्वैच्छिक आर्थिक सहयोग प्राप्त गर्न सक्ने उल्लेख छ । साथै सदस्यता शुल्क वा सदस्यता नवीकरण शुल्कबापत विधानबमोजिम प्रत्येक सदस्यबाट दलले शुल्क लिन पाउने व्यवस्था छ । सोही ऐनको दफा ३८ ले आर्थिक सहयोग लिन पाउने र नपाउने व्यवस्थालाई थप प्रस्ट्याएको छ । जस अनुसार सरकारी कार्यालय वा निकाय, सरकारको नियन्त्रणमा रहने सङ्गठित संस्था, सर्वसाधारणको सेयर रहेको पब्लिक लिमिटेड कम्पनी, सामुदायिक विश्वविद्यालय, विद्यालय वा प्राज्ञिक वा शैक्षिक संस्था, राष्ट्रिय तथा अन्तर्राष्ट्रिय गैरसरकारी संस्था, विदेशी सरकार, संस्था वा व्यक्ति वा व्यक्ति, नाम नखुलेको व्यक्ति वा संस्थाबाट दलले सहयोग लिन पाउन्न । सोविपरित दलले आर्थिक सहयोग प्राप्त गरे स्वैच्छिक आर्थिक सहयोग दिने व्यक्ति वा संस्थालाई त्यस्तो सहयोग बराबरको रकम जरिबाना गर्न सकिने दफा ५४ मा उल्लेख छ तर दलले प्राप्त गरेको सहयोग सम्बन्धमा जाँचबुझ नहुँदा प्राप्त गरेको सहयोगको स्रोत नै पहिचान हुन सकेको छैन । ऐनमा लिन नहुने आर्थिक सहयोग कुनै दलले प्राप्त गरेको प्रमाणसहितको उजुरी परेमा वा दलले त्यस्तो रकम प्राप्त गरेको छ भनी विश्वास गर्नुपर्ने मनासिब कारण भएमा आयोगले त्यस सम्बन्धमा जाँचबुझ गर्ने उल्लेख छ । दफा ३९ ले जाँचबुझबाट दलले त्यसरी रकम प्राप्त गरेको देखिएमा आयोगले त्यस्तो रकम आयोगमा दाखिला गर्न सम्बन्धित दललाई आदेश दिने व्यवस्था छ तर हालसम्म दलले प्राप्त गरेको सहयोग सम्बन्धमा सो दफाबमोजिम जाँचबुझ भएको छैन । दलले आर्थिक सहयोग प्राप्त गर्दा त्यसको रसिद दिनुपर्ने, दलबाट कुनै आर्थिक वा व्यक्तिगत फाइदा लिने सर्त गरी प्रदान गर्न र त्यस्तो फाइदा दिने गरी दलले सहयोग प्राप्त गर्न नहुने कानुनमा व्यवस्था छ । लेभी र चन्दा दलीय आम्दानीको मुख्य हिस्साप्रमुख राजनीतिक दलले गत आर्थिक वर्षमा करोडौँ आम्दानी गरेका छन् । दलले नयाँ सदस्यता वितरण, नवीकरण र संसद् तथा जनप्रतिनिधिबाट उठाइएको लेभी र चन्दा सहयोगबाट आम्दानी गरेका छन् । विघटित प्रतिनिधि सभाको सबैभन्दा ठुलो दल नेपाली कांग्रेस, दोस्रो ठुलो दल नेकपा (एमाले) तथा नेकपा (माओवादी केन्द्र) र राष्ट्रिय स्वतन्त्र पार्टीको गत वर्षको भन्दा यस वर्षको आम्दानीमा वृद्धि भएको छ । राजनीतिक दलले निर्वाचन आयोगमा बुझाएको आर्थिक वर्ष २०८१/८२ को आयव्ययको विवरण अनुसार नेकपा (एमाले) ले सो आर्थिक वर्षमा सबैभन्दा बढी आम्दानी गरेको छ । एमालेले गत वर्ष छ करोड ३६ लाख ६९ हजार ८३२ रुपियाँ आम्दानी गरेको छ । सो दलको आव २०८०/८१ को आम्दानी मात्र एक करोड ५२ लाख ६१ हजार ९५९ रुपियाँ थियो । सदस्यता, लेभी र जनप्रतिनिधिबाट प्राप्त भएको रुपियाँ एमालेको आम्दानीको प्रमुख स्रोत हो । उसले सदस्यता र लेभीबाट मात्रै करिब चार करोड ५४ लाख १८ हजार ९२७ रुपियाँ प्राप्त गरेको हो । एमालेले जनप्रतिनिधिबाट एक करोड नौ लाख ९२ हजार प्राप्त गरेको छ । राजनीतिक दलसम्बन्धी ऐनको दफा ४० ले दलले आर्थिक वर्ष समाप्त भएको छ महिनाभित्र आफ्नो आयव्ययको लेखा परीक्षण कानुनबमोजिम इजाजत प्राप्त लेखा परीक्षकबाट लेखा परीक्षण गराई एक महिनाभित्र आयोगमा पेस गर्नुपर्ने व्यवस्था गरेको छ । सो व्यवस्थाबमोजिम माघभित्र दलले आआफ्ना लेखा परीक्षण प्रतिवेदन आयोगमा बुझाएका छैनन् । आयोगमा नेपाली कांग्रेसले बुझाएको विवरण अनुसार गत आर्थिक वर्षमा सो दलले तीन करोड ८८ लाख १० हजार ६३२ रुपियाँ आम्दानी गरेको छ । आर्थिक वर्ष २०८०÷८१ मा सो दलले दुई करोड ५९ लाख आठ हजार ७७५ रुपियाँ आम्दानी गरेको थियो । सदस्यता, लेभी र नवीकरणबाट नेपाली कांग्रेसले दुई करोड ६५ लाख ४२ हजार ५५ रुपियाँ तथा चन्दा सहयोगबाट एक करोड १९ लाख १२ हजार एक रुपियाँ आम्दानी गरेको छ । नेकपा (माओवादी केन्द्र) ले गत आर्थिक वर्षमा दुई करोड दुई लाख ७० हजार ३९ रुपियाँ आम्दानी गरेको छ । सोअघि २०८०÷८१ मा माओवादी केन्द्रले एक करोड ८६ लाख ५३ हजार १४६ रुपियाँ आम्दानी गरेको थियो । सो दल हाल नेकपा (एकीकृत समाजवादी) सँग एकीकरण गरी नेपाली कम्युनिस्ट पार्टी गठन गरेको हो । माओवादी केन्द्रले सदस्यता, लेभी र नवीकरणबाट सो दलले एक करोड ७६ लाख ४४ हजार १३९ रुपियाँ आम्दानी गरेको हो । चन्दा तथा सहयोगबापत माओवादी केन्द्रले चार हजार ६०० रुपियाँ प्राप्त गरेको छ । रास्वपाको कुल आम्दानी चार करोड ४१ लाख १८ हजार ७७१ रुपियाँ छ । आव २०८०/८१ मा सो दलको आम्दानी तीन करोड ७९ लाख ५९ हजार ४८७ रुपियाँ थियो । सदस्यता, लेभी र नवीकरण शीर्षकमा रास्वपाले एक करोड ८५ लाख ६८ हजार ११७ रुपियाँ प्राप्त गरेको छ ।",
      "link": "https://gorkhapatraonline.com/news/193972",
      "image": "https://gorkhapatraonline.com/storage/media/339874/conversions/election-commission-nepal-original-thumb.jpg"
    },
    {
      "slug": "193968",
      "title": "लोकमार्ग र जलविद्युत् निर्माण",
      "timestamp": 1772236800000,
      "source": "gp",
      "content": "यही फागुन २१ गतेको प्रतिनिधि सभा सदस्य निर्वाचनमा सुदूरपश्चिम प्रदेशका प्रायः उम्मेदवारले भारतको तिकुनियादेखि चीनको तिब्बतसँग जोड्ने लोकमार्गदेखि ठुला विद्युत् आयोजना बनाउने राष्ट्रिय महत्वका योजनालाई चुनावी प्रतिबद्धतामा समेटेका छन् ।",
      "longContent": "प्रकाशविक्रम शाह/एकिन्द्र तिमिल्सेनाधनगढी, फागुन १६ गते । यही फागुन २१ गतेको प्रतिनिधि सभा सदस्य निर्वाचनमा सुदूरपश्चिम प्रदेशका प्रायः उम्मेदवारले भारतको तिकुनियादेखि चीनको तिब्बतसँग जोड्ने लोकमार्गदेखि ठुला विद्युत् आयोजना बनाउने राष्ट्रिय महत्वका योजनालाई चुनावी प्रतिबद्धतामा समेटेका छन् । मुख्य दलका घोषणापत्रमा सेती र महाकाली लोकमार्गमार्फत सुदूरपश्चिम प्रदेशका तराई, पहाड र हिमाली सीमानाका जोड्ने परिकल्पना देखिन्छन् । उनीहरूले कैलाली र कञ्चनपुरलाई बझाङको उरैभन्ज्याङ हुँदै तिब्बतको ताक्लाकोट नाकासित जोड्न पहल गर्ने प्रतिबद्धता व्यक्त गरेका छन् । सेती र महाकाली लोकमार्ग निर्माण सुरु भएको १७ वर्ष पुगिसकेको छ । यी दुई सडक सञ्चालनमा आएपछि समग्र सुदूरपश्चिम प्रदेशको विकासमा गतिलो इँटा थपिने अपेक्षासमेत गरिएको छ । राजनीतिक दल मात्रै नभएर उद्योग वाणिज्य सङ्घ, निर्माण व्यवसायी सङ्घ, पर्यटन क्षेत्रका सङ्घ संस्थालगायत निजी क्षेत्रले पनि हरेक सानाठुला मञ्चमा सेती र महाकाली लोकमार्ग निर्माणको बहस गर्दै आएका छन् तर अहिलेसम्म यी दुवै लोकमार्ग निर्माणको गति सुस्त छ । महाकाली लोकमार्ग ४१७ र सेती लोकमार्ग ३५९ किलोमिटर लामो रहेका छन् । आसन्न निर्वाचनमा प्रायः ठुला दलका उम्मेदवारले यी दुवै सडक निर्माणका लागि पहल गर्ने प्रतिबद्धता व्यक्त गरिरहेका छन् । नेपाल कम्युनिस्ट पार्टी (एमाले) का उपमहासचिव तथा कैलाली क्षेत्र नम्बर ४ का उम्मेवार लेखराज भट्ट सेती लोकमार्गको छिटो निर्माणलाई आफूले प्राथमिकतामा राखेको बताउनुहुन्छ । दुई लोकमार्गलाई नेपाली कम्युनिस्ट पार्टी (नेकपा) को घोषणापत्रमा पनि समेटिएको छ । आफू त्यसको कार्यान्वयनका लागि लाग्ने डोटीबाट नेकपाका उम्मेदवार रहनुभएका त्रिलोचन भट्टले बताउनुभयो ।अछाम क्षेत्र नम्बर १ का नेपाली कांग्रेसका उम्मेदवार भरतकुमार स्वाँरले सेती लोकमार्गलाई प्राथमिकतामा राख्नुभएको छ । कैलाली, डोटी, अछाम, बाजुरा हुँदै बझाङसम्मको सेती लोकमार्गको निर्माणले आर्थिक विकासको गतिसमेत वृद्धि गर्ने उहाँको विश्वास छ । कैलाली क्षेत्र नम्बर ४ का एमालेका उम्मेवार भट्ट, कैलालीकै क्षेत्र नम्बर ५ का नेकपाका प्रेम आलेमगर, डोटीका नेपाली कांग्रेसका भरतबहादुर खड्का र डोटीकै नेकपाका त्रिलोचन भट्टले धनगढी, खुटिया, दिपायल सुरुङमार्गसहितको ९२ किलोमिटरको फास्ट ट्र्याक सडकलाई महत्वका साथ आआफ्नो चुनावी घोषणापत्रमा समावेश गर्नुभएको छ । धनगढी दिपायल, उरैभन्ज्याङ द्रुतमार्ग निर्माण जारी रहे पनि बजेट अभावका कारण तीव्र गतिमा काम अघि नबढेको डोटीबाट कांग्रेसका उम्मेदवार रहनुभएका खड्काले बताउनुभयो । प्रायः उम्मेदवारले मुख्य रूपमा महाकाली, सेती र कर्णाली नदी प्रणाली सुदूरपश्चिमको ऊर्जा मेरुदण्ड मान्दै तिनको निर्माणमा ध्यान दिनुपर्नेमा जोड दिनुभएको छ । ती नदीबाट १० देखि १२ हजार मेगावाट जलविद्युत् उत्पादनको सम्भावना छ ।पञ्चेश्वर बहुउद्देश्यीय आयोजना मात्रै छ हजार ४८० मेगावाट उत्पादन गर्ने प्रारम्भिक अनुमान छ । दशकौँदेखि चर्चामा रहेको पश्चिमसेती ७५० मेगावाटको निकै आकर्षक योजना मानिएको छ । एकीकृत महाकाली सम्झौता अन्तर्गत पञ्चेश्वर जलविद्युत् आयोजना अगाडि बढाउने भनिएको करिब तीन दशक बितिसकेको छ । कांग्रेसको घोषणापत्रमा पञ्चेश्वर बहुउद्देश्यीय आयोजनालाई राष्ट्रिय हितको अधिकतम रक्षा गर्दै प्राविधिक र राजनीतिक सहमतिमार्फत कार्यान्वयनमा लैजान गम्भीर पहल गर्ने, आवश्यक परे सरकारबाट ‘भाएबिलिटी ग्याप फन्डिङ’ उपलब्ध गराउँदै वेतन, कर्णाली, सेती जस्ता अर्धजलाशययुक्त आयोजनाको निर्माण प्राथमिकताका साथ सुरु गर्ने जनाइएको छ ।कञ्चनपुरको दोधारा चाँदनीमा निर्माण भइरहेको सुक्खा बन्दरगाह पनि देशकै लागि ‘गेम चेन्जर’ हुने एमालेबाट कञ्चनपुर क्षेत्र नम्बर ३ का उम्मेदवार डा. दीपकप्रकाश भट्ट बताउनुहुन्छ । उहाँले कैलालीको गेटामा घोषणा गरिएको सहिद दशरथ चन्द स्वास्थ्य विज्ञान विश्वविद्यालयलाई अन्तर्राष्ट्रियस्तरको बनाउनुपर्ने विषय घोषणापत्रमा उल्लेख गर्नुभएको छ । दशरथ चन्द स्वास्थ्य विज्ञान विश्वविद्यालयलाई नेकपाको घोषणापत्रमा समेत समेटिएको छ ।कैलालीका सबै दलका उम्मेदवारले कुनै पनि दलको घोषणापत्रमा नपरेको धनगढी विमानस्थललाई अन्तर्राष्ट्रियस्तरको विमानस्थल बनाउने प्रतिबद्धता गर्नुभएको छ । पूर्वाधार विकासका सवालमा मुख्य तीन दलले विभिन्न विषय उठाएर मतदातालाई आकर्षित गर्न खोजेको पाइन्छ । घोषणापत्रमा कांग्रेसले पूर्वपश्चिम राजमार्गलाई चार लेनमा विस्तार गर्ने, मदन भण्डारी राजमार्ग र उत्तर दक्षिण कोरिडोरको निर्माण सम्पन्न गर्ने, पूर्वपश्चिम रेलमार्गको निर्माण, हुलाकी राजमार्गका नयाँ सहरमा आधुनिक सुविधा विस्तार गर्ने जस्ता कुरा उठाएको छ । एमालेले पनि पूर्वपश्चिम राजमार्गलाई एक्सप्रेस हाइवेमा स्तरोन्नति गर्ने, हुलाकी राजमार्गलाई रणनीतिक राजमार्गका रूपमा विकास गर्ने उल्लेख गरेको छ । नेकपाले गड्डाचौकी–चिसापानी सडकखण्ड चार लेनको निर्माण गरिने उल्लेख गरेको छ ।लाखौँ पर्यटकको सम्भावनाखप्तडको शान्त वातावरण, बडीमालिकाको धार्मिक महत्व, अपि–साइपालको हिमाली साहसिक यात्रा, शुक्लाफाँटाको वन्यजन्तु, घोडाघोडीताल, टीकापुर पार्क र कर्णाली चिसापानी क्षेत्र यी सबै मिलाएर सुदूरपश्चिम प्रदेशलाई बहुआयामिक पर्यटन केन्द्र बनाउनुपर्ने एमालेबाट बाजुराका उम्मेदवार लालबहादुर थापा बताउनुहुन्छ । निजी क्षेत्रका व्यवसायी थर्कबहादुर शाह पनि उचित पूर्वाधार, अन्तर्राष्ट्रिय प्रचार र निजी लगानी भए वार्षिक २० लाखभन्दा बढी पर्यटक भिœयाउन सकिने अनुमान गर्नुहुन्छ । कांग्रेसले सुदूरपश्चिमका संस्कृति अनुसार सांस्कृतिक राजधानी र पर्यटन सर्किट निर्माण गर्ने, थारू समुदायको उत्थान र विकास गर्ने कुरा उठाएर पर्यटक ल्याउने विषय समेटेको छ भने नेकपाले सुदूरपश्चिम प्रदेश धार्मिक तथा पर्यावरणीय पर्यटन र कृषि हब बनाइने धारणा राखेको छ ।कृषिमा सुनौलो अवसरसुदूरपश्चिमका तराईका जिल्ला कैलाली र कञ्चनपुर नेपालको अन्न भण्डार बन्न सक्ने क्षमता राख्छ भने पहाडी जिल्लामा फलफूल, आलु र जडीबुटी खेतीको ठुलो सम्भावना छ । कृषिविज्ञ यज्ञराज जोशी सुदूरपश्चिममा प्राङ्गारिक कृषि उत्पादन गरेर वार्षिक एक खर्बभन्दा बढी आम्दानी दिन सकिने दाबी गर्नुहुन्छ । कांग्रेसले महाकाली सिँचाइ आयोजनालाई कृषि प्रणालीसँग जोडेर समयमै सम्पन्न गर्ने, एमाले र नेकपाले राष्ट्रिय गौरवको आयोजना रानी–जमरा–कुलरिया सिँचाइ आयोजनालाई सम्पन्न गरिने विषय उल्लेख गरेर कृषि क्षेत्रलाई प्राथमिकता दिएका छन् । रास्वपाले भने आफ्नो वाचापत्रमा सुदूपश्चिमका सवालमा नीतिगत सवाल मात्र उठाएको छ । कृषिकेन्द्रित उद्योगबाट सुदूरपश्चिमलाई समृद्ध बनाउन र बेरोजगारी घटाउने एजेन्डा आफूले बोकेको डडेलधुराबाट रास्वपाका उम्मेदवार रहनुभएका डा. ताराप्रसाद जोशीले बताउनुभयो । चुनावमा राष्ट्रिय रूपमा प्रभाव पार्ने मुद्दा उठाएको बताउँदै आफ्नो दल सरकारमा गएपछि ती कुरा कार्यक्रममा समेटर अघि बढ्ने उहाँले बताउनुभयो ।",
      "link": "https://gorkhapatraonline.com/news/193968",
      "image": "https://gorkhapatraonline.com/storage/media/339870/conversions/mahakali-original-thumb.jpg"
    },
    {
      "slug": "193937",
      "title": "तिर्न बाँकी सरकारी ऋण २८ खर्ब ५८ अर्ब नाघ्यो",
      "timestamp": 1772150400000,
      "source": "gp",
      "content": "तिर्न बाँकी सरकारी ऋण साढे २८ खर्ब नाघेको छ ।",
      "longContent": "काठमाडौँ,  फागुन १५ गते । तिर्न बाँकी सरकारी ऋण साढे २८ खर्ब नाघेको छ ।सार्वजनिक ऋण व्यवस्थापन कार्यालयले प्रकाशित गरेको गत माघ मसान्तसम्मको सार्वजनिक ऋणको प्रतिवेदनअनुुसार चालु आर्थिक वर्षको सुरुमा कुल सार्वजनिक ऋण २६ खर्ब ७४ अर्ब चार करोड रहेकामा माघ मसान्तसम्ममा एक खर्ब ८४ अर्ब ९३ करोड थप वृद्धि भई कुल सार्वजनिक ऋण दायित्व  २८ खर्ब ५८ अर्ब ९७ करोड पुगेको छ । जुन कुल गार्हस्थ्य उत्पादनको ४६ दशमलव ८१ प्रतिशत रहेको कार्यालयले जनाएको छ ।हालसम्म तिर्न बाँकी ऋणमध्ये आन्तरिक ऋण दायित्व  १३ खर्ब ४९ अर्ब १३ करोड र बाह्य ऋण दायित्व  १५ खर्ब नौ अर्ब ८४ करोड रहेको छ ।कुल सार्वजनिक ऋणमा माघ मसान्तसम्ममा वैदेशिक ऋणको हिस्सा ५२ दशमलव ८१ प्रतिशत तथा आन्तरिक ऋणको हिस्सा ४७ दशमलव १९ प्रतिशत रहेको छ ।  चालु आर्थिक वर्षमा सरकारले  पाँच खर्ब ९५ अर्ब सार्वजनिक ऋण परिचालन गर्ने लक्ष्य राखिएकामा माघ मसान्तसम्ममा  दुई खर्ब ५५ अर्ब ४८ करोड प्राप्ति भएको छ । वार्षिक लक्ष्यको तुलनामा हालसम्मको कुल सार्वजनिक ऋण प्राप्ति ४२ दशमलव ८९ प्रतिशत हो ।यस वर्ष आन्तरिकतर्फ  तीन खर्ब ६२ अर्ब ऋण उठाउने सरकारी लक्ष्य रहेकामा ६० दशमलव १३ प्रतिशत अर्थात् दुई खर्ब १७ अर्ब ६६ करोड उठिसकेको छ भने एक खर्ब ४४ अर्ब ३३ करोड प्राप्ति हुन बाँकी छ । त्यस्तै, बाह्य ऋणतर्फ  दुई खर्ब ३३ अर्ब ६६ करोड उठाउने लक्ष्य रहेकामा हालसम्म वार्षिक लक्ष्यको १६ दशमलव १८ प्रतिशत अर्थात् ३७ अर्ब ८१ करोड प्राप्त भइसकेको छ भने एक खर्ब ९५ अर्ब ८४ करोड प्राप्त हुन बाँकी रहेको छ ।त्यस्तै, सरकारी ऋणको साँवा ब्याज तिर्नका लागि सरकारले यस वर्ष  चार खर्ब ११ अर्ब एक करोड विनियोजन गरेकामा माघ मसान्तसम्ममा दुई खर्ब तीन अर्ब ६५ करोड भुक्तानी भइसकेको छ । यो वार्षिक बजेट विनियोजनको आधारमा ४९ दशमलव ५५ प्रतिशत हो । कुल गार्हस्थ्य उत्पादनका आधारमा माघ मसान्तसम्ममा कुल ऋण सेवा खर्च तीन दशमलव ३३ प्रतिशत रहेको छ ।रासस",
      "link": "https://gorkhapatraonline.com/news/193937",
      "image": "https://gorkhapatraonline.com/storage/media/339825/conversions/rin-public-debt-1715172286-original-thumb.jpg"
    },
    {
      "slug": "193912",
      "title": "आगामी वर्षको कर नीतिबारे सुझाव दिन राजस्व परामर्श समिति गठन",
      "timestamp": 1772150400000,
      "source": "gp",
      "content": "आगामी आर्थिक वर्ष २०८३र८४ को बजेट निर्माण प्रक्रिया औपचारिक रूपमा अघि बढाइएको छ ।",
      "longContent": "काठमाडौँ, फागुन १५ गते । आगामी आर्थिक वर्ष २०८३र८४ को बजेट निर्माण प्रक्रिया औपचारिक रूपमा अघि बढाइएको छ । बजेट तर्जुमा अघि राजस्व नीति, कर संरचना, भन्सार दर, राजस्व प्रशासन तथा समष्टिगत आर्थिक सुधारका विषयमा ठोस सुझाव सङ्कलन गर्ने उद्देश्यले गत माघ २८ गतेको मन्त्रिस्तरीय निर्णयबाट राजस्व परामर्श समिति गठन गरिएको छ । अर्थ मन्त्रालयका सचिव (राजस्व) को संयोजकत्वमा समिति गठन भई कार्य प्रारम्भ गरिसकेको प्रवक्ता टङ्कप्रसाद पाण्डेयले जानकारी दिनुभयो ।समितिमा सरकार, केन्द्रीय बैंक, प्राज्ञिक क्षेत्र तथा निजी क्षेत्रका प्रतिनिधिमूलक संस्थाहरूको सहभागिता रहेको छ । समितिको सदस्यमा त्रिभुवन विश्वविद्यालय अर्थशास्त्र केन्द्रीय विभागका विभागीय प्रमुख वा तोकिएका वरिष्ठ प्राध्यापक, उद्योग, वाणिज्य तथा आपूर्ति मन्त्रालयका सहसचिव, नेपाल राष्ट्र बैंकका कार्यकारी निर्देशक, अर्थ मन्त्रालयबाट मनोनित दुई जना विज्ञ (अर्थविज्ञ र करविज्ञ) रहेका छन् ।यस्तै, निजी क्षेत्रका छाता सङ्गठनबाट पनि प्रतिनिधित्व गरिएको छ । समितिमा नेपाल उद्योग वाणिज्य महासङ्घ, नेपाल आर्थिक सङ्घ, नेपाल उद्योग परिसङ्घ, नेपाल चेम्बर अफ कमर्स, नेपाल उद्योग व्यापार महासङ्घ तथा नेपाल घरेलु तथा साना उद्योग महासङ्घका अध्यक्ष वा तोकिएका वरिष्ठ पदाधिकारी सदस्यका रूपमा रहेका छन् । अर्थ मन्त्रालयको राजस्व व्यवस्थापन महाशाखाका सहसचिवलाई सदस्य–सचिव तोकिएको छ ।राजस्व परामर्श समितिलाई आयकर, मूल्य अभिवृद्धि कर ९भ्याट०, अन्तःशुल्क, शिक्षा सेवा शुल्क, डिजिटल सर्भिस ट्याक्स, ई–कमर्समा लाग्ने कर तथा आर्थिक ऐनबमोजिमका अन्य आन्तरिक करसम्बन्धी नीतिगत तथा कानुनी सुधारका विषयमा सुझाव दिन कार्यादेश दिइएको प्रवक्ता पाण्डेयले जानकारी दिनुभयो । करका दर पुनरावलोकन, प्रक्रिया सरलीकरण, कर प्रणाली सुधार तथा राजस्व प्रशासन र सङ्गठन संरचनामा आवश्यक सुधारबारे सिफारिस गर्ने जिम्मेवारी पनि समितिलाई दिइएको उहाँले बताउनुभयो । यसैगरी, औद्योगिक प्रवर्द्धन तथा संरक्षण, आयात–निर्यात, सेवा व्यापार, लगानी प्रवर्द्धन, आपूर्ति व्यवस्थापन तथा कर तथा गैरकर प्रोत्साहनका विषयमा नीतिगत र कानुनी सुधारका सुझाव पनि समितिले तयार गर्नेछ । भन्सार दर पुनरावलोकन, आन्तरिक उत्पादन संरक्षणका उपाय, मूल्याङ्कन प्रणाली सुधार, व्यापार सहजीकरण, सीमा व्यवस्थापन तथा भन्सार प्रशासन सुधारसम्बन्धी विषय पनि कार्यक्षेत्रभित्र समेटिएका छन् ।राजस्व चुहावट नियन्त्रण, चोरी निकासी–पैठारी नियन्त्रण, विदेशी विनिमय नियमन, आर्थिक अपराध नियन्त्रण, सम्पत्ति शुद्धीकरण अनुसन्धान तथा त्यसका लागि आवश्यक कानुनी र सङ्गठनात्मक सुधारका विषयमा समितिले अध्ययन गरी सुझाव दिनेछ । कृषि, ऊर्जा, पर्यटन, नागरिक उड्डयन तथा प्राकृतिक स्रोत व्यवस्थापन क्षेत्रका राजस्व तथा नीतिगत सुधारका विषय पनि समावेश गरिएका छन् ।बैंक, वित्तीय संस्था, बिमा, रेमिटेन्स, पुँजी बजार, सहकारी र घरजग्गा कारोबारमा देखिएका समस्या र तिनको समाधान, राजस्व परिचालनसँग सम्बन्धित विषयमा पनि समितिले सिफारिस गर्नेछ । गैरकर राजस्वका नयाँ क्षेत्र पहिचान, दर निर्धारण तथा पुनरावलोकन, सङ्घ–प्रदेश–स्थानीय तहबीचको कर दोहोरोपनाको समस्या समाधान, अन्तरसरकारी राजस्व व्यवस्थापन र राजस्व बाँडफाँट सुधारका विषयमा सुझाव दिने कार्यादेश छ ।समितिले अन्तरराष्ट्रिय, क्षेत्रीय र राष्ट्रिय अर्थतन्त्रको तुलनात्मक विश्लेषण गर्दै आर्थिक विकाससँग सम्बन्धित विषयमा सुझाव दिनेछ । करको दायरा विस्तार, नयाँ कर लागू वा खारेज गर्ने विषयमा अध्ययन–अनुसन्धान गरी सम्बन्धित क्षेत्रका विज्ञ, उद्योगी तथा व्यवसायीसँग छलफल गरेर सिफारिस गर्ने व्यवस्था गरिएको छ ।समितिको प्रभावकारी कामका लागि विभिन्न विषयगत नौ वटा उपसमिति गठन गरिएको पनि अर्थ मन्त्रालयले जनाएको छ । आन्तरिक राजस्व उपसमितिले आयकर, भ्याट, अन्तःशुल्क, डिजिटल करलगायत आन्तरिक करसम्बन्धी सुधारका विषयमा काम गर्नेछ । भन्सार उपसमितिले भन्सार दर, मूल्याङ्कन प्रणाली, व्यापार सहजीकरण तथा सीमा व्यवस्थापनमा केन्द्रित भई सुझाव तयार पार्नेछ ।राजस्व चुहावट नियन्त्रण तथा अनुसन्धान उपसमितिले चुहावटका प्रवृत्ति विश्लेषण, नियन्त्रणका उपाय तथा विदेशी विनिमय र आर्थिक अपराध नियन्त्रणका विषय सम्हाल्नेछ । उद्योग, वाणिज्य, लगानी तथा निर्यात प्रवद्र्धन उपसमितिले औद्योगिक संरक्षण, व्यापार नीतिगत सुधार तथा प्रोत्साहनका विषयमा सिफारिस गर्नेछ ।यस्तै, कृषि, ऊर्जा तथा पर्यटन क्षेत्र उपसमितिले कृषि व्यवसायीकरण, विद्युत् उत्पादन, पर्यटन प्रवर्द्धन तथा प्राकृतिक स्रोत व्यवस्थापनसम्बन्धी सुधारका विषय अध्ययन गर्नेछ । बैंक, वित्तीय संस्था, बिमा, सहकारी तथा पुँजी बजार उपसमितिले वित्तीय क्षेत्रका समस्या र राजस्व परिचालनबीचको सम्बन्धबारे सुझाव दिनेछ ।गैरकर तथा अन्तरसरकारी राजस्व व्यवस्थापन उपसमितिले गैरकर राजस्वका स्रोत, दर तथा सङ्घीय संरचनामा देखिएको कर दोहोरोपनाको समाधानबारे काम गर्नेछ । समष्टिगत आर्थिक उपसमितिले आर्थिक परिसूचक, राजस्व सम्भाव्यता र प्रक्षेपण विश्लेषण गर्नेछ भने सम्पत्ति शुद्धीकरण निवारण तथा अनुसन्धान उपसमितिले एफएटीएफको ग्रे–लिस्टबाट बाहिरिने रणनीतिसहित जोखिम विश्लेषण र सुधारका उपाय सिफारिस गर्नेछ ।आगामी आर्थिक वर्षको बजेटमार्फत अवलम्बन गरिने कर नीतिका सन्दर्भमा सम्बन्धित सरकारी निकाय, निजी क्षेत्रका प्रतिनिधिमूलक सङ्घसंस्था, प्राज्ञिक क्षेत्र, सरोकारवाला निकाय तथा सर्वसाधारणबाट सुझाव आह्वान गरिएको पनि अर्थ मन्त्रालयले जनाएको छ । सुझाव सङ्कलनपछि उपसमितिले आगामी चैत मसान्तसम्म मुख्य समितिसमक्ष आफ्नो प्रतिवेदन पेस गर्नेछन् । त्यसपछि समितिले समग्र सिफारिस समेटिएको अन्तिम प्रतिवेदन २०८३ वैशाख मसान्तभित्र अर्थमन्त्रीसमक्ष बुझाउने कार्यतालिका तय गरिएको छ । रासस",
      "link": "https://gorkhapatraonline.com/news/193912",
      "image": "https://gorkhapatraonline.com/storage/media/339792/conversions/Artha-mantralaya-finance-ministry-(2)-original-thumb.jpg"
    },
    {
      "slug": "193814",
      "title": "ऊर्जा क्षेत्रमा बढाइँदै नियमन",
      "timestamp": 1772150400000,
      "source": "gp",
      "content": "विद्युत् उत्पादन क्षेत्रमा प्रवर्धक तथा सर्वसाधारणको लगानी बढ्दै जाँदा पछिल्लो समय नियामकीय व्यवस्थापनलाई पनि चुस्त पार्ने प्रयास बलियो बन्दै आएको छ । ऊर्जा क्षेत्रको मुख्य नियामकीय निकाय विद्युत् नियमन आयोगले पछिल्लो पटक जारी गरेका विद्युत्मा खुला पहँुच निर्देशिका, जलाशययुक्त आयोजनाको विद्युत् खरिदबिक्रीसम्बन्धी निर्देशिका, कम्पनीमा संस्थागत सुशासनको मापदण्डको मसौदादेखि जलविद्युत् आयोजनाको उत्पादन लागत अध्ययन प्रक्रियालगायतले नेपालको विद्युत् उत्पादन क्षेत्रमा नियमसङ्गत र जनउत्तरदायी लगानीको वातावरण सिर्जना गर्न खोजेको छ ।",
      "longContent": "काठमाडौँ, फागुन १५ गते । विद्युत् उत्पादन क्षेत्रमा प्रवर्धक तथा सर्वसाधारणको लगानी बढ्दै जाँदा पछिल्लो समय नियामकीय व्यवस्थापनलाई पनि चुस्त पार्ने प्रयास बलियो बन्दै आएको छ । ऊर्जा क्षेत्रको मुख्य नियामकीय निकाय विद्युत् नियमन आयोगले पछिल्लो पटक जारी गरेका विद्युत्मा खुला पहुँच निर्देशिका, जलाशययुक्त आयोजनाको विद्युत् खरिदबिक्रीसम्बन्धी निर्देशिका, कम्पनीमा संस्थागत सुशासनको मापदण्डको मसौदादेखि जलविद्युत् आयोजनाको उत्पादन लागत अध्ययन प्रक्रियालगायतले नेपालको विद्युत् उत्पादन क्षेत्रमा नियमसङ्गत र जनउत्तरदायी लगानीको वातावरण सिर्जना गर्न खोजेको छ ।आयोगले निरन्तर नियामकीय व्यवस्थापनमा अग्रसर हुँदै जाँदा यसमै निजी क्षेत्रले भने समग्रतामा सकारात्मक रहे पनि कतिपय प्रसङ्ग अमिल्दो रहेको टिप्पणी गरेको छ ।आयोगले गत सोमबार मात्रै पब्लिक लिमिटेड कम्पनीहरू लक्षित गर्दै सुशासनसम्बन्धी विभिन्न प्रावधानको मापदण्डको मसौदा बहसमा ल्याएको छ । यसमा सार्वजनिक खरिदका सिद्धान्त र व्यवस्थालाई मान्ने गरी खरिद नियमावली बनाउनुपर्ने र त्यस्तो खरिद नियमावलीका आधारमा खरिद कार्य गर्न पाउने व्यवस्था छ । यस अनुसार अब यस्ता कम्पनीले निर्माण गरेका आयोजनासँग प्रत्यक्ष वा परोक्ष सरोकार भएका कम्पनी, फर्म संयुक्त उपक्रम परामर्श सेवा वा समान आपूर्ति गर्न नपाउने व्यवस्था छ । त्यस्तै कर्मचारी नियुक्ति पनि विनियमावली लागु गरेर मात्र सोही अनुसार हुनुपर्ने र कम्पनीका कार्यकारी अधिकृत, कम्पनी सचिव तथा उच्च पदस्थ कर्मचारीलाई दुई वर्षको कुलिङ पिरियडको व्यवस्था अनिवार्य गरिएको छ ।स्वतन्त्र सञ्चालक नियुक्त हुनुपर्ने, सञ्चालक पद रिक्त राख्न नपाइने, सञ्चालक समितिमा महिला हुनुपर्ने, कर्मचारी भर्ना विनियममार्फत मात्रै गर्नुपर्ने जस्ता प्रावधान प्रस्तावित छन् ।  “हामी नियमनमा रहेर मर्यादित व्यवसाय गर्न जहिल्यै पनि तत्पर छौँ,” स्वतन्त्र ऊर्जा उत्पादकको संस्था नेपालका अध्यक्ष गणेश कार्की भन्नुहुन्छ, “नियामकीय प्रावधान कतिपय अव्यावहारिक र कार्यान्वयन नै गर्न नसकिने बनाइयो भने थप समस्या सिर्जना गर्छ ।”आयोग अहिले जलविद्युत् आयोजनाको विद्युत् उत्पादन लागतको बेन्चमार्क निर्धारण गर्ने प्रयासमा पनि जुटेको छ । यससम्बन्धी अध्ययन गरेर आयोजनामा हुने लगानी र त्यसको प्रतिफल गणना गरी लागतका आधारमा आयोजना नै वर्गीकरण गर्ने योजना आयोगको हो । आयोगका सदस्य डा. मधुसूदन अधिकारीका अनुसार अब बन्ने आयोजनालाई प्रतिमेगावाट लागतका आधारमा ग्रिन, एल्लो र रेड गरी वर्गीकरण गरिने छ । लगानीकर्तालाई प्रतिफल दिन नसक्ने खालका आयोजनामा सकेसम्म प्रवेश नगरून् र सर्वसाधारण पनि सेयर हिस्सा लिँदा सचेत बन्न आवश्यक सूचना प्राप्त गरून् भन्ने उद्देश्यले आयोग सो दिशामा अग्रसर भएको हो । लागत र प्रतिफल नहेरी जनताको लगानी फसाइदिने गरेको आरोप निजी क्षेत्रलाई लाग्दै आएको अवस्थामा सुरु लगानीमै पारदर्शिता ल्याउनले नीति आयोगको देखिन्छ ।यस्ता व्यवस्थाले सर्वसाधारणले लगानी गरेका कम्पनीको वित्तीयदेखि अन्य स्वस्थलाई चुस्त राख्न मिल्ने अपेक्षा आयोगको छ । अधिकारीका अनुसार धेरै जनता जोडिएको र ठुलो लगानी रहेको यो क्षेत्रलाई पारदर्शी बनाउने र उत्तरदायी बनाउनु अत्यावश्यक भएको छ । “हामीले विभिन्न नियामकीय प्रबन्धमार्फत निजी क्षेत्रको लगानी सुरक्षित, मर्यादित, प्रतिस्पर्धी र लाभग्राह्य बनाउने हो,” सदस्य अधिकारी भन्नुभयो, “मध्यमवर्गीय पुँजीपति र सर्वसाधारणको लगानी भएको र तीन दशक लामो अनुभव लिएको यो क्षेत्रलाई समयानुकूल नियमनमार्फत प्रवर्धन नै गर्ने आयोगको मनसाय हो ।”विद्युत् कम्पनीहरूमाथि अहिले दोहोरो आइजिन (इन्टरनेसनल सेक्युरिटिज आइडेन्टिफिकेसन नम्बर) सम्बन्धी व्यवस्थामार्फत अर्को नियमनको प्रयास भइरहेको छ । सिडिएस एन्ड क्लियरिङ लिमिटेडले धितोपत्र बोर्डमा कार्यान्वयनका लागि भन्दै प्रस्ताव गरेको अभौतिकीकरण कार्य सञ्चालन निर्देशिका, २०८२ मा सर्वसाधारण र संस्थापकको सेयर छुट्याउनका लागि दुई वटा आइजिन प्रयोगमा ल्याउने व्यवस्था गरिएको छ । एउटै आइजिनको प्रयोगले सेयरको प्रकृति छुट्याउन नसकिएको र यसले संस्थापकहरूले लक इन अवधि पूरा नहुँदै बिक्री हुने प्रवृत्ति बढ्दा सर्वसाधारण लगानीकर्ता मर्कामा परिरहेको सिडिएससीको बुझाइ छ । कम्पनीका मुख्य लगानीकर्ताले ‘लक इन पिरियड’ मै आफ्ना सेयर बिक्री गरेर जाने अनि आयोजना अलपत्र पार्ने गरेको आरोप लाग्ने गरेको छ । विद्युत नियमन आयोग पनि यो विषयमा सचेत देखिन्छ । “ठुला आयोजना र आमसर्वसाधारणको लगानी स्विकारेका व्यक्ति फरक तरिकाले बाहिरिएर जाँदा सबै लगानी जोखिममा पर्नु त भएन नि !” अधिकारी भन्नुहुन्छ, “अन्य आयोजना बनाउन वा लगानी विविधीकरण गर्न हामीले राइट सेयर जारी गर्ने उपाय दिएकै छौँ ।”आयोगले जलाशययुक्त उत्पादन केन्द्रको विद्युत् खरिदबिक्रीसम्बन्धी निर्देशिका पनि तयार गरेको छ । यस्ता आयोजनामा निजी क्षेत्रलाई सुरक्षित प्रवेश गराउने अभिलाषा राखेको देखिन्छ । आयोगको नियामकीय प्रयास बलियो बन्दै जाँदा निजी प्रवर्धक भने आफूमाथि अनावश्यक हस्तक्षेप हुने कुराले सशङ्कित देखिन्छन् । सरकार आफैँ सार्वजनिक खरिदको समस्या झेलेर आयोजना बनाउन सक्दैन अब निजी क्षेत्रले पनि त्यही मान्ने हो भने हाम्रा आयोजना बन्लान् त,” इप्पान अध्यक्ष कार्की भन्नुहुन्छ, “जलविद्युत् प्रवर्धन गर्ने नै हो भने आयोजना निर्माणपूर्ण दर्जनौँ निकाय धाउनुपर्ने, निर्णय नै समयमा नपाउने जस्ता उल्झन हटाइदिनेतर्फ आयोग तथा सरकार अग्रसर हुनु पर्छ ।”",
      "link": "https://gorkhapatraonline.com/news/193814",
      "image": "https://gorkhapatraonline.com/storage/media/339689/conversions/4532-original-thumb.jpg"
    },
    {
      "slug": "193813",
      "title": "न्यून गुणस्तरसम्बन्धी बयसट्ठी वटा मुद्दा दायर",
      "timestamp": 1772150400000,
      "source": "gp",
      "content": "खाद्य प्रविधि तथा गुण नियन्त्रण विभागले न्यूनस्तर तथा दूषित खाद्य पदार्थ उत्पादन र बिक्रीवितरण गर्नेविरुद्ध ६२ वटा मुद्दा विभिन्न जिल्ला प्रशासन कार्यालय र अदालतमा दायर गरेको छ । यीमध्ये २० वटा दूषित खाद्य पदार्थ, ३४ वटा न्यून गुणस्तर, चार वटा लेबलसम्बन्धी र चार वटा ऐनविपरीतका कार्यसँग सम्बन्धित रहेका विभागले जनाएको छ ।",
      "longContent": "गोरखापत्र समाचारदाता काठमाडौँ, फागुन १५ गते । खाद्य प्रविधि तथा गुण नियन्त्रण विभागले न्यूनस्तर तथा दूषित खाद्य पदार्थ उत्पादन र बिक्रीवितरण गर्नेविरुद्ध ६२ वटा मुद्दा विभिन्न जिल्ला प्रशासन कार्यालय र अदालतमा दायर गरेको छ । यीमध्ये २० वटा दूषित खाद्य पदार्थ, ३४ वटा न्यून गुणस्तर, चार वटा लेबलसम्बन्धी र चार वटा ऐनविपरीतका कार्यसँग सम्बन्धित रहेका विभागले जनाएको छ । विभागले बिहीबार सार्वजनिक गरेको प्रतिवेदन अनुसार बजार अनुगमन, नमुना परीक्षण गरेकोमा २६ वटा नमुना प्रतिकूल भएको पाइएको छ । विभागले चालु आर्थिक वर्ष २०८२/८३ को साउनदेखि पुस मसान्तसम्म एक हजार ४५२ वटा नमुना सङ्कलन गरिएकामा ९९९ वटाको विश्लेषण गरेको र २६ वटा (२.६ प्रतिशत) नमुना प्रतिकूल पाइएको जनाएको हो । विभागका महानिर्देशक डा. मोतिना वैद्यले प्रतिकूल पाइएका वस्तुमा दुध, प्रशोधित पिउने पानी, तेल तथा घिउ र मसलाजन्य पदार्थ रहेको जानकारी दिनुभयो । यस्तै विभागले यस अवधिमा अनुगमनमा उपभोग्य मिति समाप्त भएका र मापदण्ड नपुगेका २९ लाख चार हजार १५२ रुपियाँ बराबरको खाद्य पदार्थ जफत गरी नष्ट गरेको पनि जानकारी गराइएको छ । साथै कैफियत देखिएका बेकरी, पेय पदार्थ, र प्रशोधित पानीलगायतका वस्तुलाई १३ पटक बजारबाट फिर्ता गर्ने आदेशसमेत जारी गरिएको छ । विभाग र मातहतका ४३ वटा कार्यालयले खाद्य तथा दाना उद्योग, होटेल, रेस्टुरेन्ट, राजमार्गका होटेल र हाटबजारसमेत गरी ९०६ पटक निरीक्षण अनुगमन गरिएको जनाएको छ । विभागका महानिर्देशक वैद्यले नयाँ गुणस्तर मापदण्ड निर्धारण सरकारले परम्परागत नेपाली खाद्य पदार्थको गुणस्तर सुनिश्चित गर्न नयाँ मापदण्ड तोकेको जानकारी दिनुभयो । उहाँका अनुसार यस अवधिमा छुर्पी, मस्यौरा र रोल्ड ओट्सको अनिवार्य गुणस्तर मापदण्ड राजपत्रमा प्रकाशित गरेको छ । उहाँले यस अवधिमा गुन्द्रुकको मापदण्डका लागि समेत सिफारिस भइसकेको र ६० दिने समय सीमासहित विश्व व्यापार सङ्गठन (डब्लुएचओ) मा सूचना पठाएको जानकारी पनि उहाँले गराउनुभयो । यस्तै सो अवधिमा विषादी परीक्षण र आयातनिर्यात नियमन आयातित र आन्तरिक बजारमा उपलब्ध तरकारी तथा फलफूलमा जीवनाशक विषादीको अवशेष परीक्षणका लागि ३६ हजार १०८ नमुनाको द्रुत परीक्षण गरिएको छ । आयाततर्फ १७ हजार १७७ नमुना परीक्षण गर्दा १७ वटा र अर्धवार्षिक अवधिमा जम्मा १९ वटा नमुना प्रतिकूल पाइएको विभागले जनाएको छ । विभागका अनुसार यस अवधिमा आयातनिर्यात सहजीकरणका लागि नेपाल राष्ट्रिय एकद्वार प्रणालीबाट अनलाइन सेवा प्रदान गरिरहेको विभागले यस अवधिमा ८७३ वटा आयात अनुमतिपत्र जारी गरेको छ भने कागजात नपुगेका २२९ कन्साइन्मेन्ट अस्वीकृत गरेको छ । मोबाइल खाद्य प्रयोगशाला भ्यानमार्फत ६० पटक स्थलगत परीक्षण गरिएको भए पनि भदौमा भएको आन्दोलनका क्रममा विराटनगर र धनगढीका भ्यानमा क्षति पुगेकाले ती क्षेत्रमा सेवा प्रभावित भएको जानकारी विभागले दिएको छ ।",
      "link": "https://gorkhapatraonline.com/news/193813",
      "image": "https://gorkhapatraonline.com/storage/media/339688/conversions/khadya-prabidhi-original-thumb.jpg"
    },
    {
      "slug": "193812",
      "title": "जाली नोटको कारोबार बढ्न सक्ने",
      "timestamp": 1772150400000,
      "source": "gp",
      "content": "प्रतिनिधि सभाको आसन्न निर्वाचनका बेला नक्कली (जाली) नोटको कारोबार बढ्ने जोखिम उच्च छ । खास गरी भारतसँग सीमा जोडिएका तराई मधेशका क्षेत्रमा त्यस्तो जोखिम उच्च रहने गर्छ । सोही सम्भावनालाई ख्यालमा राख्दै जाली नोटको कारोबार न्यूनीकरण गर्न नेपाल राष्ट्र बैङ्क जनकपुरले जलेश्वरमा सचेतना कार्यक्रम गरेको छ ।   राष्ट्र बैङ्कका अनुसार निर्वाचन नजिकिँदै जाँदा बजारमा ठुलो परिमाणमा नगद चलनचल्ती हुने, गाउँ गाउँसम्म रकम ओसारपसार बढ्ने तथा अस्थायी रूपमा खुल्ने शिविर र प्रचारप्रसारका कार्यक्रममा नगद प्रयोग अधिक हुने भएकाले जाली नोट प्रचलनमा आउने सम्भावना रहन्छ ।",
      "longContent": "महोत्तरी समाचारदातामहोत्तरी, फागुन १५ गते । प्रतिनिधि सभाको आसन्न निर्वाचनका बेला नक्कली (जाली) नोटको कारोबार बढ्ने जोखिम उच्च छ । खास गरी भारतसँग सीमा जोडिएका तराई मधेशका क्षेत्रमा त्यस्तो जोखिम उच्च रहने गर्छ । सोही सम्भावनालाई ख्यालमा राख्दै जाली नोटको कारोबार न्यूनीकरण गर्न नेपाल राष्ट्र बैङ्क जनकपुरले जलेश्वरमा सचेतना कार्यक्रम गरेको छ । राष्ट्र बैङ्कका अनुसार निर्वाचन नजिकिँदै जाँदा बजारमा ठुलो परिमाणमा नगद चलनचल्ती हुने, गाउँ गाउँसम्म रकम ओसारपसार बढ्ने तथा अस्थायी रूपमा खुल्ने शिविर र प्रचारप्रसारका कार्यक्रममा नगद प्रयोग अधिक हुने भएकाले जाली नोट प्रचलनमा आउने सम्भावना रहन्छ । नेपाल राष्ट्र बैङ्क जनकपुरका निर्देशक डिलाराम सुवेदीले निर्वाचनमा जाली नोटको प्रयोग हुन सक्ने जोखिमलाई लक्षित गर्दै जनचेतनामूलक कार्यक्रम आयोजना गरिएको बताउँदै यस्तो कार्यक्रम देशव्यापी गरिने जानकारी दिनुभयो । निर्वाचनका समयमा नगद कारोबार उल्लेख्य रूपमा बढ्ने भएकाले सर्वसाधारण, व्यापारी तथा वित्तीय संस्थाहरूलाई जाली नोटबाट जोगाउन विशेष अभियान सञ्चालन गरिएको निर्देशक सुवेदीले बताउनुभयो । बिहीबार आयोजित कार्यक्रममा शिक्षक श्यामसुन्दर ठाकुरले काम विशेषले बैङ्कबाट रकम झिक्दा सोबाट केही थान जाली नोट फेला परेको र पछि आफूले बैङ्कबाट नोट साटेको बताउनुभयो । बैङ्कबाट रकम झिक्दा आफूले पनि जाली नोट चिन्न नसकेको तर जनकपुरस्थित राष्ट्र बैङ्कमा जाँदा कर्मचारीले एउटा नोट नक्कली रहेको र सोबारे सोधपुछ गर्दै जाँदा आफूलाई समेत नक्कली नोटबारे जानकारी भएको शिक्षक ठाकुरले जानकारी गराउनुभयो । नेपाल राष्ट्र बैङ्क जनकपुरका कर्मचारीले विद्यार्थी, सुरक्षा निकायका प्रतिनिधि, उद्योगी व्यापारी, बैङ्क तथा वित्तीय संस्थाका प्रतिनिधिलगायत स्थानीयको सहभगितामा जाली नोट पहिचान गर्ने, जाली नोट फेला परिहाले भने के गर्ने तथा जाली नोटको कारोबार गर्नेलाई कानुनी दण्ड सजायबारे सचेतना गराएका थिए ।बैङ्कका निर्देशक सुवेदीले रकमको कारोबार गर्नेले जाली नोटबारे जानकारी राख्ने हो भने प्रवेशद्वारमै नक्कली नोट रोक्न सकिने र यसले अनुसन्धान तथा नक्कली नोटको दुरुत्साहन रोक्न सकिने भएकाले जनचेतनामूलक कार्यक्रम गरिएको बताउनुभयो । सो कार्यक्रममा प्रतिनिधि सभा निर्वाचन, २०८२ मा उम्मेदवारी दिनुभएका केही उम्मेदवारको समेत उपस्थिति रहेको थियो ।कार्यक्रममा बैङ्कका उपनिर्देशक अमिष ढुङ्गेल, सहायक निर्देशक गङ्गेशकुमार झाले नक्कली र सक्कली नोटबारे जानकारी गराउनुभएको थियो ।",
      "link": "https://gorkhapatraonline.com/news/193812",
      "image": "https://gorkhapatraonline.com/storage/media/339687/conversions/211-original-thumb.jpg"
    },
    {
      "slug": "193811",
      "title": "‘बर्दघाट एसएमई भिलेज समुन्नतिको आधार बन्ने’",
      "timestamp": 1772150400000,
      "source": "gp",
      "content": "बर्दघाट एसएमई भिलेज समुन्नत नवलपरासीको आधार बन्ने विश्वास लगानीकर्ताले गरेका छन् । नेपाल उद्योग परिसङ्घको आयोजना तथा बर्दघाट उद्योग वाणिज्य सङ्घ, उद्योग व्यापार सङ्घ बर्दघाट र नेपाल उद्योग परिसङ्घ युवा उद्यमी मञ्चको सहआयोजनामा नवलपरासीको बर्दघाटमा आयोजित अन्तर्क्रियामा लगानीकर्ताले यस्तो विश्वास गरेका हुन् ।  परिसङ्घका कार्यवाहक अध्यक्ष निर्वाण चौधरीले बर्दघाट एसएमई भिलेजलाई मोडल ग्राम बनाउन पाइलट प्रोजेक्टका रूपमा अगाडि बढाउनुपर्ने बताउनुभयो । उहाँले बर्दघाट एसएमई ग्राममार्फत यस क्षेत्रमा साना तथा मझौला उद्योगलाई प्रवर्धन गर्न सकिने बताउनुभयो ।",
      "longContent": "गोरखापत्र समाचारदाताकाठमाडौँ, फागुन १५ गते । बर्दघाट एसएमई भिलेज समुन्नत नवलपरासीको आधार बन्ने विश्वास लगानीकर्ताले गरेका छन् । नेपाल उद्योग परिसङ्घको आयोजना तथा बर्दघाट उद्योग वाणिज्य सङ्घ, उद्योग व्यापार सङ्घ बर्दघाट र नेपाल उद्योग परिसङ्घ युवा उद्यमी मञ्चको सहआयोजनामा नवलपरासीको बर्दघाटमा आयोजित अन्तर्क्रियामा लगानीकर्ताले यस्तो विश्वास गरेका हुन् ।परिसङ्घका कार्यवाहक अध्यक्ष निर्वाण चौधरीले बर्दघाट एसएमई भिलेजलाई मोडल ग्राम बनाउन पाइलट प्रोजेक्टका रूपमा अगाडि बढाउनुपर्ने बताउनुभयो । उहाँले बर्दघाट एसएमई ग्राममार्फत यस क्षेत्रमा साना तथा मझौला उद्योगलाई प्रवर्धन गर्न सकिने बताउनुभयो ।  नेपाल सरकारका पूर्वसचिव अर्जुन पोखरेलले ‘एक पालिका एक औद्योगिक ग्राम’ अवधारणा अनुसार बर्दघाट एसएमई भिलेज अगाडि बढाइएको बताउनुभयो । उहाँले निजी क्षेत्रसँगको सहकार्य तथा सहयोगबिना औद्योगिक ग्राम सफल हुन नसक्ने भन्नुहुँदै ग्रामलाई सफल बनाउन निजी क्षेत्रले सहयोग गर्नुपर्ने बताउनुभयो ।  नेपाल उद्योग वाणिज्य महासङ्घका निवर्तमान अध्यक्ष शेखर गोल्छाले उद्योग ग्रामले औद्योगिकीकरणमा टेवा दिने बताउनुभयो । उहाँले गोल्छा गु्रप यस क्षेत्रमा उद्योग ल्याउने सन्दर्भमा सकारात्मक रहेको समेत बताउनुभयो । उहाँले उद्योग ग्राम बनेपछि धेरै सङ्ख्यामा उद्योग सञ्चालनमा आउने विश्वास गर्नुभयो । उहाँले एक सय अर्ब डलरको अर्थतन्त्र बनाउन लगानी प्रोत्साहन आवश्यक रहेको र कानुन अनुसार गरेको प्रतिफलको सम्मान सबैले गर्न सक्नुपर्नेमा जोड दिनुभयो । नेपाल उद्योग परिसङ्घका पूर्वअध्यक्ष विष्णुकुमार अग्रवालले कुल गार्हस्थ उत्पादनमा उत्पादनमूलक उद्योगको योगदान घटेर पाँच प्रतिशतमा आइसकेको भन्दै उद्योगको योगदान कसरी बढाउन सकिन्छ भन्नेतर्फ लाग्नुपर्ने बताउनुभयो । नेपाल उद्योग परिसङ्घका उपाध्यक्ष रोहित गुप्ताले स्थानीयको सहयोगका कारण एक वर्षभित्रै आफूले बर्दघाटमा कजरिया टायल उद्योग स्थापना गर्न सफल भएको बताउनुभयो । बर्दघाट उद्योग वाणिज्य सङ्घका अध्यक्ष लेखनाथ न्यौपानेले साना उद्योगको प्रवर्धनका लागि औद्योगिक ग्राम आवश्यक रहेको बताउनुभयो । उद्योग व्यापार सङ्घ बर्दघाटका उपाध्यक्ष लीलाहरि पौडेलले बर्दघाटको भौगोलिक पहुँच उद्योग स्थापनाका लागि महत्वपूर्ण रहेको बताउनुभयो । भारतसँगको सिमाना नजिक रहेकाले कच्चा पदार्थ आयात तथा उत्पादित वस्तु निर्यातमा सहजता रहेको उहाँले बताउनुभयो । नेपाल उद्योग परिसङ्घ लुम्बिनी प्रदेशका अध्यक्ष एजाज आलमले यस क्षेत्र रुपन्देहीसँग नजिक रहेको, सडक पूर्वाधार, विद्युत्लगायतका पूर्वाधारका कारण नयाँ उद्योग सञ्चालन गर्न सहज हुने बताउनुभयो । नबिल बैङ्कका प्रमुख कार्यकारी अधिकृत मनोज ज्ञवालीले यस क्षेत्र कृषि, पर्यटनसँगै ठुला उद्योगका लागि राम्रो सम्भावना देखिएको बताउनुभयो । नेपाल उद्योग परिसङ्घ युवा उद्यमी मञ्च लुम्बिनीका अध्यक्ष राजन कसजूले देशमै केही गर्छु भनेर युवाले उद्यम गरिरहेको भन्दै यस्ता उद्यमी युवालाई प्रोत्साहन गर्नुपर्नेमा जोड दिनुभयो ।",
      "link": "https://gorkhapatraonline.com/news/193811",
      "image": "https://gorkhapatraonline.com/storage/media/339684/conversions/Barda_ghat-1024x680-original-thumb.jpg"
    },
    {
      "slug": "193724",
      "title": "सुनचाँदीको मूल्य बढ्यो",
      "timestamp": 1772064000000,
      "source": "gp",
      "content": "आज स्थानीय बजारमा सुनचाँदीको मूल्य बढेको छ । बुधबारको तुलनामा सुनको मूल्य रु ६०० र चाँदीको मूल्य रु १० ले बढेको हो ।",
      "longContent": "काठमाडौँ,  फागुन १४ गते ।  आज स्थानीय बजारमा सुनचाँदीको मूल्य बढेको छ । बुधबारको तुलनामा सुनको मूल्य रु ६०० र चाँदीको मूल्य रु १० ले बढेको हो ।  नेपाल सुनचाँदी व्यवसायी महासङ्घका अनुसार आज एक तोला छापावाल सुनको मूल्य रु तीन १५ हजार ४०० र एक तोलाको चाँदीको रु पाँच हजार ७२५ कायम भएको छ । गत मङ्गलबार तीन लाख १४ हजार ८०० र एक तोला चाँदीको मोल रु पाँच हजार ७१५ निर्धारण भएको थियो । हिजो बुधबार एक तोला छापावाल सुनको मूल्य तीन लाख १४ हजार ८०० र एक तोला चाँदीको मोल रु पाँच हजार ५८५ निर्धारण भएको छ । गत सोमबार एक तोला छापावाल सुन तीन लाख १३ हजार ५०० र एक तोला चाँदी रु पाँच हजार ५९५ मा खरिदबिक्री भएको थियो ।अन्तरराष्ट्रिय सञ्चारमाध्यमहरूका अनुसार आज अन्तरराष्ट्रिय बजारमा एक औँस सुन पाँच हजार १९० अमेरिकी डलर तथा त्यति नै परिमाणको चाँदी ९१ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/193724",
      "image": "https://gorkhapatraonline.com/storage/media/339534/conversions/_gold-original-thumb.jpg"
    },
    {
      "slug": "193707",
      "title": "चुनावी एजेन्डा : ज्योतिनगर पहिरो नियन्त्रण",
      "timestamp": 1772064000000,
      "source": "gp",
      "content": "यही फागुन २१ गते हुने निर्वाचनमा बुटवलको ज्योतिनगर पहिरो नियन्त्रण सबै उम्मेदवारको प्रतिबद्धतामा परेको छ । नेपाली कांग्रेस, नेकपा (एमाले), राष्ट्रिय स्वतन्त्र पार्टी तथा नेपाली कम्युनिस्ट पार्टीका उम्मेदवारले ज्योतिगर पहिरो नियन्त्रण गर्ने प्रतिबद्धता जनाएका छन् । एमालेबाट रुपन्देही क्षेत्र नं. २ का उम्मेदवार विष्णु पौडेलको प्रतिबद्धतापत्रमा ज्योतिनगर पहिरो नियन्त्रणको कुरा प्राथमिकतामा परेको छ ।",
      "longContent": "बुटवल समाचारदाताबुटवल, फागुन १४ गते । यही फागुन २१ गते हुने निर्वाचनमा बुटवलको ज्योतिनगर पहिरो नियन्त्रण सबै उम्मेदवारको प्रतिबद्धतामा परेको छ । नेपाली कांग्रेस, नेकपा (एमाले), राष्ट्रिय स्वतन्त्र पार्टी तथा नेपाली कम्युनिस्ट पार्टीका उम्मेदवारले ज्योतिगर पहिरो नियन्त्रण गर्ने प्रतिबद्धता जनाएका छन् । एमालेबाट रुपन्देही क्षेत्र नं. २ का उम्मेदवार विष्णु पौडेलको प्रतिबद्धतापत्रमा ज्योतिनगर पहिरो नियन्त्रणको कुरा प्राथमिकतामा परेको छ । उहाँले ज्योतिनगरको पहिरो नियन्त्रणका लागि दीर्घकालीन समाधान खोज्ने प्रतिबद्धता गर्नुभएको छ । त्यसै गरी नेपाली कांग्रेसबाट रुपन्देही क्षेत्र नं. २ का उम्मेदवार चुन्नप्रसाद पौडेलले आफ्नो प्रतिबद्धता प्राथमिकताको सूचीमा सोही विषय राखेर प्रचारप्रसार गरिरहनुभएको छ । स्थानीय बासिन्दाले विशेष गरी वर्षायाममा पहिरोको जोखिम, अव्यवस्थित बस्ती, सुकुमवासी व्यवस्थापन, सडक र ढल निकासका समस्या समाधानका लागि पहल गर्न उम्मेदवारसमक्ष माग राख्ने गरेका छन् । स्थानीयले यस्ता माग राखेपछि उम्मेदवार पौडेलले मतदातासँग भन्नुभयो, “हामी चुनाव जित्न मात्र होइन, दीर्घकालीन समाधानका लागि आएका हौँ । ज्योतिनगरको पहिरो नियन्त्रण, सुरक्षित बस्ती निर्माण गर्छौं ।” राष्ट्रिय स्वतन्त्र पार्टी र नेपाली कम्युनिस्ट पार्टीबाट उम्मेदवार बनेका सुलभ खरेल र सुवास पाण्डेको चुनावी प्रतिबद्धतामा पनि ज्योतिनगरको पहिरोको कुरा उल्लेख छ । दुवै उम्मेदवारले ज्योतिनगरको पहिरो नियन्त्रण गर्न स्थानीय बासिन्दाको साथ र सहकार्यमा काम गर्ने उल्लेख गर्नुभएको छ । बुटवलका लागि ज्योतिनगर पहिरो विगत २६ वर्षदेखि अभिशाप बन्दै आएको छ । २०५५ साल भदौ २० गते बुटवलको ज्योतिनगर र मिलनपथ क्षेत्रमा पहिलो पटक पहिरो गएको थियो । चार वर्षअघि २०७८ सालमा पनि सोही ठाउँमा पहिरो जाँदा एक दर्जन घरमा क्षति पुगेको थियो । त्यसयताको करिब २६ वर्षदेखि ज्योतिनगर र लक्ष्मीनगर क्षेत्रका स्थानीयले धेरै पटक पहिरोकै कारण विस्थापनको पीडा भोग्दै आएका छन् । सङ्घीय सरकारले पहिरो प्रभावित मिलनपथ, ज्योतिनगर र लक्ष्मीनगरमा पहिरो नियन्त्रणका लागि गत आर्थिक वर्षमा करिब तीन करोड रुपियाँ बजेट विनियोजन गरी पहिरो नियन्त्रणका लागि काम गरेको थियो । पहिरो प्रभावितले ज्योतिनगर पहिरो नियन्त्रणका लागि दीर्घकालीन रूपमा काम गर्न उम्मेदवारको ध्यानाकर्षण गराउँदै आएका छन् ।",
      "link": "https://gorkhapatraonline.com/news/193707",
      "image": "https://gorkhapatraonline.com/storage/media/339516/conversions/1234-original-thumb.jpg"
    },
    {
      "slug": "194164",
      "title": "कालीकोटमा मदिरा बिक्री निषेध",
      "timestamp": 1772323200000,
      "source": "gp",
      "content": "कालीकोटमा सात दिनसम्म मदिरा बिक्री बितरण गर्न पूर्णरुपमा निषेध गरिएको छ । फागुन २१ गते सम्पन्न हुने प्रतिनिधिसभा निर्वाचनलाई स्वच्छ, निष्पक्ष, तथा भयरहित बनाउन तोकिएको अबधिमा मदिरा बिक्री बितरण गर्न निषेध गरिएको हो ।",
      "longContent": "प्रेमराज सिम्खडा कालीकोट, फागुन १७ गते । कालीकोटमा सात दिनसम्म मदिरा बिक्री बितरण गर्न पूर्णरुपमा निषेध गरिएको छ । फागुन २१ गते सम्पन्न हुने प्रतिनिधिसभा निर्वाचनलाई स्वच्छ, निष्पक्ष, तथा भयरहित बनाउन तोकिएको अबधिमा मदिरा बिक्री बितरण गर्न निषेध गरिएको हो ।  कालीकोटका प्रमुख जिल्ला अधिकारी गोकर्णराज सुयलद्वारा हस्ताक्षरित सूचनामा फागुन १६ गते अर्थात शनिवारदेखि २२ गते शुक्रवारसम्म मदिरा बिक्री बितरण गर्न निषेध गरिएको उल्लेख छ । जिल्लाको कुनै पनि स्थान, बजार र निजी घर, सार्वजनिक स्थलमा समेत बिक्री गर्न, सेवन गर्न पूर्णरुपमा निषेध गरिएकाले सूचनाको पूर्ण पालना गर्न आदेश गरिएको छ । जिल्ला सुरक्षा समितिले जारी गरेको सूचना आदेशलाई उल्लङ्घन गरी मदिराजन्य बस्तु प्रयोग गरेको पाइएमा प्रचलित कानुनअनुसार कार्वाही गरिने उल्लेख छ । निर्वाचनको समयमा सार्वजनिक शान्ति सुरक्षा र सामाजिक सदभाव कायम राख्न चालिएको कदममा सबै ब्यापारी होटल ब्यावसायी, राजनीति दल, नागरिक समाज र आम नागरिकबाट पूर्ण सहयोगको अपेक्षा गरिएको सूचनामा उल्लेख छ । प्रशासनले जारी गरेको सूचनाको कार्यन्वयन भए नभएको जिल्लाका नौ वटै स्थानीय तहमा रहेका प्रहरी युनिट, निर्वाचना लागि परिचालित नेपाली सेना, शसस्त्र प्रहरी बल, नेपाल प्रहरी र निर्वाचन प्रहरीका साथै राष्ट्यि अनुसन्धान बिभागले समेत निगरानी राख्नेछन ।",
      "link": "https://gorkhapatraonline.com/news/194164",
      "image": "https://gorkhapatraonline.com/storage/media/340140/conversions/parsasan-kalikot-photo-prem-raj-simkhada-original-thumb.jpg"
    },
    {
      "slug": "194161",
      "title": "कांग्रेसलाई मतदान गर्न पूर्व कार्यवाहक सभापति खड्काको आग्रह",
      "timestamp": 1772323200000,
      "source": "gp",
      "content": "नेपाली कांग्रेसका पूर्वकार्यवाहक सभापति पूर्णबहादुर खड्काले आगामी निर्वाचनमा नेपाली कांग्रेसलाई मतदान गर्न आग्रह गर्नुभएको छ ।",
      "longContent": "काठमाडौँ, फागुन १८ गते । नेपाली कांग्रेसका पूर्वकार्यवाहक सभापति पूर्णबहादुर खड्काले आगामी निर्वाचनमा नेपाली कांग्रेसलाई मतदान गर्न आग्रह गर्नुभएको छ ।कांग्रेसको विशेष महाधिवेशनबाट गगनकुमार थापाको नेतृत्वमा नयाँ कार्यसमिति निर्वाचित भएपछि राजनीतिमा कम सक्रिय रहनु भएका खड्काले आइतबार एक वक्तव्य जारी गर्दै सो कुरा बताउनुभयो।आगामी फागुन २१ गते प्रतिनिधि सभाका २७५ सिटका लागि हुने निर्वाचन शान्तिपूर्ण र निष्पक्ष रूपमा सम्पन्न हुनुपर्नेमा उहाँले जोड दिनुभयो । आफू यस पटकको निर्वाचनमा उम्मेदवार नबन्नुको कारणबारे माघ ६ गते नै सामाजिक सञ्जालमार्फत स्पष्ट पारिसकेको खड्काले उल्लेख गर्नुभयो ।मतदातालाई सम्बोधन गर्दै उहाँले फागुन २१ गते देशभरका मतदान केन्द्रमा उपस्थित भई प्रतिनिधि सभाको प्रत्यक्ष र समानुपातिक दुवैतर्फ नेपाली कांग्रेसको चुनाव चिह्न 'रुख' मा मतदान गर्न धारणा व्यक्त गर्नुभयो ।नेता खड्काले स्वस्तिक छाप लगाई कांग्रेसलाई भारी बहुमतका साथ विजयी गराउनसमेत आग्रह गर्नुभएको छ । मुलुकको वर्तमान राजनीतिक अवस्था र निर्वाचनको महत्त्वबारे पनि उहाँले संक्षिप्त चर्चा गर्नुभयो।",
      "link": "https://gorkhapatraonline.com/news/194161",
      "image": "https://gorkhapatraonline.com/storage/media/340156/conversions/purn-17-original-thumb.jpg"
    },
    {
      "slug": "194154",
      "title": "रातो मछिन्द्रनाथको जलेको पाङ्ग्रा बनाउन सुरु",
      "timestamp": 1772323200000,
      "source": "gp",
      "content": "ललितपुरको प्रसिद्ध रातो मछिन्द्रनाथको रथको जलेको पाङ्ग्रा पुनर्निर्माण कार्य सुरु भएको छ । गत भदौमा जेनजी आन्दोलनका क्रममा आगलागीबाट क्षतिग्रस्त बनेको रातो मछिन्द्रनाथको रथका पाङ्गा अहिले परम्परागत शैलीमा नयाँ बनाउने काम भइरहेको हो ।",
      "longContent": "काठमाडौँ, फागुन १७ गते । ललितपुरको प्रसिद्ध रातो मछिन्द्रनाथको रथको जलेको पाङ्ग्रा पुनर्निर्माण कार्य सुरु भएको छ । गत भदौमा जेनजी आन्दोलनका क्रममा आगलागीबाट क्षतिग्रस्त बनेको रातो मछिन्द्रनाथको रथका पाङ्गा अहिले परम्परागत शैलीमा नयाँ बनाउने काम भइरहेको हो ।धार्मिक र सांस्कृतिक मान्यता अनुसार रातो मछिन्द्रनाथको पाङ्ग्रा सामान्यतया १२ वर्षमा एक पटक मात्र बनाउने गरिन्छ । तर कुनै आकस्मिक दुर्घटना वा क्षति भएमा मात्र बिचैमा नयाँ पाङ्ग्रा निर्माण गर्ने परम्परा छ । गत सरस्वती पूजाको शुभ साइत पारेर सुरु गरिएको यो निर्माण कार्यमा अनुभवी र दक्ष कालिगढहरू खटिएका छन् । प्राचीन विधि र शैलीलाई जस्ताको तस्तै कायम राख्दै निर्माण भइरहेका यी पाङ्ग्रा करिब डेढ महिनाभित्र तयार भइसक्ने लक्ष्य राखिएको छ ।",
      "link": "https://gorkhapatraonline.com/news/194154",
      "image": "https://gorkhapatraonline.com/storage/media/340128/conversions/majhindra-original-thumb.jpg"
    },
    {
      "slug": "194153",
      "title": "इरानका सर्वोच्च नेता मारिएको सरकारी पुष्टि",
      "timestamp": 1772323200000,
      "source": "gp",
      "content": "इरानका सर्वोच्च नेता अयातोल्लाह अली खामेनेई मारिएको इरानका सरकारी मिडियाले पुष्टि गरेको छ ।  इरानको सर्वोच्च राष्ट्रिय सुरक्षा परिषद्ले सो कुराको पुष्टी गरेको बीबीसीमा उल्लेख छ ।",
      "longContent": "काठमाडौँ, फागुन १७ गते । इरानका सर्वोच्च नेता अयातोल्लाह अली खामेनेईको मृत्यु भएको इरानको सरकारी सञ्चारमाध्यम र सर्वोच्च राष्ट्रिय सुरक्षा परिषद्ले औपचारिक रूपमा पुष्टि गरेका छन्। शनिबार बिहान इजरायल र अमेरिकाले संयुक्तरूपमा इरानका विभिन्न सैन्य तथा रणनीतिक ठेगानाहरूमा गरेको शक्तिशाली आक्रमणका क्रममा खामेनेईको ज्यान गएको बताइएको छ।शनिबार बिहानैदेखि इरानको राजधानी तेहरानसहितका प्रमुख सहरहरूमा ठूला विष्फोटका आवाजहरू सुनिएका थिए। इरानको सर्वोच्च राष्ट्रिय सुरक्षा परिषद्ले जारी गरेको विज्ञप्तिअनुसार, तेहरानस्थित खामेनेईको निवास (परिसर) लाई लक्षित गरी गरिएको \"अत्यन्तै शक्तिशाली र सटीक\" हमलामा उनको मृत्यु भएको हो।इरानी सरकारी टेलिभिजनले शोकको घोषणा गर्दै यस घटनालाई राष्ट्रिय क्षति भनेको छ। बीबीसीलगायतका अन्तर्राष्ट्रिय सञ्चारमाध्यमहरूका अनुसार, यो आक्रमण दशकौँपछिको सबैभन्दा ठूलो र प्रत्यक्ष सैन्य हस्तक्षेप मानिएको छ।अन्तर्राष्ट्रिय प्रतिक्रियायस घटनापछि विश्व राजनीतिमा निकै ठूलो तरंग पैदा भएको छ:अमेरिकी प्रतिक्रिया: अमेरिकी राष्ट्रपति डोनाल्ड ट्रम्पले एक विशेष सम्बोधनमार्फत खामेनेई मारिएको पुष्टि गर्दै यसलाई \"न्यायको विजय\" र \"आतंकवादको केन्द्रमा प्रहार\" भएको दाबी गर्नुभएको छ।इजरायली दाबी: प्रधानमन्त्री बेन्जामिन नेतान्याहूले तेहरानस्थित खामेनेईको सुरक्षा घेराभित्रै पसेर गरिएको यो आक्रमण \"अप्रत्याशित र ऐतिहासिक\" भएको बताउनुभएको छ। उहाँले इरानको क्षेत्रीय प्रभावलाई समाप्त पार्न यो कदम चालिएको संकेत गर्नुभएको छ।इरानको स्थिति: सर्वोच्च नेताको मृत्युसँगै इरानमा सत्ता उत्तराधिकार र सुरक्षा चुनौतीका विषयमा अन्योल सिर्जना भएको छ। सुरक्षा परिषद्ले थप परिस्थितिको विश्लेषण गरिरहेको बुझिएको छ।प्रभाव र सम्भावित जोखिमयो घटनाले मध्यपूर्वमा पहिलेदेखि नै जारी तनावलाई थप चर्काउने निश्चित छ। विश्लेषकहरूका अनुसार:",
      "link": "https://gorkhapatraonline.com/news/194153",
      "image": "https://gorkhapatraonline.com/storage/media/340137/conversions/afp_6885ea2da6df-1753606701-original-thumb.jpg"
    },
    {
      "slug": "194115",
      "title": "दह्रो प्रतिस्पर्धामा प्रमुख नेता",
      "timestamp": 1772323200000,
      "source": "gp",
      "content": "‘नम्बरी सुनलाई कसी लगाउन पर्दैन’ नेपाली समाजको यो कथन दलका ठुला नेताको मामिलामा कमजोर ठहरिएको छ । दशकौँदेखि नेपाली समाजमा खारिएर आएका नेपालका राजनीतिक दलका ठुला नेता कसी लाउन नपर्ने नम्बरी सुन झैँ जनताले झट्ट पत्याइहाल्ने अवस्थामा देखिएका छैनन् ।",
      "longContent": "काठमाडौँ, फागुन १७ गते । ‘नम्बरी सुनलाई कसी लगाउन पर्दैन’ नेपाली समाजको यो कथन दलका ठुला नेताको मामिलामा कमजोर ठहरिएको छ । दशकौँदेखि नेपाली समाजमा खारिएर आएका नेपालका राजनीतिक दलका ठुला नेता कसी लाउन नपर्ने नम्बरी सुन झैँ जनताले झट्ट पत्याइहाल्ने अवस्थामा देखिएका छैनन् ।आसन्न फागुन २१ को प्रतिनिधि सभा सदस्य निर्वाचनको देशव्यापी माहोल हेर्दा राजनीतिक दलका नयाँ, पुराना सबै शीर्ष नेता यस पटक जनतामाझ माझिएर आउनुपर्ने जबरजस्त कसीमा परेका छन् । ठुला राजनीतिक दलका प्रमुख नेता नेपालको पूर्वदेखि सुदूरपश्चिमसम्मका इलाकामा आफ्नो जित सुनिश्चित गर्न भरमग्दुर कोसिस गरिरहेका भेटिन्छन् । पूर्वी नेपालको झापा निर्वाचन क्षेत्र नं. ५ बाट उम्मेदवारी दिएका नेकपा (एमाले) का अध्यक्ष केपी शर्मा ओली हरेक दिन जसो जनताको ढोकामा पुगिरहनुभएको छ । विगतका निर्वाचनमा उहाँको प्रचारप्रसार दमक बजारको केन्द्र र आसपासका क्षेत्रमा सीमित हुने गरेको थियो । यस पटक नयाँ प्रतिस्पर्धीका रूपमा राष्ट्रिय स्वतन्त्र पार्टीका वरिष्ठ नेता बालेन्द्र शाहले उक्त क्षेत्रमा उम्मेदवारी दिनुभएसँगै युवा र पुराना मतदाताको झुकाव आफूतिर पार्न एमाले अध्यक्ष ओली मत फर्काउन हरेक मतदाताकहाँ पुग्नैपर्ने दबाबमा पर्नुभएको स्थानीय चित्राखर रिजाल बताउनुहुन्छ । ओलीको दौँतरीका रूपमा बर्सौंसम्म जति गल्ती गर्दा पनि आफूले ओलीलाई मत दिएर सहयोग गरेको स्मरण उहाँको छ तर यस पटकको माहोलले विकल्प खोजेकाले जनतामाझ पुगेर फकाउनुको विकल्प उहाँसामु नरहेको टिप्पणी रिजाल गर्नुहुन्छ । ओली निरन्तर घरदैलोमा पुगेर मतदाता फकाउन थालेपछि रास्वपाका वरिष्ठ नेता बालेन्द्र शाहलाई पनि दबाब छ । पहिले जोसुकैले बालेन बालेन भन्ने मत फेरि सोहोरिएर ओलीतिरै फर्कने अनुमान स्थानीय अमर तामाङ गर्नुहुन्छ । झापाको विगतको मतगणनाको प्रवृत्ति हेर्ने हो भने एमालेको उम्मेदवारका रूपमा ओलीले ठुलो मतान्तरले अन्यलाई पराजित गर्नुभएको देखिन्छ । अहिले पनि उक्त क्षेत्रमा एमालेको २६ हजारभन्दा बढी मत रहेको अनुमान छ । त्यसमा नयाँ मतदाता अन्य दलका उम्मेदवारबाट काटिएर आउने मत ओलीलाई नै खस्दा सहज जित हुने उहाँ पक्षधरको दाबी छ । त्यहाँ नेपाली कांग्रेसको १२ हजार, नेकपा र राष्ट्रिय प्रजातन्त्र पार्टीको पाँच/पाँच हजार मत रहेको अनुमान छ । निर्वाचन आयोगका अनुसार उक्त क्षेत्रमा एक लाख ६३ हजार ३८९ मतदाता रहेका छन् । यस हिसाबले पनि सबै पक्षको मत बढेको अनुमान गर्न सकिन्छ । उक्त क्षेत्रमा नेपाली कांग्रेसकी मन्दरा चिमरिया, नेकपाका रञ्जित तामाङ, राप्रपाका लक्ष्मीप्रसाद सङ्ग्रौलासहित ३९ उम्मेदवार हुनुहुन्छ । मधेशी मतदाता रिझाउँदै गगन अलि वर मधेशको केन्द्रमा नेपाली कांग्रेसका सभापति गगन थापाले सर्लाही निर्वाचन क्षेत्र नं. ४ मा मतदातामाझ आफ्नो शक्ति प्रदर्शन गर्न छाड्नुभएको छैन । मधेशी किसान र व्यापारिक वर्गको वर्चस्व रहेको उक्त क्षेत्रमा पहिलो पटक ठुला दलका ठुला नेता र पहाडी मूलका उम्मेदवार आएकाले मतदाता एकपल्ट उहाँका लागि सोच्ने कि पुरानै मधेशी नेतालाई दिने भन्ने दोधारमा छन् । त्यसैले पनि थापालाई मतदाता रिझाउनुपर्ने दबाब छ । राष्ट्रिय स्वतन्त्र पार्टीबाट उहाँलाई टक्कर दिइरहनुभएका पुराना मधेशी नेता अमरेशकुमार सिंहलाई त्यहाँका मानिसको स्वभाव र संस्कारको पूर्ण ज्ञान छ । त्यसैले साम दाम दण्ड भेद प्रयोग गरेर मतदाता आफ्नो पक्षमा पार्ने भन्ने ज्ञान उहाँलाई रहेकाले कांग्रेस सभापति थापालाई सहज नभएको बरहथवाका नरेन्द्रबहादुर गौतम औँल्याउनुहुन्छ । नयाँ आएका दलबाट पहिलेकै पार्टीबाट छाडेका मानिस आएका छन् । उहाँ भन्नुहुन्छ, “नयाँले साँच्चै नयाँको विकल्प दिएनन्, पुरानाले पनि नयाँ दिएनन् । त्यसैले जनताले यसपाला कसले कसलाई कहाँ मत दिन्छन् भन्नेमा दुबिधा नै छ ।”उक्त निर्वाचन क्षेत्रमा एक लाख २१ हजार १२ मतदाता रहेका छन् । जसमा अधिकांश मधेशी दल र नेपाली कांग्रेसको वर्चस्व विगतमा रहिआएको थियो । नेकपा (एमाले) को छ हजार हाराहारीको मत आफ्ना उम्मेदवारसँगै नयाँ भनिएका दलका नेतालाई वा कांग्रेसलाई वा मधेशी दलकै नेतालाई जता पनि जान सक्ने अवस्थामा छ । त्योबाहेक पुराना दलका नेतासँग रुष्ट रहेका मतदाता फकाउन उम्मेदवारलाई सहज भने देखिएको छ । दुई नेतासहित नेकपा (एमाले) का अमनिसकुमार यादव, नेकपाका रजनीश राय, राप्रपाका प्रदीपकुमार झालगायत ३८ जनाको उम्मेदवारी छ । पूर्वप्रम नेपाललाई सकसयता रौतहट निर्वाचन क्षेत्र नं. १ मा उम्मेदवारी दिएका पूर्वप्रधानमन्त्री तथा नेकपाका सहसंयोजक माधवकुमार नेपाल यस पटक नयाँ र पुराना दलका उम्मेदवारसँगै मतदाताको उच्च दबाबमा हुनुहुन्छ । पुरानो दल हुँदा पटक पटक सोही क्षेत्रमा अत्यधिक मतले चुनाव जित्नुभएका उहाँलाई यस पटकको माहोलमा मतदातासँगै दिनहुँ ठोक्किँदा पनि जितको हाराहारीको मत ल्याउन गाह्रो रहेको मतदाता नै ठोकुवा गर्छन् । परिवर्तन चाहेको नयाँ पुस्तामाझ उहाँले पुरानो दल एमालेका अजयकुमार गुप्ता, नेपाली कांग्रेसका अनिलकुमार झा, रास्वपाका राजेशकुमार चौधरीसहित ३८ जनासँग प्रतिस्पर्धा गर्नुपर्ने बाध्यता छ । स्थानीय डाकुरनाथ खतिवडा भन्नुहुन्छ, “नयाँलाई देख्नै नसक्ने, सधैँ आफू भइरहनुपर्ने भन्ने मानसिकताले कसरी देश अघि बढ्छ ? मतदाता अब पहिले जस्ता छैनन् ।”अघिल्लो निर्वाचनदेखि राजनीतिक मैदानमा उत्रिएको राष्ट्रिय स्वतन्त्र पार्टीका सभापति रवि लामिछाने पनि चितवन निर्वाचन क्षेत्र नं. २ बाट यस पटक चुनावी प्रतिस्पर्धामा मत खोसाखोसमा पर्नुभएको छ । विगतका निर्वाचनमा त्यहाँका जनताले उच्च मत दिएर विजयी गराएकाले केही हदसम्म उहाँको मतदातामाझ वर्चस्व सुरक्षित रहेको मानिए पनि अहिले रस्साकस्सी बढेको छ । पछिल्लो समय नेपाली कांग्रेसकी उम्मेदवार मीना खरेलको स्थानीयत्व र अपनत्वको भावनाले लामिछानेलाई सहज छैन । भरतपुर महानगरपालिका–११ बाहेकका अन्य क्षेत्रमा लामिछानेले थप कसरत गर्नुपर्ने देखिएको स्थानीय धर्म भुर्तेल बताउनुहुन्छ । उक्त क्षेत्रमा एक लाख ३२ हजार १५२ मतदाता रहेकामा २६ हजार मतदाता आफ्ना रहेको कांग्रेसका केन्द्रीय सदस्य जितनारायण श्रेष्ठ दाबी गर्नुहुन्छ । त्यसमा रविबाट र अन्य दलबाट रुष्ट भएका मतदाताको अधिकांश मत खरेललाई आउने सम्भावना उहाँ व्यक्त गर्नुहुन्छ । मिहिनेत गर्दै प्रचण्ड माउ पार्टी विघटन गरेर नेपाली कम्युनिस्ट पार्टीको संयोजक बनेका पुष्पकमल दाहाल ‘प्रचण्ड’ ले रुकुमपूर्वबाट उम्मेदवारी दिनुभएको छ । बाहिरबाट सरसर्ती हेर्दा थोरै पहाडी मतदातामाझ उहाँको जित बलियो ठानिए देखिए तापनि आन्तरिक किचलोले उहाँको धेरै मत काटिने भएकाले जित्न धौ धौ पर्ने अनुमान स्थानीय गर्छन् । प्रचारका क्रममा उहाँ बाटैबाटो हिँडेको, भिरपहराका बस्ती र घर नपसेको भन्दै आलोचना भइरहेका छन् । नयाँ पार्टी र नयाँ उम्मेदवारको खासै प्रभाव नदेखिए पनि पुरानो दल र पहिलेका प्रतिस्पर्धी दलका उम्मेदवार दाहाललाई कसरी हराउन सकिन्छ भन्ने भित्री कसरतमा लागेका छन् । चितवनमा दुई पटक चुनाव जितेर प्रधानमन्त्रीसमेत बन्नुभएका दाहाललाई वाचा पूरा नगरेको आरोप मतदाताले लगाउने गरेका छन् ।स्थानीय सुमन बुढा भन्नुहुन्छ, “अर्को दल नेपाली कांग्रेस र दाहालको अनुमानित मतबिच करिब दुई हजारको मात्र फरक हो, सबै पक्षले काट्दा कांग्रेस वा अर्को दलले जित्न बेर लगाउँदैनन् ।” नेपाली कांग्रेस पक्षधरले आफ्नो मत छ हजार रहेको र एमाले पक्षधरको चार हजार हाराहारी मत रहेको दाबी गरेको छ । रास्वपाले उम्मेदवार नै नउठाएको बेलासमेत ४७६ मत आएको उक्त स्थानमा यस पटक सबै दलबाट गरेर कम्तीमा पनि एक हजार पाँच सय मत उता जाने अनुमान गरिएको छ । नेकपाबाटै विद्रोह गरेर सशस्त्र द्वन्द्वका घाइते सन्दीप पुन पनि उम्मेदवार हुनुहुन्छ । उहाँले र विप्लव पक्षधरले पनि दाहालकै मत काट्ने भएकाले जितका लागि अप्ठेरो रहेको अनुमान बुढा गर्नुहुन्छ । करिब १७ हजार मत खस्ने अनुमानबिच थोरै मतान्तरको जितका लागि दाहाल दबाबमा हुनुहुन्छ । निर्वाचन आयोगका अनुसार त्यहाँ ३४ हजार मतदाता छन् । पुरातन सोचले दबाबमाविचार र सिद्धान्तमा कहिल्यै अडिग रहन नसक्ने तर आधुनिकतालाई सधैँ बोझ ठान्ने पुरातन सोचका कारण दलका ठुला नेताले जनताको उच्च दबाब थेग्नु परेको टिप्पणी राजनीतिक विश्लेषक ईश्वरीप्रसाद खनाल गर्नुहुन्छ । त्रिभुवन विश्वविद्यालयको राजनीतिशास्त्र विभागका प्रमुखसमेत रहनुभएका खनालका अनुसार युवाले चाहेको प्रविधि र डिजिटल सुशासनलाई बेवास्ता गर्दाको परिणति अनुसार जनताको कसिकसाउ घेराबन्दीमा प्रमुख दलका ठुला नेता परेका हुन् ।उहाँका अनुसार विश्व विकासको गति हेर्ने हो भने नेपालको शासनप्रणाली यतिखेर ६० प्रतिशत डिजिटल र ४० प्रतिशत सामान्य स्वरूपमा चल्नुपर्ने हो । त्यसो हुन्थ्यो भने भइरहेको भनिएको भ्रष्टाचार र कमिसनखोरी आधा बढी घट्थ्यो । भ्रष्टाचार हुने ठुलो रकम राज्यकोषमा सिधै जान्थ्यो । हातबाट चल्ने शासन छाड्न नखोज्नाले हरेक क्षेत्रमा त्यसको पीडा जनताले झेल्नु परेका कारण जेनजी आन्दोलन भएको ठम्याइ उहाँको छ । त्यसैले निर्वाचनमा नेतालाई जनताको कठघरामा उभ्याएको दाबी उहाँ गर्नुहुन्छ । अर्कातर्फ सैद्धान्तिक रूपमा राजनीतिक दल र दलका नेतृत्व कहिल्यै इमानदार रहन नसकेको खनालको तर्क छ । उहाँका अनुसार नेपाली कांग्रेसको प्रजातान्त्रिक विचारधारा होस् वा कम्युनिस्ट पार्टीको समाजवादी विचारधारा दुवै राजनीतिका लागि राम्रा विचारधारा हुन् तर दलका नेता आफ्नो विचारमा अडिग नरही घरी अर्को चुनाव चिह्नमा कार्यकर्तालाई बारम्बार भोट हाल्न लगाउने, आफैँ पनि कहिले कुन दल कहिले कुन दल फेरि फेरि मत माग्न जाने गरेकाले राजनीतिक सिद्धान्तको जग भत्कियो ।",
      "link": "https://gorkhapatraonline.com/news/194115",
      "image": "https://gorkhapatraonline.com/storage/media/340086/conversions/333-original-thumb.jpg"
    },
    {
      "slug": "194089",
      "title": "जातीय भेदभाव र हिंसा रोकिएन",
      "timestamp": 1772323200000,
      "source": "gp",
      "content": "दलित समुदायमाथि इन्टरनेट र सामाजिक सञ्जाल माध्यमबाट पनि जातीय भेदभाव र हिंसा भइरहेको एक अध्ययनले देखाएको छ । सामाजिक सञ्जाल प्रयोगबाट अपमान, विभेद र हिंसा हुन थालेपछि दलितमाथि हुने जातीय विभेद र हिंसाको स्वरूप पनि ‘डिजिटलाइज्ड’ भएको अध्ययनको निष्कर्ष छ ।",
      "longContent": "गोरखापत्र समाचारदाता काठमाडौँ, फागुन १७ गते । दलित समुदायमाथि इन्टरनेट र सामाजिक सञ्जाल माध्यमबाट पनि जातीय भेदभाव र हिंसा भइरहेको एक अध्ययनले देखाएको छ । सामाजिक सञ्जाल प्रयोगबाट अपमान, विभेद र हिंसा हुन थालेपछि दलितमाथि हुने जातीय विभेद र हिंसाको स्वरूप पनि ‘डिजिटलाइज्ड’ भएको अध्ययनको निष्कर्ष छ । डिजिटल राइट्स नेपालले डिजिटल प्लेटफर्ममा जातीय विभेदको प्रकृति र प्रवृत्तिबारे अध्ययन गरेको थियो । अध्ययनले दलितलाई डिजिटल प्लेटफर्ममा जातीय आधारमा अपमानजनक शब्द, घृणास्पद अभिव्यक्ति र गालीगलौजमार्फत जातीय विभेद हुने गरेको देखाएको छ । यस्तो विभेद र हिंसाको जोखिममा दलित बालबालिका देखिएका छन् । प्रविधिजन्य बालहिंसाका घटनामध्ये ३० प्रतिशत दलित बालबालिका परेका छन् । अध्ययनका अनुसार विशेष गरी दलित अधिकारकर्मी, अभियन्ता, पत्रकार, महिला र राजनीतिमा आबद्ध व्यक्ति बढी मात्रामा जातीय विभेदको सिकार भइरहेका छन् । पत्रकार तथा अभियन्ता रूपा सुनारदेखि पूर्वसांसद एवं प्रगतिशील लोकतान्त्रिक पार्टीका नेता सन्तोष परियारसम्मले डिजिटल माध्यममा जातीय विभेद र हिंसा सहनु परेको प्रतिवेदनमा उल्लेख छ । दलित महिलामाथि जातीय विभेदसँगै लैङ्गिक हिंसा र यौनजन्य धम्कीको दोहोरो बोझ रहेको रिपोर्टमा उल्लेख छ । यस्ता कार्यमा सामाजिक सञ्जालमा रहेका नक्कली खाता प्रयोग अधिक रहेको पाइएको छ । अध्ययनमा संलग्न अध्येता रूपा सुनारले विद्यमान नेपाली कानुन जस्तै विद्युतीय कारोबार ऐन र जातीय भेदभाव तथा छुवाछूत ऐनले डिजिटल माध्यममा हुने यस्ता विशिष्ट प्रकृतिका जातीय दुव्र्यवहारलाई तत्काल सम्बोधन गर्ने निकायको आवश्यकता रहेको बताउनुभयो ।",
      "link": "https://gorkhapatraonline.com/news/194089",
      "image": "https://gorkhapatraonline.com/storage/media/340059/conversions/5-original-thumb.jpg"
    },
    {
      "slug": "194088",
      "title": "दलका घोषणापत्रमा पूर्वाधार, महत्वाकाङ्क्षा कार्यान्वयनमा समस्या",
      "timestamp": 1772323200000,
      "source": "gp",
      "content": "फागुन २१ मा हुन लागेको प्रतिनिधि सभा निर्वाचनका लागि प्रचारप्रसारमा होमिएका राजनीतिक दलहरूले विगत झैँ विकास निर्माण र भौतिक पूर्वाधारलाई प्राथमिकतामा राखेर घोषणापत्र सार्वजनिक गरिसकेका छन् । नेपाली कांग्रेस, नेकपा (एमाले), नेपाली कम्युनिस्ट पार्टी (नेकपा), राष्ट्रिय स्वतन्त्र पार्टी (रास्वपा) लगायतका दलले घोषणापत्रमा पूर्वाधार तथा राष्ट्रिय गौरवका आयोजनालाई प्राथमिकतासाथ उल्लेख गरेका छन् । घोषणापत्रमा मुलुकको समृद्धि र विकासलाई उच्च प्राथमिकता दिएको देखिन्छ ।",
      "longContent": "काठमाडौँ, फागुन १७ गते । फागुन २१ मा हुन लागेको प्रतिनिधि सभा निर्वाचनका लागि प्रचारप्रसारमा होमिएका राजनीतिक दलहरूले विगत झैँ विकास निर्माण र भौतिक पूर्वाधारलाई प्राथमिकतामा राखेर घोषणापत्र सार्वजनिक गरिसकेका छन् । नेपाली कांग्रेस, नेकपा (एमाले), नेपाली कम्युनिस्ट पार्टी (नेकपा), राष्ट्रिय स्वतन्त्र पार्टी (रास्वपा) लगायतका दलले घोषणापत्रमा पूर्वाधार तथा राष्ट्रिय गौरवका आयोजनालाई प्राथमिकतासाथ उल्लेख गरेका छन् । घोषणापत्रमा मुलुकको समृद्धि र विकासलाई उच्च प्राथमिकता दिएको देखिन्छ ।दलहरूले मतदातालाई आकर्षित गर्न ‘कसकाभन्दा कसका नारा राम्रा ?’ भन्दै आपसी प्रतिस्पर्धामा घोषणापत्र तयार पारी सार्वजनिक गरे पनि व्यवहारतः कार्यान्वयनमा खरो पालना हुन नसकेको विगत छ ।नेकपा (एमाले) का उपमहासचिव प्रदीपकुमार ज्ञवालीले बलियो पूर्वाधारबिना आर्थिक समृद्धि सम्भव नरहेको र मुलुकको समग्र समृद्धि र अर्थतन्त्रलाई चलायमान बनाउन पूर्वाधार विकास अनिवार्य सर्त रहेको बताउनुहुन्छ । त्यसै गरी पूर्वाधार विकासबिना नागरिकबिचको अन्तरआबद्धताको समेत कल्पना गर्न नसकिने भएको बताउँदै विगतमा राजनीतिक दलको घोषणापत्रमा उल्लेख गरिएको पूर्वाधार विकास पूरा भएन भन्ने कुरा आंशिक मात्र सत्य रहेको बताउनुहुन्छ । विगतमा राजनीतिक दलहरूको घोषणापत्रमा उल्लेख भएका पूर्वाधार विकासका धेरैजसो काम सम्पन्न भएको उहाँको भनाइ छ ।उहाँ भन्नुहुन्छ, “पूर्वाधार विकासमा स्रोतसाधन अभाव छ, ५०/६० अर्ब लाग्ने आयोजनामा वर्षको केही करोड रुपियाँ छुट्याइन्छ । यति रकमले कहिले पुग्ने भन्ने हुन्छ । त्यसै गरी पूर्वतयारीबिनै ठेक्का लगाइन्छ । ठेक्का लगाएपछि रुख काट्न थाल्छौँ । बिजुलीको खम्बा हटाउनेलगायतका अन्य तयारी गर्न सुरु गर्छौं । यसै गरी निर्माण व्यवसायीको लापरबाही पनि पूर्वाधार विकासको बाधकका रूपमा रहेको छ ।” अपेक्षित रूपमा पूर्वाधार विकास हुन नसक्नुमा राजनीतिक अस्थिरतासमेत बाधकका रूपमा रहेको र सरकार परिवर्तन हुनेबित्तिकै प्राथमिकता परिवर्तन हुने गरेकाले समेत कतिपय पूर्वाधारको काम सम्पन्न गर्न समस्या भएको उहाँको भनाइ छ ।यसअघि एमालेले घोषणापत्रमा गरेको प्रतिबद्धता अनुसार पुष्पलाल (मध्यपहाडी) राजमार्ग, मदन भण्डारी राजमार्ग, हुलाकी राजमार्ग निर्माणलगायतका पूर्वाधार निर्माणका अधिकांश प्रतिबद्धता पूरा गरेको बताउँदै उहाँले यसपालिको निर्वाचनमा एमालेलाई काम गर्ने अवसर प्राप्त भयो भने घोषणापत्रमा गरिएका विकास निर्माणका प्रतिबद्धता पूरा गर्ने र त्यसका लागि आवश्यक स्रोत जुटाउने उहाँको दाबी छ ।नेपाली कांग्रेसका नेता मीनबहादुर विश्वकर्माले राजनीतिक दलहरूले घोषणापत्रमा उल्लेख गरेका कार्यक्रम कार्यान्वयनै भएन भनी निर्माण गर्न खोजिएको भाष्य गलत रहेको बताउँदै विगतका घोषणापत्रमा उल्लेख गरिएका अधिकांश प्रतिबद्धता पूरा भएको दाबी गर्नुहुन्छ । विभिन्न कारणवश पूर्वाधार विकासमा केही ढिलासुस्ती भए पनि एकदमै कामै भएको छैन भने कुरा गलत रहेको उहाँ बताउनुहुन्छ ।विद्युत् उत्पादन कति भयो ? कति प्रतिशतले सडक निर्माण बढ्यो ? भन्नेलगायतका कुरालाई विश्लेषण गर्ने हो भने मुलुकमा पूर्वाधार विकास भएको उहाँ बताउनुहुन्छ । उहाँ भन्नुहुन्छ, “घोषणापत्रमा उल्लेख कतिपय कार्यक्रम वार्षिक र बहुवर्षीय हुन्छन् । तिनीहरू त्यसै अनुसार कार्यान्वयन हुँदै जाने हो । काममा ढिलासुस्ती भएकोचाहिँ सत्य हो ।”नेपाली कांग्रेसले २०७० सालको निर्वाचनमा महेन्द्र राजमार्गआसपासका सहरलाई छ लेन सडकले जोड्ने घोषणा अनुसार अहिले अत्तरिया–धनगढी, बुटवल–भैरहवा, पथलहिया–वीरगन्ज, ढल्केबर–जनकपुर, इटहरी–विराटनगर, बिर्तामोड–भद्रपुरलगायतका दस सडक निर्माण सम्पन्न भइसकेको बताउँदै उहाँले अहिले निर्माण भइरहेको मेची–महाकाली एसियन हाइवे निर्माण र पहाडी बाटो विस्तार घोषणापत्रकै प्रतिबद्धता रहेको उहाँको भनाइ छ ।नेपाली कम्युनिस्ट पार्टीका प्रवक्ता अग्निप्रसाद सापकोटाले मुलुकको विकासका लागि पूर्वाधार सबैभन्दा महत्वपूर्ण रहेको र यसको अभावमा समृद्धि सम्भव नरहेको तथा रोजगारी र सुशासन, समाजवाद तयारीका लागि समेत पूर्वाधार अनिवार्य सर्त रहेको बताउनुहुन्छ ।“जनताले हाम्रो दललाई विश्वास गरेर बहुमत दिए भने अहिले घोषणापत्रमा गरिएका प्रतिबद्धता पूरा गर्ने हाम्रो सङ्कल्प छ । हामीले कार्यान्वयन गर्ने आधारसहित घोषणापत्र ल्याएका छौँ,” उहाँ भन्नहुन्छ, “भ्रष्टाचार भइरहेको अर्बौंको रकमलाई मात्र रोक्ने हो भने घोषणापत्रमा उल्लेख गरिएका पूर्वाधार विकास सम्पन्न गर्न सकिन्छ ।”नेपाली कम्युनिस्ट पार्टीले घोषणापत्रमा प्रशासन सुधारका लागि उच्चस्तरीय प्रशासन सुधार आयोग गठन गर्ने, भ्रष्टाचार नियन्त्रणका लागि शक्तिशाली लोकपाल गठन गर्ने उल्लेख गरेको बताउँदै उहाँले यसबाट भ्रष्टाचार नियन्त्रण हुने, अर्बौंको रकम राज्यको ढुकुटीमा जम्मा हुने र प्रतिबद्धता अनुसारको पूर्वाधार विकास गर्न सकिने बताउनुहुन्छ ।राष्ट्रिय स्वतन्त्र पार्टीका प्रवक्ता मनीष झाले आफ्नो पार्टीले रणनीतिक पूर्वाधार विकाससहितको घोषणापत्र तयार गरेको र त्यसको कार्यान्वयनले आर्थिक परिणाम आउन सक्ने र राजस्व सङ्कलन हुनेखालको पूर्वाधार विकास हुने दाबी गर्नुहुन्छ । मुलुकमा केही वर्षदेखि पूर्वाधारको नाममा राजनीतिक रूपमा आर्थिक लगानी भएको तथा आवश्यकताभन्दा पहुँचका आधारमा पूर्वाधारमा बजेट विनियोजन हुँदै आएको बताउँदै प्रवक्ता झाले यसप्रकारको प्रवृत्ति चिर्ने गरी रास्वापाले पूर्वाधार क्षेत्रमा घोषणापत्र तयार गरेको बताउनुहुन्छ । ‘इभिडेन्स बेस’ घोषणापत्र तयार गर्नु पर्छराष्ट्रिय योजना आयोगका पूर्वसदस्य एवं अर्थविद् प्राडा रामकुमार फुयाँलले आर्थिक स्रोतको सुनिश्चित नगरी तयार पारिएका महत्वाकाङ्क्षी घोषणापत्र जनता भुलाउने कागजी किताब मात्र भएको बताउनुहुन्छ । दलहरूले मुलुकको स्रोतसाधनका आधारमा यथार्थपरक घोषणापत्र तयार गर्नु पर्छ । स्रोतसाधन सुनिश्चितासहितको ‘इभिडेन्स बेस’ घोषणापत्र तयार गरियो भने त्यसको कार्यान्वयन हुन सक्ने उहाँ बताउनुहुन्छ । उहाँ भन्नुहुन्छ, “राजनीतिक दलहरूले घोषणापत्र तयार गर्दा पहिला स्रोत आकलन गरेर त्यसलाई प्रयोग गरेर म यति काम गर्छु भन्नुपर्नेमा काम मात्र गर्छु भन्ने सूची बढी भएको देखिन्छ ।”उहाँ भन्नुहुन्छ, “मुलुकको मानव संसाधन र प्राकृतिक स्रोतसाधन यकिन गरी यसको प्रयोग गरेर राष्ट्रिय पुँजी यति निर्माण गर्न सक्छौँ भन्ने कुरा आकलन गर्नुप¥यो । यसरी निर्माण भएको पुँजीलाई पूर्वाधार निर्माण, सामाजिक न्याय, समृद्धि र सुशासनको पक्षमा गरिने खर्चसहितको स्पष्ट खाकासहितको घोषणापत्र ल्याउनु पर्छ ।”",
      "link": "https://gorkhapatraonline.com/news/194088",
      "image": "https://gorkhapatraonline.com/storage/media/340058/conversions/4567-original-thumb.jpg"
    },
    {
      "slug": "194087",
      "title": "युद्धमा होमियो मध्यपूर्व",
      "timestamp": 1772323200000,
      "source": "gp",
      "content": "अमेरिका र इजरायल मिलेर इरानमाथि सैन्य आक्रमण सुरु गरेका छन् । अमेरिका र इरानबिचको जेनेभा वार्ता असफल भएपछि शनिबार बिहानदेखि इरानको राजधानी तेहरानलगायत विभिन्न स्थानमा हवाई आक्रमण गरिएको हो ।  आफूमाथि भएको आक्रमणको प्रत्याक्रमण स्वरूप इरानले इजरायलसहित कतार, बहराइन, संयुक्त अरब इमिरेट्स र कुवेतमा रहेका अमेरिकी सैन्य अखडालाई लक्षित गरी क्षेप्यास्त्र प्रहार गरेको छ । ती क्षेप्यास्त्रलाई प्रतिरक्षा प्रणालीले आकाशमै नष्ट पारिदिएको सम्बद्ध अधिकारीहरूले बताएका छन् । इरानले प्रत्याक्रमण गरेपछि मध्यपूर्वका सबै हवाई उडान प्रभावित भएको एपीले जनाएको छ ।",
      "longContent": "गोरखापत्र समाचारदाताकाठमाडौँ, फागुन १७ गते । अमेरिका र इजरायल मिलेर इरानमाथि सैन्य आक्रमण सुरु गरेका छन् । अमेरिका र इरानबिचको जेनेभा वार्ता असफल भएपछि शनिबार बिहानदेखि इरानको राजधानी तेहरानलगायत विभिन्न स्थानमा हवाई आक्रमण गरिएको हो ।आफूमाथि भएको आक्रमणको प्रत्याक्रमण स्वरूप इरानले इजरायलसहित कतार, बहराइन, संयुक्त अरब इमिरेट्स र कुवेतमा रहेका अमेरिकी सैन्य अखडालाई लक्षित गरी क्षेप्यास्त्र प्रहार गरेको छ । ती क्षेप्यास्त्रलाई प्रतिरक्षा प्रणालीले आकाशमै नष्ट पारिदिएको सम्बद्ध अधिकारीहरूले बताएका छन् । इरानले प्रत्याक्रमण गरेपछि मध्यपूर्वका सबै हवाई उडान प्रभावित भएको एपीले जनाएको छ ।इजरायलले प्रहार गरेको क्षेप्यास्त्र दक्षिण इरानस्थित दुई विद्यालयमा विस्फोट हुँदा ५१ जना विद्यार्थी मारिएको कतारस्थित अल जजिरा टेलिभिजनले जनाएको छ । अमेरिकाका राष्ट्रपति डोनाल्ड ट्रम्पले इरानविरुद्ध ठुलो सैन्य कारबाही सुरु गरिएको बताउँदै यस अवसरमा त्यहाँको अतिवादी सत्ता परिवर्तन गर्न इरानी नागरिकलाई आह्वान गर्नुभएको छ । अमेरिकी समाचार संस्था एपीले दुई जना अमेरिकी अधिकारीलाई उद्धृत गर्दै इरानमा भएको आक्रमणमा अमेरिकाको पनि संलग्नता रहेको बताएका छन् । गत वर्षको जुलाईमा इजरायल र इरानबिच युद्ध हुँदा अमेरिकाले इरानका आणविक केन्द्रहरूमा भीषण आक्रमण गरेको थियो ।त्यति बेला इरानका ठुला तीन वटा आणविक केन्द्रमा अमेरिकाले शक्तिशाली जिबियु–५७ बम खसालेको थियो । अमेरिकाले त्यति बेलै कामै नलाग्ने गरी ध्वस्त बनाएको भनिएका आणविक केन्द्रहरूमा परमाणु कार्यक्रम पुनः सञ्चालन भइरहेको सार्वजनिक भएपछि अमेरिकाले इरानलाई परमाणु कार्यक्रम रोक्न दबाब दिँदै आएको छ ।ओमान र जेनेभामा पटक पटकको वार्ता भए पनि इरान सहमतिमा नआएपछि अमेरिकाले इरानतर्फ मध्यपूर्वका विभिन्न क्षेत्रमा अत्याधुनिक युद्धपोतसहितको सैन्य शक्ति तैनाथ गरेको छ ।  अमेरिकी टेलिभिजन संस्था सिएनएनले पनि अमेरिकी अधिकारीहरूलाई उद्धृत गरेर इरानमा इजरायल र अमेरिकाले संयुक्त रूपमा आक्रमण गरेको जनाएको छ ।  तेहरानमा प्रत्यक्षदर्शीहरूले सर्वोच्च नेता आयतोल्लाह अली खामेनीको कार्यालयनजिक पहिलो विस्फोटको आवाज सुनेको बताएका छन् । सहरको केन्द्र भागबाट धुवाँका बाक्लो मुस्लो उठेको देखिएको छ । \t८६ वर्षीय खामेनी आक्रमणका बेला कार्यालयभित्र भए नभएको बारे तत्काल स्पष्ट हुन सकेको छैन । अमेरिकासँगको बढ्दो तनावका कारण उहाँ केही दिनयता सार्वजनिक रूपमा देखिनुभएको छैन । इरानी सरकारी टेलिभिजनले पनि विस्फोट भएको पुष्टि गको छ । यद्यपि हालसम्म भएको क्षतिबारे विवरण सार्वजनिक गरेको छैन । आक्रमणपछि इरानले आफ्नो हवाईक्षेत्र बन्द गरेको छ ।इरानले यसअघि कुनै पनि आक्रमण भए अमेरिकी सैनिक र मध्यपूर्वमा रहेका अमेरिकी सैन्य अखडालाई निसाना बनाइने चेतावनी दिएको थियो । आफ्नो मुलुकमाथि आक्रमण भएसँगै इरानले जवाफी आक्रमण स्वरूप इजरायलतर्फ क्षेप्यास्त्र प्रहार गरेको छ । इजरायली डिफेन्स फोर्स (आइडिएफ) ले विज्ञप्ति जारी गरी इरानबाट हानिएका क्षेप्यास्त्रलाई हवाई प्रतिरक्षा प्रणालीले निस्तेज पारिरहेको जनाएको छ ।इजरायलले इरानमा हमला गरेलगत्तै देशव्यापी आपत्काल घोषणा गरिसकेको छ । इरानमा हमला गरेलगत्तै इजरायलले हवाई प्रतिरक्षा प्रणाली पनि सक्रिय पारेको छ । आइडिएफले नागरिकहरूलाई सेनाको आह्वान र निर्देशन पालना गर्न आग्रह गरेको छ । “रक्षा प्रणाली पूर्ण अभेद्य हुँदैनन् । त्यसैले सर्वसाधारणले सेनाको अपिललाई पालना गर्नु अत्यावश्यक हुन्छ,” वक्तव्यमा भनिएको छ ।इजरायली सञ्चार माध्यमले ठुलो सङ्ख्यामा इरानबाट प्रहार गरिएका क्षेप्यास्त्र इजरायलको आकाशमा देखिएको जनाएका छन् । यो आक्रमणलाई इजरायलले अपरेसन रोअर लायन (सिंहको गर्जन) नाम दिएको छ ।अमेरिकाका राष्ट्रपति ट्रम्पले पछिल्ला दिनमा इरानको आणविक कार्यक्रम नियन्त्रणमा ल्याउने उद्देश्यले सम्झौता चाहनुभएको थियो । इरान भने युरेनियम संवर्धन गर्ने आफ्नो अधिकार कायम राख्न चाहन्छ । उसले लामो दुरीका क्षेप्यास्त्र कार्यक्रम, हमास तथा हेजबुल्लाह जस्ता सशस्त्र समूहलाई दिइरहेको समर्थनबारे थप वार्ता गर्न इच्छुक देखिएको छैन ।इजरायलले आक्रमण जारी राख्दा तेहरानमा थप विस्फोटका आवाज सुनिएको समाचारमा जनाइएको छ ।इरान र इजरायलको भ्रमण नगर्न आग्रह नेपाल सरकारले मध्यपूर्वमा विकसित पछिल्लो परिस्थितिलाई ध्यानमा राख्दै नेपाली नागरिकलाई इजरायल र इरानको भ्रमण तत्कालका लागि स्थगित गर्न आग्रह गरेको छ ।परराष्ट्र मन्त्रालयले शनिबार ट्राभल एड्भाइजरी जारी गर्दै दुवै देशको स्थिति सामान्य नभएसम्म भ्रमण नगर्न र त्यहाँ रहेका नेपालीलाई उच्च सतर्कता अपनाउन आग्रह गरेको हो । मन्त्रालयले इजरायल र इरानका सम्बन्धित निकायले जारी गरेका सुरक्षासम्बन्धी निर्देशन र सल्लाहको पूर्ण रूपमा पालना गर्न, सकेसम्म घरभित्रै रहन, सतर्कता अपनाउन, सावधानी अपनाउन र आफ्नो क्षेत्रमा रहेका नेपाली समुदायसँग नियमित सम्पर्कमा रहन आग्रह  गरेको छ । इजरायल र इरानका आधिकारिक निकायको पूर्वस्वीकृतिबिना यात्रा नगर्न, काठमाडौँस्थित परराष्ट्र मन्त्रालय, तेल अभिभस्थित नेपाली राजदूतावास र दोहास्थित नेपाली राजदूतावासको सम्पर्कमा रहन, इजरायल वा इरान भ्रमणको योजना बनाएका नेपाली नागरिकलाई दुवै देशको स्थिति सामान्य नभएसम्मका लागि आफ्नो भ्रमण स्थगित गर्न, मध्यपूर्वका अन्य देशमा बसोबास गरिरहेका र कार्यरत नेपाली नागरिकलाई पनि घटनाक्रमको निरन्तर अनुगमन गर्न  आग्रह गरेको छ ।",
      "link": "https://gorkhapatraonline.com/news/194087",
      "image": "https://gorkhapatraonline.com/storage/media/340057/conversions/iran-original-thumb.jpg"
    },
    {
      "slug": "194086",
      "title": "काठमाडौँमा रोकिए तीन हजार यात्रु",
      "timestamp": 1772323200000,
      "source": "gp",
      "content": "मध्यपूर्वका देशमा देखिएका तनावका कारण नेपालमा शनिबारका लागि पूर्वनिर्धारित १८ वटा उडान रद्द हुँदा तीन हजारभन्दा बढी यात्रु प्रभावित भएका छन् ।  संयुक्त राज्य अमेरिका र इजरायलले इरानमाथि गरेको आक्रमणको जवाफमा तेहरानले गरेको प्रत्याक्रमणपछि चुलिएको क्षेत्रीय तनावका कारण आठ वटा देशले आफ्नो हवाईक्षेत्र बन्द गरेका छन् ।",
      "longContent": "काठमाडौँ, फागुन १७ गते । मध्यपूर्वका देशमा देखिएका तनावका कारण नेपालमा शनिबारका लागि पूर्वनिर्धारित १८ वटा उडान रद्द हुँदा तीन हजारभन्दा बढी यात्रु प्रभावित भएका छन् ।संयुक्त राज्य अमेरिका र इजरायलले इरानमाथि गरेको आक्रमणको जवाफमा तेहरानले गरेको प्रत्याक्रमणपछि चुलिएको क्षेत्रीय तनावका कारण आठ वटा देशले आफ्नो हवाईक्षेत्र बन्द गरेका छन् । नेपालबाट संयुक्त अरब इमिरेटस (युएई) का तीन विमानस्थल सारजहा, दुबई र अबुधावी तथा दोहा (कतार), कुवेत, दमाम (साउदी) र स्तानबुल (टर्की) विमानस्थलमा हुँदै आएको उडान पूर्ण प्रभावित हुन पुगेको छ । नेपाल नागरिक उड्डयन प्राधिकरणका अनुसार मध्यपूर्वमा विकसित घटनाक्रमसँगै इरान, इजरायल, इराक, जोर्डन, कुवेत, युएईले आफ्नो  हवाईक्षेत्र बन्द गरेको छ । नेपालबाट सिधा उडान हुँदै आएका कतार, युएई, कुवेत र टर्कीका उडान रोकिएका छन् । प्राधिकरणका सूचना अधिकारी ज्ञानेन्द्र भुलले भन्नुभयो, “पछिल्ला घटनाक्रमका बिच सतर्कता अपनाउँदै मध्यपूर्वका देशहरूले आफ्नो हवाईक्षेत्र अस्थायी रूपमा बन्द गरेपछि त्यसको असर नेपालबाट बाहिरिने र नेपाल फर्किने यात्रुमा परेको छ । उक्त देशहरूमा शनिबार बिहान उडान भए पनि दिउँसो र रातिका निर्धारित १८ वटा उडान रद्द भएका छन् ।” उहाँले यात्रुलाई आफ्नो उडानका लागि विमानस्थल जानुभन्दा अगाडि सम्बन्धित वायुसेवा कम्पनीमा सम्पर्क गरेर मात्र जान र विमानस्थलमा रोकिएका यात्रुको व्यवस्थापन सम्बन्धित वायुसेवालाई नै गर्न निर्देशन दिएको बताउनुभयो । मध्यपूर्वमा बढ्दो तनावका कारण नेपालबाट शनिबार रातिका लागि निर्धारित नेपाल वायुसेवा निगमका तीन, कतार एयरवेजका चार वटा, फ्लाई दुबईका चार वटा, एयर अरेबियाको दुई, हिमालय एयरलाइन्सका तीन र कुवेत एयरवेजका दुई उडान रद्द भएको उहाँले बताउनुभयो । उहाँका अनुसार उडान रद्द हुँदा निगमका दमाम, दोहा र दुबई ओहोरदोहोरका लागि पाँच सय, कतार एयरवेजको आठ सय, फ्लाई दुबईका छ सय, एयर अरेबियाका तीन सय, हिमालयका दमाम, बुई र दोहातर्फका पाँच सय र कुवेत एयरवेजका करिब तीन सय यात्रु प्रभावित भएका छन् । नेपालबाट उडान गर्दै आएका नेपाल वायुसेवा निगम र हिमालय एयरलाइन्सले दुबई, दमाम र दोहाका सम्पूर्ण उडान अस्थायी रूपमा बन्द गरेका छन् । यात्राका लागि विमानस्थल पुगेका यात्रु दुवैतर्फका विमानस्थलमै रोकिएका छन् । विकसित पछिल्लो तनावपूर्ण परिस्थितिलाई मध्यनजर गर्दै सरकारले इजरायल र इरानमा रहेका नेपाली नागरिकलाई उच्च सतर्कता अपनाउन र सुरक्षित रहन आग्रह गरेको छ । परराष्ट्र मन्त्रालयले परिस्थितिको सूक्ष्म निगरानी गरिरहेको जनाउँदै तत्कालका लागि यी दुई देशको यात्रा नगर्नसमेत शनिबार एक एड्भाइजरी जारी गर्दै आग्रह गरेको छ । कतार, बहराइन, इजराइल, कुवेत, युएईलगायत खाडी मुलुकमा ठुलो सङ्ख्यामा रोजगारीका लागि पुगेका छन् ।",
      "link": "https://gorkhapatraonline.com/news/194086",
      "image": "https://gorkhapatraonline.com/storage/media/340056/conversions/_SGR6160-original-thumb.jpg"
    },
    {
      "slug": "194085",
      "title": "२० गते रातिदेखि यातायात नचल्ने",
      "timestamp": 1772323200000,
      "source": "gp",
      "content": "निर्वाचनको अघिल्लो दिन अर्थात् फागुन २० गते लामो तथा मध्यम दुरीका रात्रि बसहरू सञ्चालन नहुने यातायात व्यवसायीले बताएका छन् । निर्वाचन आयोगले मतदानलाई लक्षित गर्दै फागुन २० गते राति १२ बजेदेखि २१ गते साँझ पाँच बजेसम्म अत्यावश्यकबाहेकका निजी तथा सार्वजनिक सवारी सञ्चालन बन्द गरेकाले रात्रि बसहरू सञ्चालन नगर्ने नेपाल यातायात व्यवसायी राष्ट्रिय महासङ्घले जनाएको छ ।",
      "longContent": "गोरखापत्र समाचारदाताकाठमाडौँ, फागुन १७ गते । निर्वाचनको अघिल्लो दिन अर्थात् फागुन २० गते लामो तथा मध्यम दुरीका रात्रि बसहरू सञ्चालन नहुने यातायात व्यवसायीले बताएका छन् । निर्वाचन आयोगले मतदानलाई लक्षित गर्दै फागुन २० गते राति १२ बजेदेखि २१ गते साँझ पाँच बजेसम्म अत्यावश्यकबाहेकका निजी तथा सार्वजनिक सवारी सञ्चालन बन्द गरेकाले रात्रि बसहरू सञ्चालन नगर्ने नेपाल यातायात व्यवसायी राष्ट्रिय महासङ्घले जनाएको छ । फागुन २० गते दिउँसो भने यातायात सञ्चालन हुने छन् । २० गते राति १२ बजेसम्म गन्तव्यमा पुग्न सक्ने रुटका बसहरू सञ्चालन हुने महासङ्घका कार्यवाहक अध्यक्ष सरोज सिटौलाले जानकारी दिनुभयो । २० गतेका रात्रि बसहरूको टिकट नकाटिएको पनि उहाँले बताउनुभयो । एम्बुलेन्स, दमकल, शव वाहन, रक्तसञ्चार सेवा, सुरक्षा निकायका सवारी, विद्युत्, खानेपानी, ढल तथा दूरसञ्चार मर्मतका सवारीसाधन भने निर्बाध रूपमा सञ्चालन हुने छन् ।  सञ्चार गृहलगायत अन्य सवारीसाधन भने निर्वाचन आयोगबाट पास लिएर चल्न पाउने छन् । सिटौलाले भन्नुभयो, “तोकिएको समयमा मात्रै हामीले सवारी सञ्चालन गर्ने हो । नियमविपरीत सार्वजनिक सवारी सञ्चालन गर्ने कुरै भएन ।”",
      "link": "https://gorkhapatraonline.com/news/194085",
      "image": "https://gorkhapatraonline.com/storage/media/340055/conversions/5ef476027daab_bus-park-original-thumb.jpg"
    },
    {
      "slug": "194084",
      "title": "दलहरूको घोषणापत्रमा लुम्बिनी : रोजगारी सिर्जनामा समान दृष्टिकोण",
      "timestamp": 1772323200000,
      "source": "gp",
      "content": "आसन्न प्रतिनिधि सभा निर्वाचनका लागि राजनीतिक दलहरूले सार्वजनिक गरेको घोषणापत्रमा लुम्बिनीको विकासबारे साझा धारणा देखिएको छ । विशेष गरी विश्व सम्पदा सूचीमा सूचीकृत लुम्बिनी क्षेत्रको दिगो विकास, व्यवस्थापन र अन्तर्राष्ट्रिय प्रवर्धन यस पटकका दलका प्रतिबद्धतापत्रको साझा विषय भएको छ ।",
      "longContent": "लक्ष्मण पौडेल भैरहवा, फागुन १७ गते । आसन्न प्रतिनिधि सभा निर्वाचनका लागि राजनीतिक दलहरूले सार्वजनिक गरेको घोषणापत्रमा लुम्बिनीको विकासबारे साझा धारणा देखिएको छ । विशेष गरी विश्व सम्पदा सूचीमा सूचीकृत लुम्बिनी क्षेत्रको दिगो विकास, व्यवस्थापन र अन्तर्राष्ट्रिय प्रवर्धन यस पटकका दलका प्रतिबद्धतापत्रको साझा विषय भएको छ ।गौतम बुद्धको जन्मस्थल लुम्बिनीको गुरुयोजना बनेको ४७ वर्ष हुँदा पनि गुरुयोजना अनुसार काम हुन सकेको छैन । विसं २०३५ मा जापानी वास्तुविद् प्रा. केन्जो टाङ्गेले बौद्ध तीर्थस्थल र पर्यटकीय केन्द्रका रूपमा विकास गर्ने परिकल्पना गर्दै लुम्बिनी विकास गुरुयोजना बनाउनुभएको थियो । अहिलेको अवस्थामा गुरुयोजना पूरा गर्न अझै तीन अर्ब रुपियाँभन्दा बढी बजेट आवश्यक पर्ने देखिएको छ । मुख्य दलहरूले सार्वजनिक गरेका घोषणापत्र र उम्मेदवारहरूले सार्वजनिक गरेका प्रतिबद्धतापत्रमा लुम्बिनीलाई धार्मिक–सांस्कृतिक पर्यटनको विश्वस्तरीय गन्तव्य बनाउने, पूर्वाधार सुदृढ गर्ने, रोजगारी सिर्जना गर्ने र स्थानीय समुदायलाई प्रत्यक्ष लाभ दिलाउने लक्ष्य स्पष्ट रूपमा उल्लेख गरिएको छ ।विश्व केन्द्र बनाइने छ : कांग्रेसनेपाली कांग्रेसले लुम्बिनीलाई बौद्ध अध्ययन, शान्ति अनुसन्धान र अन्तरधार्मिक संवादको विश्व केन्द्र बनाउने अवधारणा प्रस्तुत गरेको छ । पार्टीका नेता एवं रुपन्देही क्षेत्र नम्बर ५ का उम्मेदवार भरत शाहले लुम्बिनीको विकास केवल संरचना निर्माणमा सीमित हुन नहुने बताउनुभयो । उहाँले भन्नुभयो, “यहाँ ज्ञान, अनुसन्धान र सांस्कृतिक आदान–प्रदानको वातावरण तयार गर्नु पर्छ । कांग्रेसले निजी क्षेत्रसँग सहकार्य गर्दै होटल, यातायात र सेवा क्षेत्रको गुणस्तर सुधारलाई प्राथमिकता दिएको छ ।” कांग्रेसले आफ्नो घोषणापत्रमा सांस्कृतिक र आध्यात्मिक अनुसन्धानका लागि लुम्बिनीमा अन्तर्राष्ट्रिय अध्ययन केन्द्र स्थापना गरिने विषय पनि समेटेको नेता शाहले बताउनुभयो । उहाँका अनुसार घोषणापत्रमा गौतम बुद्ध विमानस्थललाई पूर्ण क्षमतामा चलाउन र विश्वका प्रमुख सहरबाट सिधा उडान सम्पर्क गर्न उच्चस्तरीय कूटनीतिक पहल गर्ने प्रतिबद्धतासमेत जनाइएको छ । त्यस्तै ‘जनकपुर–लुम्बिनी–काठमाडौँ’ आध्यात्मिक र ‘बुद्ध–टु–शिव’ आध्यात्मिक जस्ता डिजिटल कोरिडोरलगायत मुक्तिनाथ, जनकपुर र लुम्बिनीलाई हवाई र सडक सञ्जालले जोडी एकीकृत पर्यटकीय सर्किट बनाउने पनि कांग्रेसको प्रतिज्ञा छ ।गुरुयोजनालाई तीव्रता : एमाले नेपाल कम्युनिस्ट पार्टी (एमाले) ले आफ्नो घोषणापत्रमा लुम्बिनी गुरुयोजना कार्यान्वयनलाई तीव्रता दिने, तीर्थयात्री तथा पर्यटकका लागि गुणस्तरीय आवास, हरित पार्किङ, डिजिटल टिकेटिङ प्रणाली र अन्तर्राष्ट्रिय सम्मेलन केन्द्र विस्तार गर्ने योजना अघि सारेको छ । पार्टीका उपध्यक्ष एवं रुपन्देही क्षेत्र नम्बर २ का उम्मेदवार विष्णु पौडेलले भन्नुभयो, “लुम्बिनी केवल धार्मिक स्थल मात्र होइन, यो नेपालको आर्थिक सम्भावनाको ढोका हो । व्यवस्थित पूर्वाधार र प्रभावकारी व्यवस्थापनले वार्षिक लाखौँ पर्यटक भित्र्याउन सकिन्छ ।” एकीकृत व्यवस्थापन मोडेल : नेकपा नेपाली कम्युनिस्ट पार्टी (नेकपा) ले लुम्बिनी विकासलाई राष्ट्रिय गौरवको परियोजनासँग जोड्दै एकीकृत व्यवस्थापन मोडेलको प्रस्ताव अघि सारेको छ । नेकपाका केन्द्रीय नेता तथा पूर्वमन्त्री इन्चार्ज चक्रपाणि खनाल ‘बलदेव’ ले भन्नुभयो, “लुम्बिनीको विकास छरपस्ट ढङ्गले होइन, एकीकृत योजना र कडा अनुगमन प्रणालीमार्फत अघि बढाउनु पर्छ । स्थानीय सरकार, प्रदेश र सङ्घबिच स्पष्ट कार्यविभाजन हुनु पर्छ ।” नेकपाले सार्वजनिक–निजी साझेदारीमार्फत पर्यटक पूर्वाधार विस्तार, हरित ऊर्जा प्रयोग र स्थानीय युवालाई पर्यटन सेवामा सिपमूलक तालिम दिने कार्यक्रमलाई प्राथमिकतामा राखेको जनाएको छ ।अन्तर्राष्ट्रिय बौद्ध तीर्थ : रास्वपा राष्ट्रिय स्वतन्त्र पार्टी (रास्वपा) ले पारदर्शी व्यवस्थापन र डिजिटल प्रवर्धनलाई जोड दिएको छ । पार्टीका केन्द्रीय सदस्य सन्तोष गिरीका अनुसार लुम्बिनीलाई अन्तर्राष्ट्रिय बौद्ध तीर्थस्थलका रूपमा विकास गर्ने, बौद्ध धर्मावलम्बी देशहरूसँग सहकार्य, धार्मिक कूटनीति बढाउने, सडक, यातायात, होटल तथा आवास सुविधाको विस्तार गर्ने जस्ता विषय पार्टीको वाचापत्रमा समेटिएका छन् । त्यस्तै प्रदेशका पर्यटकीय गन्तव्यहरूको प्रवर्धन, पर्यटनमार्फत स्थानीय युवालाई रोजगारी अवसर, गौतम बुद्ध अन्तर्राष्ट्रिय विमानस्थल सञ्चालनमा ल्याउन विभिन्न छुट दिने, हवाई रुटका लागि भारतसँग कूटनीतिक पहल गर्नेलगायत विषयलाई पार्टीले वाचापत्रमा समेटेको गिरीको भनाइ छ । लुम्बिनीको दीर्घकालीन विकासका लागि लुम्बिनी विकास कोषको भूमिका निर्णायक मानिन्छ । कोषका उपाध्यक्ष ल्हारक्याल लामाका अनुसार गुरुयोजना अनुसार संरचना निर्माण भइरहेको छ, तर अझै धेरै काम बाँकी छ । “अन्तर्राष्ट्रिय बौद्ध समुदायसँग सहकार्य, हरित पूर्वाधार र सांस्कृतिक सम्पदाको संरक्षण हाम्रो प्राथमिकता हो,” उहाँले भन्नुभयो, “कोषले पर्यटक व्यवस्थापन प्रणाली आधुनिकीकरण र सरसफाइ अभियानलाई सुदृढ गरेको छ ।” लुम्बिनी विकासको अर्को आधार भनेको पहुँच र यातायात हो । गौतम बुद्ध अन्तर्राष्ट्रिय विमानस्थल पूर्ण क्षमतामा सञ्चालनको विषयलाई राजनीतिक दलहरूले साझा प्रतिबद्धता गरेका छन् । कांग्रेस, एमाले, नेकपालगायत दलले नियमित अन्तर्राष्ट्रिय उडान विस्तार, भिसा सहजीकरण र पर्यटन प्याकेज प्रवर्धनलाई प्राथमिकतामा राखेका छन् ।स्थानीय उद्योगी–व्यवसायीहरूका अनुसार लुम्बिनीमा पर्यटकको बसाइ अवधि बढाउन सांस्कृतिक कार्यक्रम, ध्यान–योग केन्द्र र बौद्ध सर्किट विस्तार अपरिहार्य छ । तिलौराकोट, देवदह र रामग्राम जोड्ने बृहत् बौद्ध सर्किट विकासको विषय पनि दलहरूको साझा एजेन्डामा परेको छ । सिद्धार्थ उद्योग वाणिज्य सङ्घका अध्यक्ष नेत्रप्रसाद आचार्यले दलहरूले घोषणापत्रमा समेटेको लुम्बिनी विकासको मुद्दा व्यवहारमा कार्यान्वयन हुनुपर्ने बताउनुभयो । “चुनावी मुद्दा बन्ने तर त्यो कागजमै सीमित हुने गरेका थुप्रै उदाहरण छन् । यस पटक प्रायः सबै दलका घोषणापत्रमा लुम्बिनीको विषयले प्राथमिकता पाएको छ,” उहाँले भन्नुभयो, “साझा ढङ्गले उठेको विषयको कार्यान्वयन पनि साझा ढङ्गले नै गर्नु जरुरी छ ।”पर्यटन व्यवसायी सञ्जय बजिमयले फागुन २१ पछि चुनिने नयाँ जनप्रतिनिधिले घोषणापत्रका प्रतिबद्धतालाई व्यवहारमा रूपान्तरण गर्न सके, लुम्बिनी केवल तीर्थस्थल मात्र होइन नेपालको समृद्धि यात्राको प्रतीक बन्ने बताउनुभयो । लुम्बिनी विकास कोषका अनुसार अहिलेसम्म बुद्ध जन्मस्थल लुम्बिनीलगायत गुरुयोजना, संरचना तथा सम्बन्धित पूर्वाधारको विकासमा करिब सात अर्ब रकम खर्च भइसकेको छ ।",
      "link": "https://gorkhapatraonline.com/news/194084",
      "image": "https://gorkhapatraonline.com/storage/media/340054/conversions/mayadevi-temple-original-thumb.jpg"
    },
    {
      "slug": "194083",
      "title": "फागुमा प्रयोग गरौँ प्राकृतिक रङ",
      "timestamp": 1772323200000,
      "source": "gp",
      "content": "नेपालीहरूको रङ्गीन पर्व फागु (होली) मा प्राकृतिक रङ प्रयोग गर्न चिकित्सकहरूले सुझाव दिएका छन् । यो पर्वमा खेलिने रङको सही प्रयोग नगर्दा स्वास्थ्यमा समस्या देखिने गरेको छ ।   त्रिगुणा लामालाई गत वर्ष कलेजमा होली खेल्दा साथीहरूले मिसावटयुक्त रङको प्रयोग गर्दा अस्पताल जानु परेको थियो । होली खेल्दा रङ लगाएको केही घण्टापछि उहाँको शरीरमा फोका आउन सुरु ग¥यो । ती फोका चिलाउने, पोल्ने र फुट्ने गर्दा झनै पीडादायी भयो । दुई दिनसम्म पनि ठिक नभएपछि उहाँले विशेषज्ञ चिकित्सककहाँ गएर उपचार गराउनुभएको थियो । त्रिगुणाको मात्र समस्या होइन, होलीमा धेरै मानिसले सही रङको प्रयोग नगर्दा समस्या हुने गरेको छ । बजारमा पाइने रङको गुणस्तर र त्यसले पार्ने स्वास्थ्य असरबारे धेरैलाई जानकारी नहुँदा छालासम्बन्धी रोग बढिरहेको छ ।",
      "longContent": "काठमाडौँ, फागुन १७ गते । नेपालीहरूको रङ्गीन पर्व फागु (होली) मा प्राकृतिक रङ प्रयोग गर्न चिकित्सकहरूले सुझाव दिएका छन् । यो पर्वमा खेलिने रङको सही प्रयोग नगर्दा स्वास्थ्यमा समस्या देखिने गरेको छ । त्रिगुणा लामालाई गत वर्ष कलेजमा होली खेल्दा साथीहरूले मिसावटयुक्त रङको प्रयोग गर्दा अस्पताल जानु परेको थियो । होली खेल्दा रङ लगाएको केही घण्टापछि उहाँको शरीरमा फोका आउन सुरु ग¥यो । ती फोका चिलाउने, पोल्ने र फुट्ने गर्दा झनै पीडादायी भयो । दुई दिनसम्म पनि ठिक नभएपछि उहाँले विशेषज्ञ चिकित्सककहाँ गएर उपचार गराउनुभएको थियो । त्रिगुणाको मात्र समस्या होइन, होलीमा धेरै मानिसले सही रङको प्रयोग नगर्दा समस्या हुने गरेको छ । बजारमा पाइने रङको गुणस्तर र त्यसले पार्ने स्वास्थ्य असरबारे धेरैलाई जानकारी नहुँदा छालासम्बन्धी रोग बढिरहेको छ । वरिष्ठ छाला रोग विशेषज्ञ डा. धर्मेन्द्र कर्णले प्रत्येक वर्ष होलीपछाडि एलर्जीको समस्या लिएर मानिसहरू उपचारमा आउने गरेको अनुभव सुनाउनुभयो । डा. कर्णले अनुहारमा डाबर देखिने, चिलाउने, पोल्ने, रङ राम्रोसँग नपखालिने, आँखामा समेत असर गरेर मानिसहरू चिकित्सककहाँ जाने गरेको बताउनुभयो । होलीपछाडिको केही दिन रङको असरले गर्दा समस्यामा पारेका मानिसहरू अस्पताल आउने गरेको स्मरण गर्दै डा. कर्णले पूर्वतयारी गरेर मात्र होली खेल्नु उचित हुने बताउनुभयो । डा. कर्णले सिसा (लिड) मिसावटयुक्त रङका कारण एलर्जी, डर्माटाइटिस र आँखासम्बन्धी समस्या बढ्दै गएको बताउनुभयो । जनस्वास्थ्य तथा वातावरण प्रवर्धन केन्द्रले हालै सार्वजनिक गरेको परीक्षण प्रतिवेदन अनुसार बजारबाट सङ्कलित नमुनामध्ये करिब ६० प्रतिशत रङमा बढी सिसा भेटिएको थियो । केही नमुनामा ४,००० देखि ५,००० पिपिएमसम्म सिसाको मात्रा पाइएको उल्लेख छ, जुन स्वीकृत मापदण्डभन्दा बढी हो । वरिष्ठ छाला रोग विशेषज्ञ कर्णका अनुसार पछिल्लो समय होलीपछि छालामा एलर्जीका बिरामी उल्लेख्य रूपमा बढेका छन् । सस्तो र मिसावटयुक्त रङमा सिसा, क्रोमियम, कपर जस्ता भारी धातु मिसाइने भएकाले छालामा जलन, चिलाउने, सुन्निने र घाउसमेत हुने गर्दछ । डा. कर्णका अनुसार एलर्जी हुने व्यक्तिले सावधानी अपनाएर सुरक्षित रूपमा होली खेल्न सकिने बताउनुभयो । प्राकृतिक वा सिसा नभएको  भनेर प्रमाणित रङ प्रयोग गर्नु पर्छ, “उहाँले भन्नुभयो, “रङ लगाइसकेपछि एकदेखि दुई घण्टाभित्रै सफा पानीले पखाल्नु उत्तम हुन्छ । धेरैबेर छालामा रङ रहँदा रासायनिक तत्वले प्रतिक्रिया गर्ने सम्भावना बढ्छ ।” डा. कर्णका अनुसार होली खेल्नुभन्दा अघिल्लो दिन वा कम्तीमा दुई–तीन घण्टा अगाडि शरीरमा नरिवलको तेल, सनस्व्रिmन र मस्टराइज प्रयोग गर्नु उपयुक्त हुन्छ । यसले छालामा सुरक्षात्मक तह बनाउने भएकाले रङ प्रत्यक्ष छालाभित्र प्रवेश गर्न कठिन हुन्छ । “रङ लगाइसकेपछि पखाल्न झन् समस्या हुन्छ, त्यसैले सुरुदेखि नै सावधानी अपनाउनु जरुरी छ,” उहाँले भन्नुभयो, “मिसावट गरेको रङ सामान्य व्यक्तिले पनि नलगाए राम्रो हुन्छ ।” यौन तथा छाला रोग विशेषज्ञ अनुप बाँस्तोलाले होलीका नाममा जथाभाबी मिसावटयुक्त रङ प्रयोग नगर्न सुझाव दिँदै त्यस्तो रङ आँखामा परेमा आँखाको एलर्जी हुने बताउनुभयो । जनस्वास्थ्य तथा वातावरण प्रवर्धन केन्द्रका अनुसार परीक्षण गरिएका केही रङमा पाइएको ५०० पिपिएमसम्मको सिसा मात्रा मानव स्वास्थ्यका लागि गम्भीर जोखिमयुक्त मानिन्छ । सिसा छालाबाट सीमित मात्रामा सोसिए पनि हातमुख हुँदै पेटमा पुगेमा वा घाउ भएको भागबाट शरीरभित्र प्रवेश गरेमा विषाक्त असर गर्न सक्छ । बालबालिकाले खेल्दै गर्दा हात मुखमा हाल्ने भएकाले जोखिम अझ बढ्छ । स्वास्थ्य तथा जनसङ्ख्या मन्त्रालयका प्रवक्ता प्रकाश बुढाथोकीले होलीमा प्रयोग हुने रङ शुद्ध र प्राकृतिक किसिमको हुनुपर्ने बताउनुभयो । “बजारमा पाइने सबै रङ सुरक्षित हुँदैनन् । त्यसैले उपभोक्ताले सजगता अपनाउनु पर्छ,” डा. बुढाथोकीले भन्नुभयो । डा. कर्णले प्रमाणित र मिति भएको रङ मात्र प्रयोग गर्न सुझाव दिनुभयो । उहाँले प्राकृतिक रङलाई प्राथमिकता दिँदै रङ लगाइसकेपछि एक/दुई घण्टाभित्रै सफा पानीले पखाल्ने, छालामा समस्या देखिएमा घरेलु उपचारमा नअड्किएर चिकित्सकको सल्लाह लिन सुझाव दिनुभयो । उहाँले आकर्षक प्याकेटमा बिक्री भइरहेका रङमध्ये कतिपय औद्योगिक प्रयोजनका लागि उत्पादन गरिएका रसायन हुन सक्ने भएकाले सावधानी अपनाउन सुझाव दिनुभयो ।  प्याकेटमा उत्पादक कम्पनी, उत्पादन मिति, सामग्री विवरण र मापदण्ड उल्लेख नभएको रङ प्रयोग नगर्न आग्रह गर्नुभयो । असुरक्षित र मिसावटयुक्त रङले स्वास्थ्यमा गम्भीर असर पार्न सक्ने चेतावनी दिनुभयो ।",
      "link": "https://gorkhapatraonline.com/news/194083",
      "image": "https://gorkhapatraonline.com/storage/media/340052/conversions/basantapur-holi_Sagar_DSC7558-original-thumb.jpg"
    },
    {
      "slug": "194081",
      "title": "उडान अवरुद्ध हुँदा त्रिभुवन अन्तर्राष्ट्रिय विमानस्थलमा यात्रु अलपत्र (फोटो फिचर)",
      "timestamp": 1772236800000,
      "source": "gp",
      "content": "खाडी मुलुकको उडान अवरुद्ध भएपछि त्रिभुवन अन्तर्राष्ट्रिय विमानस्थलमा यात्रु अलपत्र परेका छन् । यूएईको दुवई, कतारको दोहालगायत क्षेत्रको उडान अवरुद्ध हुँदा यात्रु अलपत्र परेका हुन् ।",
      "longContent": "काठमाडौँ, फागुन १६ गते । खाडी मुलुकको उडान अवरुद्ध भएपछि त्रिभुवन अन्तर्राष्ट्रिय विमानस्थलमा यात्रु अलपत्र परेका छन् । यूएईको दुवई, कतारको दोहालगायत क्षेत्रको उडान अवरुद्ध हुँदा यात्रु अलपत्र परेका हुन् । मध्यपूर्वमा तनाव बढेपछि हवाई उडानमा प्रतिबन्ध लगाइएका कारण त्रिभुवन अन्तर्राष्ट्रिय विमानस्थलबाट विभिन्न सातवटा अन्तर्राष्ट्रिय विमानस्थलमा हुँदै आएका अन्तर्राष्ट्रिय उडान रद्द भएका छन्।सारजहा, दोहा, दुबै, कुबेत सिटी, अबुधाबी, कतार तथा दमाम विमानस्थलमा हवाई उडानमा प्रतिबन्ध लगाइएका कारण त्रिभुवन अन्तर्राष्ट्रिय विमानस्थलबाट आज दिउँसो र रातिका सबै उडान रद्द गरिएका त्रिभुवन अन्तरराष्ट्रिय विमानस्थलमा महाप्रबन्धक टेकनाथ सिटौलाले जानकारी दिनुभयो।",
      "link": "https://gorkhapatraonline.com/news/194081",
      "image": "https://gorkhapatraonline.com/storage/media/340050/conversions/tia8-original-thumb.jpg"
    },
    {
      "slug": "194078",
      "title": "कलंकी मन्दिर सुधार समितिमा रायमाझी",
      "timestamp": 1772236800000,
      "source": "gp",
      "content": "कलंकी मन्दिर संरक्षण तथा समाज सुधार संस्थाको २३ औँ वार्षिक साधारणसभा शनिबार सम्पन्न भएको छ । साधारण सभाले नयाँ कार्यसमिति सर्वसम्मत रूपमा चयन गरेको छ । सभाले लक्ष्मण रायमाझीको अध्यक्षतामा नयाँ कार्यसमिति चयन गरेको हो ।",
      "longContent": "गोरखापत्र अनलाइनकाठमाडौं, फागुन १६ गते । कलंकी मन्दिर संरक्षण तथा समाज सुधार संस्थाको २३ औँ वार्षिक साधारणसभा शनिबार सम्पन्न भएको छ । साधारण सभाले नयाँ कार्यसमिति सर्वसम्मत रूपमा चयन गरेको छ । सभाले लक्ष्मण रायमाझीको अध्यक्षतामा नयाँ कार्यसमिति चयन गरेको हो ।नवगठित कार्यसमितिको उपाध्यक्षत्रयमा अमरसिंह थापा, आदेश्वर बुढाथोकी र राजेशकुमार सुवेदीलाई चयन गरेको छ । सचिवमा गोविन्दप्रसाद पौडेल, कोषाध्यक्षमा सुरेश खत्री तथा सहसचिवमा इन्दिरा रिजाल सर्वसम्मत चयन हुनुभयो ।यसैगरी सदस्यहरूमा सुरेन्द्रकुमार दाहाल, सुन्दरकुमार थापा, जन्गनाथ अधिकारी,  गोविन्द सुवेदी, केशव सुवेदी, ध्रुवहरि रिजाल, ईश्वरी केसी, बलराम श्रेष्ठ, शारदा कार्की, रामकृष्ण श्रेष्ठ, शान्तराम थापा मगर, भीमभक्त श्रेष्ठ, रमेश खत्री, प्रकाशमान सिल्पकार लगायत रहेका छन् ।साधारणसभाको अवसरमा संस्थालाई विभिन्न रूपमा सहयोग गर्ने व्यक्तित्वहरूलाई सम्मान गरिएको थियो । संस्थाले मन्दिर संरक्षण, सरसफाइ, सामाजिक सचेतना तथा समाज सुधारसम्बन्धी गतिविधिमा योगदान दिनेको प्रशंसा गर्दै सम्मानपत्र प्रदान गरेको जनाएको छ ।कार्यक्रमको उदघाटन काठमाडौं महानगरपालिकाका पूर्व मेयर बिद्यासुन्दर शाक्यले गर्नुभयो । उदघाटन मन्तव्य व्यक्त गर्दै उहाँले मन्दिर संरक्षण मात्र नभइ समाज सुधारको उद्देश्यसहित स्थापना भएको संस्थाले उदाहरणीय काम गर्दैआएको बताउनुभयो ।नवनिर्वाचित अध्यक्ष लक्ष्मण रायमाझीले संस्थाको उद्देश्यअनुसार मन्दिर संरक्षण, धार्मिक तथा सांस्कृतिक गतिविधिको प्रवर्धन र समाज सुधारका कार्यक्रमलाई अझ प्रभावकारी बनाउने प्रतिबद्धता व्यक्त गर्नुभयो । संस्थाले आगामी कार्यकालमा मन्दिर क्षेत्रको भौतिक पूर्वाधार सुधार, नियमित सरसफाइ, धार्मिक कार्यक्रमको व्यवस्थापन तथा समुदायलक्षित सामाजिक अभियानलाई प्राथमिकतामा राख्ने जनाएको छ ।",
      "link": "https://gorkhapatraonline.com/news/194078",
      "image": "https://gorkhapatraonline.com/storage/media/340047/conversions/2-(49)-original-thumb.jpg"
    },
    {
      "slug": "194072",
      "title": "सवारी दुर्घटनामा एकको मृत्यु",
      "timestamp": 1772236800000,
      "source": "gp",
      "content": "झापाको बिर्तामोडमा दुईवटा सवारीसाधन ठक्कर खाँदा एक जनाको मृत्यु भएको छ । दुर्घटना भित्री सडक खण्डमा शुक्रबार  राति भएको हो ।",
      "longContent": "लीलाराज खड्का बिर्तामोड, फागुन १६ गते । झापाको बिर्तामोडमा दुईवटा सवारीसाधन ठक्कर खाँदा एक जनाको मृत्यु भएको छ । दुर्घटना भित्री सडक खण्डमा शुक्रबार  राति भएको हो ।जिल्ला प्रहरी कार्यालय झापाका अनुसार मृत्यु हुनेमा मेचीनगर –१३ चारआलीका २५ वर्षीय विशाल पौडेल रहनुभएको छ । उहाँको बिएण्डसी अस्पताल बिर्तामोडमा उपचारको क्रममा मृत्यु भएको हो ।शुक्रबार राति ९ः२० बजे बिर्तामोड –४ स्थित निर्माणाधीन नागरिक सामुदायिक अस्पताल अगाडि हर्कलाल मार्गमा कार र मोटरसाइकल जुध्दा मोटरसाइकल चालक पौडेलको घटनास्थलमा मृत्यु भएको हो ।दुर्घटनामा मोटरसाइकलको पछाडि बसेका कनकाई –६ का २५ वर्षीय चन्द्रकिशोर चापागाईं गम्भीर घाइते हुनुभएको छ । उहाँको बिएण्डसी अस्पताल बिर्तामोडमा उपचार भइरहेको छ । उहाँको चिन्ताजनक अवस्थामा उपचार भइरहेको जिल्ला प्रहरी कार्यालय झापाले जनाएको छ ।प्रहरीका अनुसार बिर्तामोडबाट सैनिक बजारतर्फ जाँदैगरेको बागमती प्रदेश ०१–०२५ च ६०५० नम्बरको कार र विपरित दिशाबाट आउँदैगरेको प्र १–०१–०१६ प ३९५९ नम्बरको मोटरसाइकल एकआपसमा ठक्कर खाँदा दुर्घटना भएको हो ।प्रहरीले कार चालक बिर्तामोड ६ का २५ वर्षीय चिराग सिन्हालाई नियन्त्रणमा लिएको छ । घटनाकारे थप अनुसन्धान जारी रहेको जिल्ला प्रहरी कार्यालय झापाले जनाएको छ ।",
      "link": "https://gorkhapatraonline.com/news/194072",
      "image": "https://gorkhapatraonline.com/storage/media/340041/conversions/car-original-thumb.jpg"
    },
    {
      "slug": "194049",
      "title": "मुस्ताङमा मदिरा बिक्री रोक",
      "timestamp": 1772236800000,
      "source": "gp",
      "content": "फागुन २१ गते हुने प्रतिनिधिसभा सदस्य निर्वाचनमा सुरक्षालाई मध्यनजर गर्दै मुस्ताङमा ६ दिनका लागि मदिराजन्य पदार्थको बिक्री–वितरण तथा सेवनमा पूर्णरूपमा रोक लगाइने भएको छ ।",
      "longContent": "हरिकृष्ण शर्मा मुक्तिनाथ (मुस्ताङ), फागुन १६ गते । फागुन २१ गते हुने प्रतिनिधिसभा सदस्य निर्वाचनमा सुरक्षालाई मध्यनजर गर्दै मुस्ताङमा ६ दिनका लागि मदिराजन्य पदार्थको बिक्री–वितरण तथा सेवनमा पूर्णरूपमा रोक लगाइने भएको छ । सहायक प्रमुख जिल्ला अधिकारी एकनारायण भण्डारीले जारी सूचनामा निर्वाचन मतपरिणाम सार्वजनिक नहुदाँसम्म मदिराजन्य पदार्थको सेवन तथा बिक्री वितरणलाई पूर्णरुपमा निषेध गरिएको हो । फागुन १५ गतेदेखि २१ गते बिहीबार मतगणना सम्पन्न नहुदाँसम्म जिल्लाभित्र मदिराजन्य पदार्थको बिक्री–वितरण तथा सेवन गर्नेलाई कडा निगरानीमा राखिने सहायक प्रजिअ भण्डारीको भनाइ छ । सूचनाको अवज्ञा गरी मदिरा बिक्री वितरण वा सेवन गरेको पाइएमा प्रचलित कानुन बमोजिम कारबाही गरिने उहाँले बताउनुभयो । जिल्लामा एकिकृत निर्वाचन सुरक्षा योजना अन्तर्गत संयुक्त गस्ती परिचालनमा समेत मदिरा बिक्री वितरण तथा सेवन गर्ने स्थानमा छड्के अनुगमन गर्न समेत निर्देशन दिइएको छ ।  जिल्ला प्रशासन कार्यालयले सम्पूर्ण उद्योगी–व्यवसायी तथा सर्वसाधारण नागरिकलाई निर्णयको पालना गर्न अपिल गर्दै सहयोग गर्न अनुरोध गरेको छ । यसैबिच बेनी–जोमसोम तथा कोरला–जोमसोम सडक खण्डमा गुड्ने सवारी साधनमा समेत चेकजाँच गरी मदिरा ढुवानी गरेमा जफत गरिने छ । एक निर्वाचन क्षेत्र रहेको जिल्लामा थासाङ, घरपझोङ, बाराजुङ मुक्तिक्षेत्र, लो घेकर दामोदरकुण्ड र लोमन्थाङ गाउँपालिकामा ३९ मतदानस्थलमा कुल ११ हजार ३ सय २८ रहेका छन् ।",
      "link": "https://gorkhapatraonline.com/news/194049",
      "image": "https://gorkhapatraonline.com/storage/media/339997/conversions/Mustang-parsasan-original-thumb.jpg"
    },
    {
      "slug": "194048",
      "title": "प्रलोपा उम्मेदवारको समर्थन एमाले उम्मेदवारलाई",
      "timestamp": 1772236800000,
      "source": "gp",
      "content": "कैलाली क्षेत्र २ का प्रगतिशील लोकतान्त्रिक पार्टीका प्रत्यक्ष उम्मेदवार डम्बरबहादुर रावलले नेकपा (एमाले) का उम्मेदवार सूर्यबहादुर थापालाई सर्मथन गर्दै आफ्नो उम्मेदवारी निस्क्रिय भएको घोषणा गर्नुभएको छ ।",
      "longContent": "चाँदनी आचार्य घोडाघोडी (कैलाली), फागुन १६ गते । कैलाली क्षेत्र २ का प्रगतिशील लोकतान्त्रिक पार्टीका प्रत्यक्ष उम्मेदवार डम्बरबहादुर रावलले नेकपा (एमाले) का उम्मेदवार सूर्यबहादुर थापालाई सर्मथन गर्दै आफ्नो उम्मेदवारी निस्क्रिय भएको घोषणा गर्नुभएको छ ।शनिबार लम्कीमा आयोजित सघाउने कार्यक्रम घोषणा कार्यक्रममा रावलले सहमतिपत्रमा हस्ताक्षर गर्दै एमालेका उम्मेदवार थापालाई विजयी गराउन आफ्नो उम्मेदवारी निष्क्रिय गरी सघाउने बताउनुभयो ।रावलले आफ्नो उम्मेदवारी निष्क्रिय पार्दै प्रत्यक्षतर्फका उम्मेदवार थापालाई सघाउने, समानुपातिक तर्फबाट आ–आफ्नो पार्टीको चिह्नलाई मत माग्ने र निर्वाचन पश्चात क्षेत्र नम्बर २ को समग्र विकासमा दुवै पार्टीबिचमा सहकार्य गरिने सहमति भएको छ । उम्मेदवार समर्थन कार्यक्रममा लोकतान्त्रिक पार्टीका केन्द्रिय सदस्य एवम् संविधान सभा सदस्य भगतबहादुर बडुवाल, एमालेका केन्द्रिय सदस्य तथा राष्ट्रिय सभा सदस्य लीला भण्डारी, केन्द्रिय सदस्य कमला वली, झपट रावल लगायत दुवै पार्टीका विभिन्न तहका नेताहरूको उपस्थिति रहेको थियो ।केन्द्रिय सदस्य बडुवालले विषम परिस्थितिमा हुन थालेको चुनावमा देश र संविधानको रक्षाका लागि अलग–अलग उम्मेदवार जित्न नसक्नेभन्दा एक जनाले चुनाव जित्न सकोस भन्ने उद्देश्यले एमालेका उम्मेदवारसँग तालमेल गरेको बताउनुभयो ।उहाँले भन्नुभयो, “देश गम्भीर मोडमा छ । विद्रोहपछि सल्बलाएका शक्तिहरूले देशको अस्मितामाथि नै खतरा उत्पन्न गर्ने भएकाले हामी संविधान र देशको रक्षा गर्नुपर्छ भन्ने सोचेर हामी यो निर्णयमा पुगेका हौ ।”व्यवस्था र संविधान रक्षाका लागि भएको सहमति र समर्थनले सङ्घीय लोकतान्त्रिक व्यवस्थालाई बलियो बनाउने एमालेका केन्द्रिय सदस्य भण्डारीले बताउनुभयो । एमाले उम्मेदवार थापाले आफू निर्वाचित भएपछि यहाँका जनताका लागि र देशका लागि नवीन कार्य गर्ने प्रतिबद्धता व्यक्त गर्नुभयो । उहाँले देश विकास र समृद्धिका लागि फुटेर नभइ जुटेर अघि बढ्न सबैलाई आह्वान गर्नुभयो ।",
      "link": "https://gorkhapatraonline.com/news/194048",
      "image": "https://gorkhapatraonline.com/storage/media/339999/conversions/kailali-2-original-thumb.jpg"
    },
    {
      "slug": "194031",
      "title": "मौन अवधिमा विशेष निगरानी : आयुक्त राणा",
      "timestamp": 1772236800000,
      "source": "gp",
      "content": "निर्वाचन आयुक्त सगुन शम्शेर राणाले निर्वाचनको मौन अवधिमा हुनसक्ने चलखेललाई रोक्न विशेष निगरानीको व्यवस्था गरिएको बताउनुभएको छ ।",
      "longContent": "काठमाडौँ, फागुन १६ गते । निर्वाचन आयुक्त सगुन शम्शेर राणाले निर्वाचनको मौन अवधिमा हुनसक्ने चलखेललाई रोक्न विशेष निगरानीको व्यवस्था गरिएको बताउनुभएको छ । उहाँले निर्वाचनमा मौन अवधि प्रचारप्रसार गरेर थाकेका उम्मेवारलाई थकाइ मार्न र शान्त रहन तथा मतदातालाई पनि सोच विचार गरी स्वतन्त्र रूपमा उम्मेदवार छनोट सम्बन्धमा निर्णय प्रदान गरिएको समय भएकाले निर्वाचन आचारसंहिताविपरीतका कुनै कार्य नगर्न अपिल गर्नुभएको छ ।आयुक्त राणाले भन्नुभयो, “मौन अवधिमा निर्वाचन आचारसंहिताविपरीत राजनीतिक दल र उम्मेदवारले मतदातालाई प्रभावमा पार्छन् कि भन्ने पाटोमा आयोग सचेत छ । कानुनविपरीतका गतिविधि रोक्न जिल्ला अनुगमन अधिकृत र सुरक्षा निकाय परिचालन गरी विशेष निगरानीको व्यवस्था मिलाइएको छ ।” लोकतन्त्रको आधारस्तम्भ र प्राण वायुका रूपमा रहेको अवधिक निर्वाचन यस पटक भने गत भदौ २३ गते भएको जेनजी पुस्ताको आन्दोलनका जग र उपलब्धिका रूपमा हुँदैछ । निर्वाचनको आवधिक अभ्यासबाटै देशको लोकतन्त्र सुदृढ हुन्छ भन्ने मान्यता राखिन्छ ।लोकतान्त्रिक राज्य व्यवस्थालाई जीवन्त बनाउन आवधिक निर्वाचन, राजनैतिक संस्कृति र लोकतान्त्रिक संस्कारलाई आधारस्तम्भका रूपमा लिने गरिएको छ । जनताको व्यापक सहभागितामा हुने स्वच्छ, स्वतन्त्र, निष्पक्ष, मितव्ययी र भयरहित वातावरणमा सम्पन्न निर्वाचनले मात्र देशले असल नेतृत्व प्राप्त गर्ने र त्यसमार्फत जनचाहना अनुरूप सुशासन, विकास र समृद्धिको यात्रा अघि बढ्न सक्ने विश्वास गरिन्छ ।यही फागुन २१ गते हुन लागेको प्रतिनिधिसभा सदस्य निर्वाचनको तयारी र समग्र शान्ति सुरक्षाको अवस्थालगायत विषयमा निर्वाचन आयुक्त राणासँग राससका प्रमुख समाचारदाता नारायण न्यौपानेले लिनुभएको अन्तर्वार्ताको सम्पादित अंशः–आसन्न प्रतिनिधिसभा सदस्य निर्वाचनको मतदान आउन केही दिन मात्रै बाँकी छ । निर्वाचनको तयारी र शान्ति सुरक्षाको अवस्था कस्तो छ ?निर्वाचनको सम्पूर्ण तयारी अन्तिम चरणमा पुगेको छ । सुरक्षा व्यवस्थापनमा करिब तीन लाख ४२ हजार सुरक्षाकर्मी परिचालन भइसकेका छन् । त्यही अनुपातमा कर्मचारी पनि अहोरात्र खटिएका छन् । मतपत्र सबै स्थानमा निर्वाचन क्षेत्रमा पुर्‍याइ सकिएको छ । सुरक्षा संयन्त्र सबै मतदान केन्द्र र स्थलका लागि खटिसकेको अवस्था छ । केही दिनभित्रै मतदान स्थल बनाइन्छ । यसबिचमा मतदान अधिकृतहरूको तालिम सम्पन्न भइसकेको छ । उहाँहरू सम्बन्धित स्थानमा पुगिसक्नुभएको छ । मतदातालाई कसरी निर्वाचनमा सभ्य तरिकाले मतदान गर्ने, बदर मत घटाउने भन्ने पक्षमा पनि हामी लागि रहेका छौँ । आचारसंहिता अनुगमनको पनि तीव्र तरिकाले गति बढी रहेको छ । राजनीतिक दल र उम्मेदवार पनि निर्वाचनको प्रतिस्पार्धा तयारी हुनुहुन्छ । चुनाव प्रचारप्रसार उच्च विन्दुमा पुगेको छ । निर्वाचन सम्पन्न गर्न हामी पूर्ण रूपमा तयारीमा छौँ, कुनै समस्या छैन ।–निर्वाचन स्वच्छ, स्वतन्त्र, निष्पक्ष र भयरहित तुल्याउन निर्वाचन आयोग र सरकारबिच समन्वय कसरी भइरहेको छ ?यसमा पनि सुरक्षा निकायको विषय आउँछ, नेपाल सरकारको गृहमन्त्रीको अध्यक्षतामा सातवटै प्रदेशमा निर्वाचन सुरक्षा गोष्ठी सम्पन्न भयो । आयोगका तर्फबाट निर्वाचन सुरक्षा समितिको संयोजकका हैसियतले धेरै पटक समितिको बैठक बसालेर निर्वाचनमा आउन सक्ने सुरक्षा चुनौतीको विश्लेषण गरी आवश्यक सम्बोधन गरिसकेको अवस्था छ । नेपाल सरकारसँग अत्यन्त प्रभावकारी समन्वय भइरहेको छ । वर्तमान सरकारको मुख्य जिम्मेवारी र कार्यादेश नै निर्वाचन हो । निर्वाचन आयोगको पनि मुख्य जिम्मेवारी निर्वाचन सञ्चालन, रेखदेख र नियमन गर्ने हो । त्यसकारण सरकार र आयोग दुवै पक्ष निर्वाचन सफलतापूर्वक सम्पन्न गर्न प्रतिबद्ध छ ।–आसन्न निर्वाचन प्रचारप्रसारका हिसाबले उच्च विन्दुमा पुगेको छ । राजनीतिक दल र उम्मेदवारले यस बेला केकस्ता विषयमा बढी ध्यान पुर्‍याउन आवश्यक छ ?राजनीतिक दल र उम्मेदवारबाट निर्वाचन आचारसंहिताको पूर्ण पालना होस् भन्ने हाम्रो मुख्य अपेक्षा हो । पर्सि १८ गते बेलुकीदेखि मौनअवधि अर्थात् स्थिर समय सुरु हुन्छ । विगतका निर्वाचनमा प्रचारप्रसारका बेला भौतिकरूपमा आचारसंहिता उल्लङ्घनका घटना बढी देखिन्थे । भित्ते लेखन, निर्वाचन चिह्न अङ्कित टोपी र सर्टजस्ता सामग्रीको प्रयोग घटेको छ । तर सामाजिक सञ्जालमा आचारसंहिता उल्लङ्घन बढेको छ । त्यसलाई नियन्त्रण गर्न आयोगले सामाजिक सञ्जाल प्लेटफर्महरू, साइबर ब्यूरो र अरु सुरक्षा निकायको प्राविधिक र प्रविधि प्रयोग तथा समन्वयमा निर्वाचनलाई स्वच्छ, स्वतन्त्र र विश्वासिलो तुल्याउन लागि आयोग लागि परेको छ । आयोगको अपेक्षा उम्मेदवार र राजनीतिक दल पनि एक अर्कामा आरोप प्रत्यारोप नगरुन् भन्ने छ । निर्वाचनलाई स्वच्छ वातावरणमा सम्पन्न गर्न लागि परौँ, त्यसका लागि सभ्य तरिकाले निर्वाचन प्रचारप्रसार गरौँ भन्ने छ ।–मतदाता शिक्षाका विषयमा केकस्तो प्रतिक्रिया प्राप्त भएको छ ?मतदाता शिक्षा भर्खरै सुरु गरिएको छ । मतदाता शिक्षाको घरदैलो कार्यक्रम प्रचलित थियो । अघिल्लो निर्वाचनमा रोकियो । अमुक उम्मेदवार र दलले आफ्नो मात्रै प्रचार गरेको भन्ने गुनासो आयो । नेपाल सरकारको पैसा लक्षित उद्देश्यमा प्रयोग भएन भन्ने गुनासोपछि त्यस बेला रोकियो । तर अहिले आममतदाताबाट फेरि ज्यादै माग भएपछि मतदाता शिक्षामा स्थानीय गाउँबस्तीसम्म पुग्नेगरी स्वयंसेविका खटाएर प्रचारप्रसार गरिएको छ, पक्कै यस पटक त्यसको नतिजा राम्रै  आउँला । निर्वाचनपछि मात्रै थाहा हुन्छ, बदरमतको प्रतिशत कति घट्यो भन्ने तर अहिले त्यसको प्रतिक्रिया राम्रै आएको छ ।–निर्वाचनको आचारसंहिता पालनामा अहिलेसम्म देखिएका चुनौती केकस्ता छन् ?अहिले निर्वाचनको समयमा देखिएको मुख्य चुनौती भनेको सामाजिक सञ्जाल र एआइको दुरूपयोग हो । निर्वाचनमा असल नतिजाका लागि सकारात्मक रूपमा प्रयोग हुनुपर्ने प्रविधि आरोप–प्रत्यारोप र भ्रामक सामग्री फैलाउन प्रयोग भइरहेको छ । उदाहरणका लागि त्यसमार्फत उम्मेदवारले प्रचारप्रसार गर्ने, सही मतदाता शिक्षा दिई सकारात्मक नतिजा ल्याउन सकिन्थ्यो तर यहाँ आरोपप्रत्यारोमा बढी प्रयोग भइरहेको देखिन्छ । आयोगले यसलाई नियन्त्रण गर्न प्रविधि र प्राविधिक टोली परिचालन गरेको छ । विशेषगरी टिकटकसँग समन्वय गरी आचारसंहिता उल्लङ्घन गर्ने सामग्री छिटो हटाउने व्यवस्था गरिएको छ । यद्यपि अघिल्ला निर्वाचनका तुलनामा निर्वाचन सभ्य ढङ्गबाट अघि बढिरहेको छ ।–निर्वाचनको मौन अवधिमा हुनसक्ने चलखेल रोक्न के तयारी गरिएको छ ?निर्वाचनमा मौनअवधि भनेको राजनीतिक दल र उम्मेदवारलाई शान्त रहन तथा थकाइ मार्न उपलब्ध गराइएको समय हो । यो अवधि मतदातालाई पनि स्वतन्त्र रूपमा निर्णय लिन सकुन भन्नका लागि हो । यस अवधिमा मतदातालाई निर्वाचन आचारसंहिताविपरीत राजनीतिक दल र उम्मेदवारले प्रभावमा पार्छन् कि भन्ने पाटोमा आयोग सचेत छ । यस अवधिमा हुनसक्ने कानुनविपरीतका गतिविधि रोक्न जिल्ला अनुगमन अधिकृत र सुरक्षा निकाय परिचालन गरिएको छ । विशेष निगरानीको व्यवस्था मिलाइएको छ ।–बदर मत घटाउन तथा सदर मत प्रतिशत बढाउन मतदाताले के कुरामा ध्यान दिनुपर्छ ?यसमा जनचेतनाको पाटो छ, आखिर मत हाल्ने मतदाताले नै हो । हुन त विगतका निर्वाचनको कुरा गर्ने हो भने शिक्षित जनप्रतिनिधिले समेत आफ्ना अभिभावक छान्ने राष्ट्रपति र राष्ट्रिय सभाको निर्वाचनमा पनि मत बदर भएको इतिहास छ । मतदाताले मतपत्रमा स्पष्ट रूपमा निर्वाचन चिह्नको कोठाभित्र मात्र स्वस्तिक छाप लगाउनुपर्छ । मतपत्र सही तरिकाले फोल्ड गर्न पनि ध्यान दिनुपर्छ । आयोगले मतदाता शिक्षाका लागि स्वयंसेवक परिचालन गरेको छ र डिजिटल माध्यमबाट पनि सचेतना अभियान सञ्चालन भइरहेको छ । यसपटक बदर मत घट्ने आशा गरेका छौँ । –मतदान व्यवस्थापनका सन्दर्भमा के–कस्ता व्यवस्था गरिएको छ ?एक हजार मतदाता सङ्ख्या भएको ठाउँमा एउटा केन्द्र बनाइएको छ । त्योभन्दा माथि हुनासाथ अर्को मतदान केन्द्रको व्यवस्था थप गरिएको छ । सकेसम्म वृद्ध, अपाङ्गता भएका व्यक्ति, गर्भवती महिला र बिरामी मतदातालाई प्राथमिकता दिइने छ । उपलब्ध स्रोतसाधनको अधिकतम प्रयोगगरी मतदातालाई सहज वातावरण प्रदान गर्ने प्रयास गरिएको छ । सबै मतदातालाई आफ्नो अमूल्य मतदानको प्रयोग गर्न आह्वान गर्न चाहन्छु ।–विगतमा मतगणना ढिलो भयो भन्ने गुनासो रहँदै आएकोमा  यसपटक त्यो दोहरिन नदिन केकस्तो तयारी र व्यवस्थापन मिलाइएको छ ?मतगणनालाई छिटो बनाउन यसपटक आवश्यक जनशक्ति बढाइएको छ । यद्यपि हामीसँग मतगणनाका लागि स्वचालित मेसिन प्रणाली छैन । म्यानुअल प्रणालीमै मतगणना हुने छ । भौगोलिक अवस्थाका कारण कतिपय जिल्लामा मतपेटिका सङ्कलन गरी केन्द्रसम्म ल्याइ पुर्‍याउन पनि केही समय लाग्न सक्छ, तर जनशक्ति व्यवस्थापन सुधार गरेर प्रक्रियालाई छिटो र प्रभावकारी बनाउने प्रयास गरिएको छ ।अन्त्यमा, मतदाताहरूलाई के सन्देश दिन चाहनुहुन्छ ?मतदाताले आफ्नो मतदान गर्ने अधिकार प्रयोग गर्नुपर्छ । यो सामान्य निर्वाचन होइन, विशेष परिस्थितिमा हुन लागेको महत्त्वपूर्ण निर्वाचन हो । देशलाई निकास दिन, लोकतन्त्रलाई सुदृढ बनाउन, नागरिकलाई बलियो बनाउन तथा समाजलाई विकास र समृद्ध तुल्याउन योग्य उम्मेदवारको छनोट गर्नुपर्छ । त्यसका लागि यही फागुन २१ गते हुने निर्वाचनमा अनिवार्य रूपमा मतदान गर्न म सम्पूर्ण मतदातालाई अपिल गर्दछु । रासस",
      "link": "https://gorkhapatraonline.com/news/194031",
      "image": "https://gorkhapatraonline.com/storage/media/340021/conversions/Election-Members-original-thumb.jpg"
    },
    {
      "slug": "193992",
      "title": "विद्यावारिधिका चार उम्मेदवार चुनावी मैदानमा",
      "timestamp": 1772236800000,
      "source": "gp",
      "content": "राजनीतिमा पढेलेखेका आउँदैनन् भन्ने चर्चा सधैँ चलिरहन्छ तर सुदूरपश्चिमका चार क्षेत्रमा दर्शनशास्त्रमा विद्यावारिधि गरेका चार जना चुनावी मैदानमा उत्रिएका छन् तर चारै डाक्टरले चुनाव जित्न कडा मेहनत गर्नुपर्ने देखिएको छ । तीमध्ये तीन जना डा. भीमबहादुर रावल, अछाम–१; डा. दीपकप्रकाश भट्ट कञ्चनपुर–३ र डा. ताराप्रसाद जोशी डडेलधुरामा लामो समयदेखि राजनीतिमा हुनुहन्छ । कैलाली–५ बाट डा. आनन्द चन्द पहिलो पटक चुनावी मैदानमा उत्रिनुभएको छ ।",
      "longContent": "प्रकाशविक्रम शाहधनगढी, फागुन १६ गते । राजनीतिमा पढेलेखेका आउँदैनन् भन्ने चर्चा सधैँ चलिरहन्छ तर सुदूरपश्चिमका चार क्षेत्रमा दर्शनशास्त्रमा विद्यावारिधि गरेका चार जना चुनावी मैदानमा उत्रिएका छन् तर चारै डाक्टरले चुनाव जित्न कडा मेहनत गर्नुपर्ने देखिएको छ । तीमध्ये तीन जना डा. भीमबहादुर रावल, अछाम–१; डा. दीपकप्रकाश भट्ट कञ्चनपुर–३ र डा. ताराप्रसाद जोशी डडेलधुरामा लामो समयदेखि राजनीतिमा हुनुहन्छ । कैलाली–५ बाट डा. आनन्द चन्द पहिलो पटक चुनावी मैदानमा उत्रिनुभएको छ । नेता रावलले राजनीतिक हिंसा तथा माओवादी विद्रोहमा विद्यावारिधि गर्नुभएको छ । यस्तै गरेर कञ्चनपुर–३ का भट्टले भारतको प्रतिष्ठित जवाहरलाल नेहरू विश्वविद्यालय (जेएनयू), दिल्लीबाट अन्तर्राष्ट्रिय सम्बन्ध विषयमा विद्यावारिधि गर्नुभएको छ । नेपालबाट  राजनीतिशास्त्र र अर्थशास्त्रमा स्नातक अध्ययन गरेका डडेलधुराका उम्मेदवार जोशीले भारतको जवाहरलाल नेहरू विश्वविद्यालयबाट अन्तर्राष्ट्रिय सम्बन्ध विषयमा विद्यावारिधि हासिल गर्नुभएको छ ।  कैलाली–५ का उम्मेदवार चन्दले जैविक रसायनशास्त्रमा स्नातकोत्तर र अमेरिकाको नर्थ क्यारोलिना एएन्डटी स्टेट युनिभर्सिटीसँगको सहकार्यमा विद्यावारिधि गर्नुभएको छ ।लामो समय नेकपा (एमाले) को राजनीतिमा रहेर सो पार्टीको केन्द्रीय उपाध्यक्षसमेत भएका डा. भीमबहादुर रावल अछाम–१ बाट यस पटक नेकपाको उम्मेदवारका रूपमा चुनावी मैदानमा हुनुहुन्छ । उहाँले एमालेबाट २०५१, २०७० र २०७४ चुनाव जित्नुभएको थियो । चार पटक एमालेबाट मन्त्री र उपप्रधानमन्त्रीसमेत भइसक्नुभएको छ । तर २०७९ मा अछामबाट एकल नाम सिफारिस हुँदा पनि उम्मेदवार हुन नपाएका रावललाई गत वर्ष एमालेले कारबाही गरेको थियो । त्यसपछि मातृभूभि जागरण अभियान सञ्चालन गरेका रावल केही समयअघि पुष्पकमल दाहाल ‘प्रचण्ड’ को नेतृत्वमा रहेको नेपाली कम्युनिस्ट पार्टीमा जोडिएर चुनावी मैदानमा हुनुहुन्छ ।नेकपाबाट चुनाव लड्दा रावललाई नेपाली कांग्रेसका भरतबहादुर स्वाँर र नेकपा (एमाले) का दीपकबहादुर साउदले कडा चुनौती दिइरहनुभएको छ । स्वाँर पुराना राजनीतिज्ञ, २०४९ मा अछाम जिविसका सभापति र कांग्रेसको जिल्ला सभापतिसमेत भइसक्नुभएको छ भने माओवादी जनयुद्धमा होमिएका साउद सुदूरपश्चिम क्षेत्रीय खेलकुद विकास समितिका सदस्यसचिव भइसक्नुभएको छ । विसं २०७९ को चुनावको समानुपातिक मतका आधारमा डा. रावलले जित्न निकै मेहनत गर्नुपर्ने देखिन्छ । डा. रावलनिकट एकिन्द्र कुँवर शेरबहादुर देउवापछि सुदूरपश्चिमबाट राष्ट्रिय उचाइको नेता भएकाले पार्टीभन्दा माथि उठेर मतदाताले मतदान गर्ने दाबी गर्नुहुन्छ । डा. रावलले अछामका विभिन्न घरदैलो र कार्यक्रममा पनि देउवाको राजनीतिक अवकाश भएको जस्तो भएकाले सुदूरपश्चिमबाट राजनीतिक नेतृत्व गर्ने गरी आफूलाई जिताउन आग्रह गरिरहनुभएको छ ।विसं २०७९ मा अछाम–१ मा हालको नेकपा तत्कालीन नेकपा (माओवादी केन्द्र) ले सात हजार २२८ र समाजवादीले  दुई हजार ७४७ गरी नौ हजार ९७५ मत पाएको थियो भने कांग्रेसले १४ हजार ५२५ र एमालेले १३ हजार ९६८ मत पाएको थियो ।कञ्चनपुर–३ बाट एमालेका उम्मेदवार डा. दीपकप्रकाश भट्टलाई नेपाली कांग्रेसका हरि बोहोरा र नेकपाका मानबहादुर सुनारले टक्कर दिइरहनुभएको छ । भट्ट सोही क्षेत्रबाट २०७४ सालमा प्रतिनिधि सभा सदस्यमा निर्वाचित हुनुभएको थियो । उम्मेदवार डा. भट्टले भने महेन्द्रनगरमा विमानस्थाल निर्माण गर्ने, सुदूरपश्चिम विश्वविद्यालय, सुक्खा बन्दरगाह, गेटाको मेडिकल विश्वविद्यालय बनाउने जस्ता काममा गरेको योगदानले गर्दा आफूले चुनाव जित्ने दाबी गर्नुभयो । सो क्षेत्रमा गत निर्वाचनको समानुपातिक मत हेर्दा कांग्रेसले २० हजार ५७९, एमालेले ११ हजार ८१६ र हालको नेकपा तत्कालीन नेकपा (माओवादी केन्द्र) ले चार हजार ४६२ र समाजवादीले तीन हजार ९३३ गरी आठ हजार ३९५ मत पाएको थियो ।डडेलधुरामा डा. ताराप्रसाद जोशीलाई २०४८ देखि २०७९ सम्म लगातार सात पटक चुनाव जितेका कांग्रेसका नैनसिंह महर, एमालेका चक्र स्नेही र नेकपाका मानसिंह मालले टक्कर दिइरहनुभएको छ । डा. जोशी भने स्वतन्त्र भएर पनि प्रदेश सभा जितेको, डडेलधुराको विकासनिर्माणमा २०५४ सालदेखि काम गर्दै आएको र कांग्रेसभित्रको विवादका कारण जनताले आफूलाई जिताउने विश्वास व्यक्त गर्नुहुन्छ । एमालेबाट राजनीति सुरु गरेका डा. जोशी प्रदेश सभाबाट राजीनामा दिएर अहिले रास्वपाबाट उम्मेदवार बन्नुभएको छ । डडेलधुरामा २०७९ को समानुपातिक मतपरिणाम हेर्दा कांग्रेसले १८ हजार ५६३, एमालेले नौ हजार २१४,  हालको नेकपा तत्कालीन नेकपा (माओवादी केन्द्र) ले आठ हजार ७११ र समाजवादीले ६११ गरी नौ हजार ३२२ र रास्वपाले तीन हजार ६५० मत पाएको थियो ।कैलाली–५ मा पनि रास्वपाका डा. आनन्द चन्दलाई कांग्रेसका नरनारायण शाह, एमालेका यज्ञराज ढुङ्गाना, नेकपाका प्रेम आलेमगर भारी पर्ने देखिन्छ । यो क्षेत्रमा अरू उम्मेदवारको तुलनामा डा. चन्द नयाँ अनुहार मानिनुहुन्छ । आले डोटीबाट तीन पटक जित्नुभएको, मन्त्री हुनुभएको; कांग्रेसका प्रदेश महामन्त्री शाह र एमालेका जिल्ला अध्यक्ष ढुङ्गाना यही क्षेत्रमा राजनीति र सामाजिक काम गरेकाले चिरपरिचित हुनुहुन्छ । शाह र ढुङ्गाना भने पहिलो पटक संसदीय चुनावमा होमिनुभएको हो । डा. चन्दले भने अहिले रास्वपाको समय र चुनावी एजेन्डाले गर्दा चुनाव जित्नेमा ढुक्क रहेको बताउनुभयो । विसं २०७९ को समानुपातिक मत अनुसार कैलाली–५ मा कांग्रेसले १५ हजार ६१७, एमालेले १४ हजार ३२१, हालको नेकपा (तत्कालीन माओवादी केन्द्र र समाजवादीको जोड्दा) छ हजार ६५६ र रास्वपाले चार हजार ४५५ मत पाएको थियो ।",
      "link": "https://gorkhapatraonline.com/news/193992",
      "image": "https://gorkhapatraonline.com/storage/media/339896/conversions/456-original-thumb.jpg"
    },
    {
      "slug": "193990",
      "title": "आश्वासन होइन,‘लालपुर्जा’ दिलाइदिनेलाई मत",
      "timestamp": 1772236800000,
      "source": "gp",
      "content": "काभ्रेपलाञ्चोकको पनौती नगरपालिका–२, तोरीखोरियामा करिब ५५ घरधुरी तामाङ समुदायको बसोबास रहेको छ । चार/पाँच पुस्तादेखि यस स्थानमा बसोबास गर्दै आएका स्थानीयले अहिलेसम्म पनि आफूले उपभोग गरेको जग्गाको जग्गाधनी प्रमाणपत्र (लालपुर्जा) पाउन नसक्दा सुकुमवासी भएर बस्न बाध्य भएका छन् ।",
      "longContent": "केदार तिमल्सिना बनेपा, फागुन १६ गते । काभ्रेपलाञ्चोकको पनौती नगरपालिका–२, तोरीखोरियामा करिब ५५ घरधुरी तामाङ समुदायको बसोबास रहेको छ । चार/पाँच पुस्तादेखि यस स्थानमा बसोबास गर्दै आएका स्थानीयले अहिलेसम्म पनि आफूले उपभोग गरेको जग्गाको जग्गाधनी प्रमाणपत्र (लालपुर्जा) पाउन नसक्दा सुकुमवासी भएर बस्न बाध्य भएका छन् । हरेक निर्वाचनमा यहाँका सुकुमवासीलाई जग्गा दिलाउने प्रतिबद्धता जनाउँदै राजनीतिक दल र उम्मेदवार भोट माग्दै आए पनि हालसम्म पनि उनीहरूले जग्गाको लालपुर्जा पाउन सकेका छैनन् । यस पटक तोरीखोरियाका बासिन्दा विगतका निर्वाचनमा जस्तो लालपुर्जा दिलाइदिने आश्वासन दिने उम्मेदवारभन्दा पनि साँच्चै लालपुर्जा नै दिलाउने उम्मेवारको खोजीमा रहेका छन् । “बर्सौंदेखि विभिन्न दलका उम्मेदवार आएर तिमीहरूलाई लालपुर्जा दिलाइदिन्छौँ, हामीलाई भोट दिनु भनेर भोट माग्न आउने फेरि चुनाव आउँछ, तपाईंहरूको लालपुर्जा ल्याएर रातो रुमालमा पोको पारेका छौँ । चुनावमा भोट दिनु हामी लालपुर्जा दिन्छौँ भनेर आश्वसन दिँदै हामीसँग मत माग्न आए, चुनाव जितेर गएपछि भने हाम्रो समस्या समाधान गरेनन्,” स्थानीय नारायण तामाङले गुनासो गर्नुभयो । उहाँले हरेक निर्वाचनमा आफूहरूलाई लालपुर्जा दिलाइदिने आश्वासन दिने गरेको भन्दै यस पटक आफूले उपभोग गरेको जग्गाको लालपुर्जा दिलाउन पहल गर्ने उम्मेदवारको खोजी भइरहेको बताउनुभयो । उहाँले गाउँमा खानेपानीको समस्या हुँदासमेत कुनै निकायको ध्यान नगएको बताउँदै खानेपानीको समस्या समाधानका लागि आफैँले पाइप किनेर पानी खानु परेको, बाटो राम्रो नहुँदा दुःख भोग्नु परेको र गत वर्षको बाढीपहिरोले ठुलो क्षति पुगे पनि अहिलेसम्म स्थानीयले कुनै राहत नपाएको सुनाउनुभयो । स्थानीय मोहनसिं तामाङले पाँच पुस्तासम्म आइपुग्दासमेत आफूहरूले भोगचलन गरेको जग्गाको लालपुर्जा पाउन नसक्दा सुकुमवासी बन्नु परेको बताउनुभयो । “मेरो बाजेको पालादेखि भोगचलन गरेको जग्गा अहिले मेरो नातिको पालासम्म आइपुग्दा हामीले लालपुर्जा पाउन सकेनौँ, आफूले भोगचलन गरेको जग्गाको लालपुर्जा नहुँदा सुकुमवासी बन्न पुगेका छौँ,” मोहनसिं तामाङले भन्नुभयो, “अहिलेसम्म धेरै चुनाव आए, जग्गाको लालपुर्जा दिलाइदिन्छौँ भनेर धेरै आशा देखाइयो, जुन जोगी आए पनि कानै चिरिएको भने जस्तो अहिलेसम्म हाम्रो समस्याको समाधान हुन सकेको छैन अब त जग्गाको लालपुर्जा पाउने आशा समेत हराइसकेको छ । हामी लालपुर्जा दिलाइदिने आशा देखाउने उम्मेदवार मात्रै नभई साँच्चै लालपुर्जा दिलाइदिने उम्मेदवारको खोजीमा छौँ ।”  स्थानीय सूर्य तामाङले आफूहरूले बर्सौंदेखि उपभोग गर्दै आएको जग्गाको अहिलेसम्म जग्गाधनी प्रमाणपुर्जा (लालपुर्जा) पाउन नसकेको बताउनुहुन्छ । उहाँले जग्गाको लालपुर्जा नपाउँदा धेरै अप्ठ्यारा आउँदासमेत उक्त जग्गाको सदुपयोग गर्न नपाएको बताउनुहुन्छ । “हामीले उपभोग गरेको जग्गाको लालपुर्जा पाउन पाए भोलि केही अप्ठ्यारो पर्दा काम गर्न सहज हुने थियो,” सूर्यले भन्नुभयो । उहाँले तोरीखोरियाका बासिन्दाको लालपुर्जाको समस्या चुनावी एजेन्डा बनाउने उम्मेदवारभन्दा पनि काम गर्ने उम्मेदवारको खोजी गरिरहेको बताउनुभयो । पनौती नगरपालिकाका पूर्वनगर प्रमुख भीम न्यौपानेले पञ्चायतकालदेखि नै पनौती नगरपालिका–२ मा बसोबास रहे पनि स्थानीयले हालसम्म पनि उपभोग गरेको जमिनको लालपुर्जा पाउन नसकेको बताउनुभयो । उहाँले विसं २०५१ सालमा गठन भएको भूमि आयोगले स्थानीयले उपभोग गरेको जग्गाको नापजाँचको काम सके पनि आयोग विघटनसँगै स्थानीयले लालपुर्जा प्राप्त गर्न नसकेको बताउनुभयो । उहाँले गठन भएका भूमि आयोगमार्फत स्थानीयको समस्या समाधान गर्ने पहल भए पनि हालसम्म पनि जग्गाको लालपुर्जा प्राप्त गर्न नसकेको बताउनुभयो । भूमि समस्या समाधान आयोग काभ्रेपलाञ्चोकले जग्गाको नापी गर्ने क्रममा तोरीखोरियाको पूर्वीतर्फको क्षेत्रफलको नापजाँच गरेको र पश्चिमतर्फ बसोबास भइरहेको जग्गाको नापजाँच गर्न छुटेका कारण स्थानीयवासीले हालसम्म जग्गाको लालपुर्जा प्राप्त गर्न नसकेको जनाएको छ । आयोगका अध्यक्ष विदुरप्रसाद हुमागाईंले लालपुर्जा प्राप्त गर्न नसकेका तोरीखोरियाका बासिन्दालाई जग्गा दिलाउन वडा कार्यालयले सिफारिस गरेको र आयोगले तोरीखोरियावासीको अन्यत्र जग्गा भए/नभएको विषयमा बुझ्न मालपोत कार्यालयमा पठाएको बताउनुभयो ।",
      "link": "https://gorkhapatraonline.com/news/193990",
      "image": "https://gorkhapatraonline.com/storage/media/339894/conversions/213-original-thumb.jpg"
    },
    {
      "slug": "193971",
      "title": "चीनको सहयोगप्रति आभार",
      "timestamp": 1772236800000,
      "source": "gp",
      "content": "प्रधानमन्त्री सुशीला कार्कीले नेपाल र छिमेकी राष्ट्र चीनबिचको सम्बन्ध भविष्यमा थप मजबुत र सुमधुर हुने औँल्याउनुभएको छ । नेपालका लागि नवनियुक्त चीनका राजदूत चाङ माओमिङले शुक्रबार शिष्टाचार भेट गर्ने क्रममा प्रधानमन्त्री कार्कीले नेपालको लोकतान्त्रिक प्रक्रियाको महत्वपूर्ण हिस्सा रहेको, आउँदो निर्वाचनमा चीनबाट प्राप्त सदासयता र सहयोगका लागि कृतज्ञता ज्ञापन गर्नुभयो । साथै उहाँले विकासका विभिन्न परियोजना र आयाममा चीनबाट प्राप्त सहयोग र साझेदारीका अवसरप्रति नेपाल र नेपाली जनताका तर्फबाट आभार व्यक्त गर्नुभएको प्रधानमन्त्री कार्यालयले जनाएको छ ।",
      "longContent": "गोरखापत्र समाचारदाताकाठमाडौँ, फागुन १६ गते । प्रधानमन्त्री सुशीला कार्कीले नेपाल र छिमेकी राष्ट्र चीनबिचको सम्बन्ध भविष्यमा थप मजबुत र सुमधुर हुने औँल्याउनुभएको छ । नेपालका लागि नवनियुक्त चीनका राजदूत चाङ माओमिङले शुक्रबार शिष्टाचार भेट गर्ने क्रममा प्रधानमन्त्री कार्कीले नेपालको लोकतान्त्रिक प्रक्रियाको महत्वपूर्ण हिस्सा रहेको, आउँदो निर्वाचनमा चीनबाट प्राप्त सदासयता र सहयोगका लागि कृतज्ञता ज्ञापन गर्नुभयो । साथै उहाँले विकासका विभिन्न परियोजना र आयाममा चीनबाट प्राप्त सहयोग र साझेदारीका अवसरप्रति नेपाल र नेपाली जनताका तर्फबाट आभार व्यक्त गर्नुभएको प्रधानमन्त्री कार्यालयले जनाएको छ । सिंहदरबारमा भएको शिष्टाचार भेटमा प्रधानमन्त्री कार्कीले नवनियुक्त राजदूतलाई बधाई दिँदै सफल कार्यकालको शुभकामना व्यक्त गर्नुभयो । साथै उहाँले राजदूत चाङले प्राप्त जिम्मेवारी कुशलतापूर्वक निर्वाह गर्नुहुने विश्वास व्यक्त गर्दै दुई देशबिचको मित्रवत् सम्बन्धलाई अझै उचाइमा पु¥याउने महत्वपूर्ण भूमिकामा सफल हुने आशा राखेको बताउनुभयो ।राजदूत चाङले मुलुकमा शान्ति, सुरक्षा र कानुनको शासन बहाल गरी शान्तिपूर्ण वातावरणमा निर्वाचन हुने सुनिश्चितता भएको भन्दै प्रधानमन्त्री कार्कीलाई बधाई दिनुभयो । नेपालको यस प्रक्रियामा चीनको साथ र सहयोग रहेको पनि उहाँले स्पष्ट पार्नुभयो । राजदूत चाङले नेपाल सरकारको यस नीति र अडानका लागि चीनका जनता र त्यहाँका राष्ट्रपतिको तर्फबाट धन्यवाद व्यक्त गर्नुभएको थियो । भेटका क्रममा प्रधानमन्त्री कार्की र चीनका राजदूत चाङमले दुवै देशका जनताले मनाउँदै गरेको नयाँ वर्ष (घोडा वर्ष) का अवसरमा शुभकामना पनि आदानप्रदान गर्नुभएको थियो । संस्कृति, भूगोल र ऐतिहासिक सम्बन्धले दुवै मुलुकलाई कसिलोसँग जोडेको सन्दर्भ उल्लेख गर्दै प्रधानमन्त्री कार्कीले नेपाल पञ्चशीलको सिद्धान्तमा अडिग रहेको, एक चीन नीति  अवलम्बन गर्दै आएको र निकट छिमेकी मुलुकको अहितमा कुनै पनि गतिविधि हुन नदिने प्रष्ट पार्नुभयो । एउटा मुलुकमा अस्थिरता हुँदा अर्कोमा पनि समस्या हुन सक्ने भन्दै उहाँले क्षेत्रीय शान्ति र स्थायित्वका निम्ति पनि आपसी सहकार्य मजबुत बनाउँदै लैजानुपर्नेमा जोड दिनुभयो ।पाकिस्तानी राजदूतद्वारा शिष्टाचार भेटशुक्रबार नै नेपालका लागि पाकिस्तानी राजदूत अबरार एच हासमीले पनि शिष्टाचार भेट गर्नुभएको छ । सिंहदरबारस्थित प्रधानमन्त्री तथा मन्त्रीपरिषद् कार्यालयमा भएको भेटवार्तामा द्विपक्षीय हितका विविध विषयमा छलफल भएको प्रधानमन्त्रीको सचिवालयले जनाएको छ ।  भेटमा राजदूत हासमीले प्रधानमन्त्री कार्कीको नेतृत्वमा नेपालमा शान्ति सुव्यवस्था पुनस्र्थापित भएको र अब निर्वाचन पनि शान्तिपूर्ण वातावरणमा सम्पन्न हुन गइरहेको भन्दै बधाई तथा शुभकामना दिनुभएको थियो । प्रधानमन्त्री कार्कीले नेपालको लोकतान्त्रिक स्थायित्वका लागि पाकिस्तानबाट प्राप्त सद्भाव र सहयोगका लागि धन्यवाद व्यक्त गर्नुभयो । बैठकपछि दुवै पक्षबाट नेपाल–पाकिस्तानको मित्रवत् सम्बन्ध, सहकार्य र साझेदारीलाई नयाँ उचाइमा पु¥याउने गरी काम गर्ने विश्वास र प्रतिबद्धता व्यक्त भएको छ ।",
      "link": "https://gorkhapatraonline.com/news/193971",
      "image": "https://gorkhapatraonline.com/storage/media/339873/conversions/PM_2_-original-thumb.jpg"
    },
    {
      "slug": "193970",
      "title": "होली पर्वको सुरक्षा चुस्त बनाउन परिपत्र",
      "timestamp": 1772236800000,
      "source": "gp",
      "content": "यही फागुन १८ गते उपत्यकालगायत पहाडी क्षेत्र र १९ गते तराई क्षेत्रमा धुमधामसहित मनाइने फागुपूर्णिमा अर्थात् होली पर्वलाई मर्यादित, सुरक्षित र शान्तिपूर्ण बनाउने गरी सुरक्षा व्यवस्थान चुस्त राख्न प्रहरीले मातहतका निकायलाई निर्देशन दिएको छ ।",
      "longContent": "गोरखापत्र समाचारदाता काठमाडौँ, फागुन १६ गते । यही फागुन १८ गते उपत्यकालगायत पहाडी क्षेत्र र १९ गते तराई क्षेत्रमा धुमधामसहित मनाइने फागुपूर्णिमा अर्थात् होली पर्वलाई मर्यादित, सुरक्षित र शान्तिपूर्ण बनाउने गरी सुरक्षा व्यवस्थान चुस्त राख्न प्रहरीले मातहतका निकायलाई निर्देशन दिएको छ ।प्रहरी प्रधान कार्यालय नक्सालले होली पर्वको मौलिकता र सांस्कृतिक महत्वलाई असर नपर्ने गरी अन्य भड्किला प्रकृतिका गतिविधि गर्न नदिन, मादक पदार्थ बेचबिखन तथा सेवनमा र जबरजस्ती रङ लगाउने, पानी छ्याप्ने जस्ता गतिविधि हुन नदिने गरी सुरक्षा व्यवस्था मिलाउन ७७ वटै जिल्ला प्रहरी कार्यलयलाई परिपत्र गरेको हो ।नेपाल प्रहरीका केन्द्रीय प्रवक्ता अविनारायण काफ्लेले होलीको सांस्कृतिक तथा परम्परागत मौलिकताको जगेर्ना हुने गतिविधिलाई प्रोत्साहन गरी होलीको बहानमा हुने उच्छृङ्खल गतिविधि हुन नदिने गरी आवश्यक सुरक्षा व्यवस्थापनका लागि मातहतका सबै एकाइलाई निर्देशन गरिएको बताउनुभयो । काफ्लेले भन्नुभयो, “आसन्न निर्वाचनको ठिक अघि होली पर्व रहेकाले होलीको सांस्कृतिक महत्वलाई पनि असर नहुने र निर्वाचन सुरक्षालाई पनि असर नपर्ने गरी शान्तिपूर्ण रूपमा पर्व मनाउने गरी सुरक्षा व्यवस्था मिलाउन परिपत्र गरेका छौँ ।” उहाँले विगतका होली पर्वमा जस्तै यसपालि मदिराको कारोबार तथा सेवन, साङ्गीतिक समारोहको आयोजना र ठुलो समूहमा जमघट गर्न नपाइने गरी स्थानीय निकायले जारी गरेको निर्देशिका कार्यान्वयन गरिने बताउनुभयो । फागुन १९ गते तराईका जिल्लामा होली पर्व मनाइने र फागुन १८ गते राति १२ बजेदेखि मौन अवधि सुरु हुने भएकाले तराई क्षेत्रको सुरक्षा व्यवस्थालाई थप प्रभावकारी बनाउने गरी तयारी गरिएको छ । होली पर्वको उत्सव मनाउने क्रममा पार्टी तथा उम्मेदवारको प्रचारप्रसार हुन सक्ने, चुनावी प्रचारमा प्रयोग हुने टोपी, टिसर्ट र झन्डाको दुरुपयोग नहोस् भनी विशेष सतर्कता अपनाउन भनिएको छ ।  आसन्न निर्वाचनको सुरक्षार्थ डेढ लाख निर्वाचन प्रहरीसहित नेपाली सेना, नेपाल प्रहरी, सशस्त्र प्रहरी बल र राष्ट्रय अनुसन्धान विभागका झन्डै साढे तीन लाख सुरक्षाकर्मी परिचालन भइसकेकाले विगतको होलीमा भन्दा यस पटक सुरक्षा व्यवस्था थप प्रभावकारी हुने सुरक्षा निकायको ठहर छ । यसका लागि सादा पोसाक, मोबाइल गस्ती, सवारी, पैदल गस्तीसहित देशभर आवश्यक सङ्ख्यामा प्रहरी परिचालन गरिएको छ । विशेष गरी नेपाल–भारतको सीमाक्षेत्रको सुरक्षामा विशेष कडाइ गरिने भएको छ ।",
      "link": "https://gorkhapatraonline.com/news/193970",
      "image": "https://gorkhapatraonline.com/storage/media/339872/conversions/holi-original-thumb.jpg"
    },
    {
      "slug": "193969",
      "title": "अत्यधिक बढ्यो यात्रुको चाप, घट्यो काठमाडौँमा चहलपहल",
      "timestamp": 1772236800000,
      "source": "gp",
      "content": "निर्वाचन नजिकिँदै गर्दा काठमाडौँ उपत्यकाबाट बाहिरिने यात्रुको चाप अत्यधिक बढेको छ । सार्वजनिक सवारीमा अत्यधिक चाप बढेसँगै ‘रिजर्भ’ गरेर जानेको सङ्ख्या पनि उत्तिकै छ । नियमित रुटमा सवारी थप गर्नु परेको यातायात व्यवसायी सङ्घले बताएका छन् ।",
      "longContent": "काठमाडौँ, फागुन १६ गते  । निर्वाचन नजिकिँदै गर्दा काठमाडौँ उपत्यकाबाट बाहिरिने यात्रुको चाप अत्यधिक बढेको छ । सार्वजनिक सवारीमा अत्यधिक चाप बढेसँगै ‘रिजर्भ’ गरेर जानेको सङ्ख्या पनि उत्तिकै छ । नियमित रुटमा सवारी थप गर्नु परेको यातायात व्यवसायी सङ्घले बताएका छन् । निर्वाचन, होली पर्व र एक हप्तासम्मको लामो सरकारी बिदाले गर्दा उपत्यका छाड्नेको सङ्ख्या दोब्बरले बढेको नेपाल यातायात व्यवसायी राष्ट्रिय महासङ्घले जनाएको छ । महासङ्घका कार्यवाहक अध्यक्ष सरोज सिटौलले भन्नुभयो, “ फागुन १९ गतेसम्म काठमाडौँबाहिर जानेको सङ्ख्या अत्यधिक छ । बस रिजर्भ गरेर पनि हजारौँ यात्रु गएका छन् । फागुन १६ गते शनिबारदेखि यो चाप अझ बढ्ने निश्चित छ ।”  तर यात्रुले टिकट नपाउने समस्या भने नरहेको सिटौलाको भनाइ छ । फागुन १९ गतेसम्म करिब आठ लाख यात्रु उपत्यकाबाट बाहिरिने अनुमान महासङ्घको छ । बसपार्क र टिकट काउन्टरमा यात्रुको चाप बढेको छ । सिटौलाले भन्नुभयो, “पहिलो त चुनावकै कारण यात्रु बाहिरिएका छन् । होली पर्व पनि परेको छ र अर्को महत्वपूर्ण पक्ष भनेको एक हप्तासम्म सार्वजनिक बिदा भएर हो ।”  बाँकी चार दिनको मात्रै समय भएकाले अग्रिम बुकिङको छुट्टै व्यवस्था नगरिएको तर बुकिङ भइरहेको उहाँको भनाइ छ । यात्रुभन्दा पनि समूह मिलेर वा राजनीतिक दलले नै ‘रिजर्भ’ गरेर लगेकाले व्यवसायीलाई त्यति दौडधुप नरहेको पनि सिटौलाले बताउनुभयो । एक हप्तामा तीन लाख यात्रु उपत्यकाबाट बाहिरिएको काठमाडौँ उपत्यका ट्राफिक प्रहरी कार्यालयले जनाएको छ । हप्तामा करिब ८० हजार यात्रु नियमित आउने जाने गर्छन् तर निवार्चन नजिकिएपछि उक्त सङ्ख्या तीन लाख पुगेको हो । बाँकी चार दिनमा थप तीन लाख यात्रु बाहिरिन सक्ने प्रहरीको अनुमान छ ।   उपत्यकामा चहलपहल घट्यो निर्वाचनका लागि उपत्यकाबाहिर जानेको सङ्ख्या बढेसँगै काठमाडौँमा चहलपहल घटेको छ । सडकमा ट्राफिक जाम कम हुन थालेको छ । सडकमा सवारीको चाप न्यून रहेको काठमाडौँ उपत्यका ट्राफिक प्रहरी कार्यालयले जनाएको छ । कार्यालयका प्रहरी नायब उपरीक्षक (डिएसपी) सुनीलजङ्ग शाहले भन्नुभयो, “हिजोआज उपत्यकामा पट्टयारलाग्दो ट्राफिक जाम छैन । सडकमा सवारीको चाप झन्डै ५० प्रतिशतले घटेको देखिन्छ । पैदलयात्रीको सङ्ख्या पनि घटेको देखिन्छ । पहिला जस्तो सडकमा खासै चहलपहल पनि देखिएको छैन ।” सडकमा सवारी कम भएसँगै ट्राफिक प्रहरीको उपस्थिति पनि पातलो भएको छ । ट्राफिक प्रहरी निर्वाचन सुरक्षामा खटिएकाले सडकमा उपस्थिति कम देखिएको हो । बोनेश्वर, माइतीघर जस्ता मुख्य चोकमा निर्वाचन (म्यादी) प्रहरीलाई खटाइएको छ । शाहले भन्नुभयो, “सडकमा त्यति खटिनुपर्ने अवस्था छैन । ट्राफिक प्रहरीको झन्डै ९० प्रतिशत जनशक्ति निर्वाचन सुरक्षामा उपत्यकाबाहिर खटिएको छ ।”फागुन २० गते रातिदेखि यातायात बन्दनिर्वाचन आयोगले मतदानलाई लक्षित गर्दै फागुन २० गते राति १२ बजेदेखि २१ गते बेलुका ५ बजेसम्म अत्यावश्यकबाहेकमा निजी तथा सार्वजनिक सबै सवारी सञ्चालन बन्द गरेको छ । यस अवधिमा कुनै पनि यात्रुवाहक वा व्यक्तिगत सवारी सञ्चालन गर्न पाइने छैन । तर एम्बुलेन्स, दमकल, शववाहन, रक्तसञ्चार सेवा, सुरक्षा निकायका सवारी, विद्युत्, खानेपानी, ढल तथा दूरसञ्चार मर्मतका सवारीसाधन भने निर्बाध रूपमा सञ्चालन हुने छन् । सञ्चारगृहलगायत अन्य सवारीसाधन भने निर्वाचन आयोगबाट पास लिएर चल्न पाउने छन् ।",
      "link": "https://gorkhapatraonline.com/news/193969",
      "image": "https://gorkhapatraonline.com/storage/media/339871/conversions/1771920975-jY9yu-original-thumb.jpg"
    },
    {
      "slug": "193968",
      "title": "लोकमार्ग र जलविद्युत् निर्माण",
      "timestamp": 1772236800000,
      "source": "gp",
      "content": "यही फागुन २१ गतेको प्रतिनिधि सभा सदस्य निर्वाचनमा सुदूरपश्चिम प्रदेशका प्रायः उम्मेदवारले भारतको तिकुनियादेखि चीनको तिब्बतसँग जोड्ने लोकमार्गदेखि ठुला विद्युत् आयोजना बनाउने राष्ट्रिय महत्वका योजनालाई चुनावी प्रतिबद्धतामा समेटेका छन् ।",
      "longContent": "प्रकाशविक्रम शाह/एकिन्द्र तिमिल्सेनाधनगढी, फागुन १६ गते । यही फागुन २१ गतेको प्रतिनिधि सभा सदस्य निर्वाचनमा सुदूरपश्चिम प्रदेशका प्रायः उम्मेदवारले भारतको तिकुनियादेखि चीनको तिब्बतसँग जोड्ने लोकमार्गदेखि ठुला विद्युत् आयोजना बनाउने राष्ट्रिय महत्वका योजनालाई चुनावी प्रतिबद्धतामा समेटेका छन् । मुख्य दलका घोषणापत्रमा सेती र महाकाली लोकमार्गमार्फत सुदूरपश्चिम प्रदेशका तराई, पहाड र हिमाली सीमानाका जोड्ने परिकल्पना देखिन्छन् । उनीहरूले कैलाली र कञ्चनपुरलाई बझाङको उरैभन्ज्याङ हुँदै तिब्बतको ताक्लाकोट नाकासित जोड्न पहल गर्ने प्रतिबद्धता व्यक्त गरेका छन् । सेती र महाकाली लोकमार्ग निर्माण सुरु भएको १७ वर्ष पुगिसकेको छ । यी दुई सडक सञ्चालनमा आएपछि समग्र सुदूरपश्चिम प्रदेशको विकासमा गतिलो इँटा थपिने अपेक्षासमेत गरिएको छ । राजनीतिक दल मात्रै नभएर उद्योग वाणिज्य सङ्घ, निर्माण व्यवसायी सङ्घ, पर्यटन क्षेत्रका सङ्घ संस्थालगायत निजी क्षेत्रले पनि हरेक सानाठुला मञ्चमा सेती र महाकाली लोकमार्ग निर्माणको बहस गर्दै आएका छन् तर अहिलेसम्म यी दुवै लोकमार्ग निर्माणको गति सुस्त छ । महाकाली लोकमार्ग ४१७ र सेती लोकमार्ग ३५९ किलोमिटर लामो रहेका छन् । आसन्न निर्वाचनमा प्रायः ठुला दलका उम्मेदवारले यी दुवै सडक निर्माणका लागि पहल गर्ने प्रतिबद्धता व्यक्त गरिरहेका छन् । नेपाल कम्युनिस्ट पार्टी (एमाले) का उपमहासचिव तथा कैलाली क्षेत्र नम्बर ४ का उम्मेवार लेखराज भट्ट सेती लोकमार्गको छिटो निर्माणलाई आफूले प्राथमिकतामा राखेको बताउनुहुन्छ । दुई लोकमार्गलाई नेपाली कम्युनिस्ट पार्टी (नेकपा) को घोषणापत्रमा पनि समेटिएको छ । आफू त्यसको कार्यान्वयनका लागि लाग्ने डोटीबाट नेकपाका उम्मेदवार रहनुभएका त्रिलोचन भट्टले बताउनुभयो ।अछाम क्षेत्र नम्बर १ का नेपाली कांग्रेसका उम्मेदवार भरतकुमार स्वाँरले सेती लोकमार्गलाई प्राथमिकतामा राख्नुभएको छ । कैलाली, डोटी, अछाम, बाजुरा हुँदै बझाङसम्मको सेती लोकमार्गको निर्माणले आर्थिक विकासको गतिसमेत वृद्धि गर्ने उहाँको विश्वास छ । कैलाली क्षेत्र नम्बर ४ का एमालेका उम्मेवार भट्ट, कैलालीकै क्षेत्र नम्बर ५ का नेकपाका प्रेम आलेमगर, डोटीका नेपाली कांग्रेसका भरतबहादुर खड्का र डोटीकै नेकपाका त्रिलोचन भट्टले धनगढी, खुटिया, दिपायल सुरुङमार्गसहितको ९२ किलोमिटरको फास्ट ट्र्याक सडकलाई महत्वका साथ आआफ्नो चुनावी घोषणापत्रमा समावेश गर्नुभएको छ । धनगढी दिपायल, उरैभन्ज्याङ द्रुतमार्ग निर्माण जारी रहे पनि बजेट अभावका कारण तीव्र गतिमा काम अघि नबढेको डोटीबाट कांग्रेसका उम्मेदवार रहनुभएका खड्काले बताउनुभयो । प्रायः उम्मेदवारले मुख्य रूपमा महाकाली, सेती र कर्णाली नदी प्रणाली सुदूरपश्चिमको ऊर्जा मेरुदण्ड मान्दै तिनको निर्माणमा ध्यान दिनुपर्नेमा जोड दिनुभएको छ । ती नदीबाट १० देखि १२ हजार मेगावाट जलविद्युत् उत्पादनको सम्भावना छ ।पञ्चेश्वर बहुउद्देश्यीय आयोजना मात्रै छ हजार ४८० मेगावाट उत्पादन गर्ने प्रारम्भिक अनुमान छ । दशकौँदेखि चर्चामा रहेको पश्चिमसेती ७५० मेगावाटको निकै आकर्षक योजना मानिएको छ । एकीकृत महाकाली सम्झौता अन्तर्गत पञ्चेश्वर जलविद्युत् आयोजना अगाडि बढाउने भनिएको करिब तीन दशक बितिसकेको छ । कांग्रेसको घोषणापत्रमा पञ्चेश्वर बहुउद्देश्यीय आयोजनालाई राष्ट्रिय हितको अधिकतम रक्षा गर्दै प्राविधिक र राजनीतिक सहमतिमार्फत कार्यान्वयनमा लैजान गम्भीर पहल गर्ने, आवश्यक परे सरकारबाट ‘भाएबिलिटी ग्याप फन्डिङ’ उपलब्ध गराउँदै वेतन, कर्णाली, सेती जस्ता अर्धजलाशययुक्त आयोजनाको निर्माण प्राथमिकताका साथ सुरु गर्ने जनाइएको छ ।कञ्चनपुरको दोधारा चाँदनीमा निर्माण भइरहेको सुक्खा बन्दरगाह पनि देशकै लागि ‘गेम चेन्जर’ हुने एमालेबाट कञ्चनपुर क्षेत्र नम्बर ३ का उम्मेदवार डा. दीपकप्रकाश भट्ट बताउनुहुन्छ । उहाँले कैलालीको गेटामा घोषणा गरिएको सहिद दशरथ चन्द स्वास्थ्य विज्ञान विश्वविद्यालयलाई अन्तर्राष्ट्रियस्तरको बनाउनुपर्ने विषय घोषणापत्रमा उल्लेख गर्नुभएको छ । दशरथ चन्द स्वास्थ्य विज्ञान विश्वविद्यालयलाई नेकपाको घोषणापत्रमा समेत समेटिएको छ ।कैलालीका सबै दलका उम्मेदवारले कुनै पनि दलको घोषणापत्रमा नपरेको धनगढी विमानस्थललाई अन्तर्राष्ट्रियस्तरको विमानस्थल बनाउने प्रतिबद्धता गर्नुभएको छ । पूर्वाधार विकासका सवालमा मुख्य तीन दलले विभिन्न विषय उठाएर मतदातालाई आकर्षित गर्न खोजेको पाइन्छ । घोषणापत्रमा कांग्रेसले पूर्वपश्चिम राजमार्गलाई चार लेनमा विस्तार गर्ने, मदन भण्डारी राजमार्ग र उत्तर दक्षिण कोरिडोरको निर्माण सम्पन्न गर्ने, पूर्वपश्चिम रेलमार्गको निर्माण, हुलाकी राजमार्गका नयाँ सहरमा आधुनिक सुविधा विस्तार गर्ने जस्ता कुरा उठाएको छ । एमालेले पनि पूर्वपश्चिम राजमार्गलाई एक्सप्रेस हाइवेमा स्तरोन्नति गर्ने, हुलाकी राजमार्गलाई रणनीतिक राजमार्गका रूपमा विकास गर्ने उल्लेख गरेको छ । नेकपाले गड्डाचौकी–चिसापानी सडकखण्ड चार लेनको निर्माण गरिने उल्लेख गरेको छ ।लाखौँ पर्यटकको सम्भावनाखप्तडको शान्त वातावरण, बडीमालिकाको धार्मिक महत्व, अपि–साइपालको हिमाली साहसिक यात्रा, शुक्लाफाँटाको वन्यजन्तु, घोडाघोडीताल, टीकापुर पार्क र कर्णाली चिसापानी क्षेत्र यी सबै मिलाएर सुदूरपश्चिम प्रदेशलाई बहुआयामिक पर्यटन केन्द्र बनाउनुपर्ने एमालेबाट बाजुराका उम्मेदवार लालबहादुर थापा बताउनुहुन्छ । निजी क्षेत्रका व्यवसायी थर्कबहादुर शाह पनि उचित पूर्वाधार, अन्तर्राष्ट्रिय प्रचार र निजी लगानी भए वार्षिक २० लाखभन्दा बढी पर्यटक भिœयाउन सकिने अनुमान गर्नुहुन्छ । कांग्रेसले सुदूरपश्चिमका संस्कृति अनुसार सांस्कृतिक राजधानी र पर्यटन सर्किट निर्माण गर्ने, थारू समुदायको उत्थान र विकास गर्ने कुरा उठाएर पर्यटक ल्याउने विषय समेटेको छ भने नेकपाले सुदूरपश्चिम प्रदेश धार्मिक तथा पर्यावरणीय पर्यटन र कृषि हब बनाइने धारणा राखेको छ ।कृषिमा सुनौलो अवसरसुदूरपश्चिमका तराईका जिल्ला कैलाली र कञ्चनपुर नेपालको अन्न भण्डार बन्न सक्ने क्षमता राख्छ भने पहाडी जिल्लामा फलफूल, आलु र जडीबुटी खेतीको ठुलो सम्भावना छ । कृषिविज्ञ यज्ञराज जोशी सुदूरपश्चिममा प्राङ्गारिक कृषि उत्पादन गरेर वार्षिक एक खर्बभन्दा बढी आम्दानी दिन सकिने दाबी गर्नुहुन्छ । कांग्रेसले महाकाली सिँचाइ आयोजनालाई कृषि प्रणालीसँग जोडेर समयमै सम्पन्न गर्ने, एमाले र नेकपाले राष्ट्रिय गौरवको आयोजना रानी–जमरा–कुलरिया सिँचाइ आयोजनालाई सम्पन्न गरिने विषय उल्लेख गरेर कृषि क्षेत्रलाई प्राथमिकता दिएका छन् । रास्वपाले भने आफ्नो वाचापत्रमा सुदूपश्चिमका सवालमा नीतिगत सवाल मात्र उठाएको छ । कृषिकेन्द्रित उद्योगबाट सुदूरपश्चिमलाई समृद्ध बनाउन र बेरोजगारी घटाउने एजेन्डा आफूले बोकेको डडेलधुराबाट रास्वपाका उम्मेदवार रहनुभएका डा. ताराप्रसाद जोशीले बताउनुभयो । चुनावमा राष्ट्रिय रूपमा प्रभाव पार्ने मुद्दा उठाएको बताउँदै आफ्नो दल सरकारमा गएपछि ती कुरा कार्यक्रममा समेटर अघि बढ्ने उहाँले बताउनुभयो ।",
      "link": "https://gorkhapatraonline.com/news/193968",
      "image": "https://gorkhapatraonline.com/storage/media/339870/conversions/mahakali-original-thumb.jpg"
    }
  ]
}