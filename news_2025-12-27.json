{
  "date": "2025-12-27T21:41:31.813Z",
  "news": [
    {
      "slug": "185504",
      "title": "गोरखापत्र सहकारीको १९ औं साधारणसभा सम्पन्न",
      "timestamp": 1766793600000,
      "source": "gp",
      "content": "गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नुभयो ।",
      "longContent": "गोरखापत्र अनलाइनकाठमाडौँ, पुस १२ गते । गोरखापत्र कर्मचारी बहुउद्देश्यीय सहकारी संस्था लिमिटेडको १९ औं वार्षिक साधारणसभा शनिबार यहाँ सम्पन्न भएको छ । संस्थानका महाप्रबन्धक लालबहादुर ऐरीले कार्यक्रमको उदघाटन गर्नु भयो । गोरखापत्र संस्थानका महाप्रबन्धक लालबहादुर ऐरीले सहकारीको मुख्य उद्देश्य नै शेयर सदस्यहरूको कल्याण र सहकार्य गरी एकता कायम गर्ने रहेको बताउनु भयो । गोरखापत्र कर्मचारीलाई सहकारीले राम्रो सहयोग गरिरहेको बताउँदै उहाँले सबै कर्मचारीलाई एकताबद्ध हुन आग्रह गर्नु भयो । सहकारी मुलुकको अर्थतन्त्रको आधारभूत मेरुदण्ड भएको बताउँदै उहाँले पारिवारिक अर्थतन्त्रसँग सहकारी जोडिएको चर्चा गर्नु भयो । गोरखापत्रको सहकारी कर्मचारीको सुख, दुःखको साथी भएको अनुभूति गराउन आवश्यक रहेको उहाँको भनाइ छ । नेपालमा ३० हजार सहकारी कार्यरत रहेको भए पनि केही सहकारीले शेयर सदस्यहरूलाई राम्रो सुविधा प्रदान गरिरहेको उहाँले बताउनु भयो ।गोरखापत्र दैनिकका निमित्त प्रधान सम्पादक जुनारबाबु बस्नेतले सुरुवाती चरणमा गोरखापत्र सहकारीलाई समस्या भएको भए पनि अहिले निरन्तर फाइदामा उन्मुख रहेको बताउनु भयो । सहकारी समानरूपमा व्यवहार गर्ने संस्था भएको बताउँदै उहाँले सहकारीको आयआर्जनमा अझै ध्यान दिन आवश्यक रहेको बताउनु भयो ।गोरखापत्र कर्मचारी बहुउद्देश्यीय सहकारी संस्था लिमिटेडका अध्यक्ष पुष्पराज जोशीको अध्यक्षतामा भएको कार्यक्रममा स्वागत उपाध्यक्ष नन्दलाल तिवारीले गर्नु भएको थियो ।सात विद्यार्थी सम्मानितमाध्यमिक शिक्षा परीक्षा (एसइई) २०८१ मा कर्मचारीका छोराछोरीबाट उत्कृष्ट अङ्क प्राप्त गर्ने सात जना छात्रछात्रालाई सम्मानित गरिएको छ । सम्मानित हुनेहरूमा ईशा बराल (३.९६ जिपिए), कृतिस्मा सापकोटा (३.९१ जिपिए), प्रतीक घिमिरे (३.८७ जिपिए), समृद्ध न्यौपाने (३.८६ जिपिए), प्राप्ती पौडेल (३.८६ जिपिए), विदुसी खनाल (३.८४ जिपिए), र सदिक्षा सापकोटा (३.५४) जिपिए प्राप्त गर्नु भएको छ । उहाँहरूमध्ये इशा बराललाई ३ हजार ५०० रुपियाँ, कृस्तिमा सापकोटालाई ३ हजार, प्रतीक घिमिरेलाई २ हजार पाँचसयसहित सम्मानपत्र प्रदान गरिएको छ । बाँकीलाई सम्मानपत्रले सम्मानित गरिएको अध्यक्ष जोशीले बताउनुभयो । सहकारीका अध्यक्ष पुष्पराज जोशीका अनुसार सहकारीले यस आर्थिक वर्षको मुनाफा १ लाख ८४ हजार ३७९ रुपियाँ भएको बताउनु भयो । गत वर्षको मुनाफा १ लाख ७५ हजार ३४३ रुपियाँ ६४ पैसा भएको उहाँले बताउनु भयो । त्यस्तै, आर्थिक वर्ष २०८१–८२ को असार मसान्तसम्ममा सदस्यहरूबाट १ करोड ६३ लाख ९६ हजार निक्षेप सङ्कलन गरी १ करोड ५७ लाख २६ हजार ऋण लगानी गरिएको उहाँले बताउनु भयो ।संस्थाले आकस्मिक ऋण बापत २ लाख ९० हजार रुपियाँ शेयर सदस्यहरूलाई उपलब्ध गराउँदै आएको सहकारीका कोषाध्यक्ष माया आचार्यले बताउनु भयो । सहकारीमा ३ सय ५० जना शेयर सदस्य रहेका छन् ।  कार्यक्रममा गोरखापत्र सञ्चालक समितिका सदस्य तथा अनलाइन प्रकाशनका निमित्त सम्पादक लक्की चौधरी, दी राइजिङ नेपालका निमित्त प्रधान सम्पादक विष्णुप्रसाद गौतम, प्रशासन विभाग प्रमुख ओमप्रकाश भुषालसहित विभागीय प्रमुखहरूसहित शेयर सदस्यहरूको सहभागिता थियो ।",
      "link": "https://gorkhapatraonline.com/news/185504",
      "image": "https://gorkhapatraonline.com/storage/media/326321/conversions/Gorkhapatra--sahakari-picnic-00015-original-thumb.jpg"
    },
    {
      "slug": "185481",
      "title": "बागमती प्रदेशमा धान उत्पादन वृद्धि",
      "timestamp": 1766793600000,
      "source": "gp",
      "content": "बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।",
      "longContent": "काठमाडौँ, पुस १२ गते । बागमती प्रदेशका जिल्लाहरूमा यस वर्ष धानबाली उत्पादनमा सामान्य वृद्धि भएको छ ।बागमती प्रदेश कृषि विकास निर्देशनालयका अनुसार बागमती प्रदेशका जिल्लामा अघिल्लो वर्षको तुलनामा यस वर्ष धान उत्पादनमा शून्य दशमलव २५ प्रतिशतले वृद्धि भएको हो ।  अघिल्लो वर्षको तुलनामा यस वर्ष बाढी पहिरोको प्रभाव कम परेको र रोग किराको प्रकोप पनि कम भएकाले धान उत्पादनमा वृद्धि भएको बागमती प्रदेशको कृषि विकास निर्देशानलयका सूचना अधिकारी तथा कृषि अर्थविज्ञ नवीन कुँवरले जानकारी दिनुभयो । सूचना अधिकारी कुँवरकाअनुसार बागमती प्रदेशमा चालु आर्थिक वर्ष  २०८२/८३ मा कूल एक लाख आठ हजार ८२० हेक्टर क्षेत्रफलमा धानबाली लगाइएकामा प्रतिहेक्टर ४ दशमलव १५ मेट्रिक टनका दरले चार लाख ५१ हजार ७८ मेट्रिक टन धान उत्पादन भएको छ । अघिल्लो आव २०८१/८२ मा कूल एक लाख पाँच हजार ४१५ हेक्टर क्षेत्रफलमा धानबाली लगाइएकामा प्रतिहेक्टर तीन दशमलव ८७ मेट्रिक टनका दरले चार लाख आठ हजार ३१६ मेट्रिक टन धान उत्पादन भएको थियो । यस्तै आव २०८०/८१ मा एक लाख नौ हजार हेक्टर १५१ क्षेत्रफलमा धानबाली लगाइएकामा चार लाख १३ हजार ९८८ मेट्रिक टन धान उत्पादन भएको थियो । सूचना अधिकारी कुँवरकाअनुसार बागमती प्रदेशको सबैभन्दा बढी धानखेती हुने चितवनमा यस वर्ष २७ हजार ३२५ हेक्टर क्षेत्रफलमा प्रतिहेक्टर चार दशमलव ९६ मेट्रिक टनका दरले एक लाख ३५ हजार ५३२ मेट्रिक टन धान उत्पादन भएको छ । यस्तै नुवाकोटमा ११ हजार ६१५ हेक्टर क्षेत्रफलमा प्रतिहेक्टर चार दशमलव १३ प्रतिशतका दरले ४७ हजार ९७८ मेट्रिक टन र धादिङमा ११ हजार १५९ हेक्टर क्षेत्रफलमा प्रतिहेक्टर चार दशमलव २३ प्रतिशतका दरले ४७ हजार २०३ मेट्रिक टन धान यस वर्ष उत्पादन भएको उहाँले बताउनुभयो । उपत्यकाको काठमाडौँमा यस वर्ष तीन हजार ६०० हेक्टर क्षेत्रफलमा प्रतिहेक्टर चार दशमलव ९८ प्रतिशतका दरले १७ हजार ९२८ मेट्रिक टन, ललितपुरमा चार हजार १२८ हेक्टर क्षेत्रफलमा प्रतिहेक्टर चार दशमलव ७८ प्रतिशतका दरले १९ हजार सात सय ३२ मेट्रिक टन र भक्तपुरमा दुई हजार ६९७ हेक्टर क्षेत्रफलमा प्रतिहेक्टर पाँच दशमलव ५३ प्रतिशतका दरले १४ हजार ९१४ मेट्रिक टन धान उत्पादन भएको सूचना अधिकारी कुँवरले बताउनुभयो । यसवर्ष मकवानपुरमा आठ हजार ४९३ हेक्टर क्षेत्रफलमा प्रतिहेक्टर तीन दशमलव ८८ प्रतिशतका दरले ३२ हजार नौ सय ५१ मेट्रिक टन, सिन्धुलीमा १२ हजार ३८५ हेक्टर क्षेत्रफलमा प्रतिहेक्टर तीन दशमलव ७६ प्रतिशतका दरले ४६ हजार ५६८ मेट्रिक टन, काभ्रेमा आठ हजार १९८ हेक्टर क्षेत्रफलमा प्रतिहेक्टर चार दशमलव २१ प्रतिशतका दरले ३४ हजार ५१४ मेट्रिक टन, रामेछापमा सात हजार ४६६ हेक्टर क्षेत्रफलमा प्रतिहेक्टर दुई दशमलव ६९ प्रतिशतका दरले २० हजार ८४ मेट्रिक टन र सिन्धुपाल्चोकमा सात हजार ९०० हेक्टर क्षेत्रफलमा प्रतिहेक्टर तीन दशमलव ०३ प्रतिशतका दरले २३ हजार ९३७ मेट्रिक टन धान उत्पादन भएको जनाएको छ । यस्तै बागमती प्रदेशको दोलखामा दुई हजार ७५८ हेक्टर क्षेत्रफलमा प्रतिहेक्टर दुई दशमलव ६५ प्रतिशतका दरले सात हजार ३०८ मेट्रिक टन र रसुवा जिल्लामा एक हजार ९५ हेक्टर क्षेत्रफलमा प्रतिहेक्टर दुई दशमलव २२ प्रतिशतका दरले दुई हजार ४३१ मेट्रिक टन धान उत्पादन भएको उहाँले जानकारी दिनुभयो ।समयमा वर्षा र रोग किराको प्रकोप कम भएकाले यस वर्ष धान उत्पादन दर बढेको सूचना अधिकारी कुँवरको भनाइ छ ।  अघिल्लो वर्ष २०८१ असोज ११ र १२ को वर्षा र बाढीपहिरोका कारण धानबालीमा क्षति पुगेकाले अघिल्लो वर्ष धान उत्पादनमा एक दशमलव ३७ प्रतिशतले ह्रास आएको थियो । रासस",
      "link": "https://gorkhapatraonline.com/news/185481",
      "image": "https://gorkhapatraonline.com/storage/media/326265/conversions/dhan-original-thumb.jpg"
    },
    {
      "slug": "185480",
      "title": "पर्यटनको मियो र महिलाको नियति : संख्यात्मक गणनाबाट गुणात्मक रूपान्तरणको खोजी",
      "timestamp": 1766793600000,
      "source": "gp",
      "content": "सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ ।",
      "longContent": "काठमाडौँ, पुस १२ गते । नेपालको परिचय विश्वमञ्चमा हिमाल, तालतलैया, वनजंगल र अद्वितीय संस्कृतिको संगमस्थलका रूपमा स्थापित छ । दशकौंदेखि नेपालको पर्यटन विकासको मापन एउटै तराजुमा गरिँदै आएको छ ‘यो वर्ष कति पर्यटक आए ?’ अर्थात, टाउको गन्ती ।सरकार, पर्यटन बोर्ड र निजी क्षेत्रको सफलताको मानक प्रायः पर्यटकको आगमन संख्यालाई नै मान्ने परम्परा छ । १० लाख वा २० लाख पर्यटक भित्र्याउने लक्ष्य राख्नु नराम्रो होइन तर जबसम्म हामी पर्यटकको संख्या मात्र गन्छौं र पर्यटन सेवा प्रदायकहरूको विशेष गरी यस क्षेत्रको मेरुदण्डका रूपमा रहेका महिलाहरूको अवस्थालाई नजरअन्दाज गर्छौं, तबसम्म त्यो विकास अधुरो, अपांग र अस्थायी हुन्छ ।सुन्दरताभित्र लुकेको विभेदको कथाकाठमाडौँमा सम्पन्न ‘लैंगिक उत्तरदायी, दिगो तथा उत्थानशील पर्यटन उद्यम प्रवद्र्धन’ विषयक नीति संवादमा उठेका आवाजहरूले नेपालको पर्यटन क्षेत्रको एउटा गम्भीर र संरचनात्मक खाडललाई उजागर गरेको छ । त्यो खाडल हो नीति र नियतबीचको अन्तर । अनि श्रम र स्वामित्वबीचको विभेद । पर्यटनको वास्तविक ‘हस्पिटालिटी’ (आतिथ्यता) गाउँका आमा–दिदीबहिनीको हातबाट पस्किएका अर्गानिक खाना र न्यानो स्वागतमा अडिएको छ । तर विडम्बना के छ भने, जसले पर्यटनको यो मियो थामेका छन्, तिनै महिलाहरू तथ्यांकमा अदृश्य छन्, नीतिमा उपेक्षित छन् र आर्थिक लाभको हिस्सेदारीमा सीमान्तकृत छन् । जबसम्म पर्यटन नीतिले गाउँको चुलो–चौको सम्हाल्दै पाहुनाको सत्कार गर्ने महिलालाई व्यवसायी र नेतृत्वकर्ताको रूपमा स्वीकार्दैन तबसम्म दिगो पर्यटन को नारा केवल नारामा मात्र सिमित रहनेछ । दिगो, लचिलो र जिम्मेवार पर्यटनका लागि लैंगिक समानता एउटा विकल्प होइन, अनिवार्य शर्त हो ।पर्यटनको अदृश्य शक्ति र अनौपचारिक अर्थतन्त्रको पासोनेपालको पदयात्रा पर्यटनलाई नजिकबाट नियाल्ने हो भने एउटा स्पष्ट चित्र देखिन्छ अन्नपूर्ण, सगरमाथा, लाङटाङ वा मनास्लु क्षेत्रका पदमार्गहरूमा हजारौं ‘टी–हाउस’ र लजहरू सञ्चालनमा छन् । यी विश्रामस्थलहरूको भान्साको पूर्ण नेतृत्व महिलाले गरिरहेका हुन्छन् । पाटा इन्टरनेसनल नेपाल च्याप्टरकी सदस्य सरिता लामाको भनाइलाई आधार मान्ने हो भने, भान्साको नेतृत्व महिलाले नै गरिरहेका छन् । तर विडम्बना के छ भने त्यो व्यवसाय महिलाको नाममा दर्ता छ कि छैन भन्नेकुरा स्वयं उनीहरूलाई नै थाहा छैन । यहीँनेर नेपालको पर्यटन क्षेत्रको सबैभन्दा ठूलो संरचनात्मक समस्या लुकेको छ ।अधिकांश ग्रामिण पर्यटन व्यवसायहरू ‘अनौपचारिक’ छन् । यदि दर्ता भइहाले पनि, सम्पतीको स्वामित्व (जग्गा/घर) पुरुषको नाममा हुने भएकाले व्यवसाय पनि पुरुषकै नाममा दर्ता हुन्छ । महिलाहरू कामदारको भुमिकामा सिमित हुन्छन् तर मालिकको हैसियत पाउँदैनन् । यसले गर्दा व्यवसायबाट भएको आम्दानीमा महिलाको प्रत्यक्ष नियन्त्रण हुँदैन भने अर्कोतर्फ भूकम्प वा कोभिड–१९ जस्ता संकट आउँदा राज्यले दिने राहत प्याकेजबाट उनीहरू वञ्चित हुन्छन् । राज्यको नजरमा वर्षौंदेखि श्रम गरेका महिलाहरू ‘व्यवसायी’ नै ठहरिँदैनन् । पर्यटनविद् डा. अनुकुमारी लामाले भनेजस्तै, सरकारले बनाएको पर्यटन नीतिमा महिलाका लागि भनेर लेखिए पनि, वास्तवमा ती नीतिहरू महिलाका लागि बनेकै छैनन् किनभने त्यहाँ वास्तविक धरातलीय अध्ययनको अभाव छ ।नीति र कार्यान्वयनबीचको विरोधाभाषनेपालमा नीतिहरूको कमी छैन तर कागजमा लेखिनु र व्यवहारमा देखिनु नितान्त फरक कुरा हुन् । होटल एशोसिएशन नेपाल (हान) का अध्यक्ष विनायक शाहको असन्तुष्टिले यही यथार्थलाई पुष्टि गर्छ । सरकारले महिला उद्यमशीलता प्रवद्र्धन गर्न ३ प्रतिशत ब्याजदरमा सहुलियत कर्जा दिने कार्यक्रम घोषणा त गर्‍यो तर यसको कार्यान्वयन पक्ष अत्यन्त फितलो देखियो । बैंकहरूले कर्जा प्रवाह गर्न ‘धितो’ माग्छन्, जुन अधिकांश महिलाको नाममा हुँदैन । राष्ट्र बैंकले निर्देशन दिन्छ तर बैंकहरूले जोखिम देखाएर आनाकानी गर्छन् । अनुगमन गर्ने सरकारी संयन्त्र मौन बस्दा ३ प्रतिशत ब्याजको कर्जा वास्तविक लक्षित वर्ग (गाउँका होमस्टे सञ्चालक दिदीबहिनी) सम्म पुग्न सकेको छैन ।यस्तै अवस्था ‘देश दर्शन कार्यक्रम’ मा पनि देखिन्छ । निजामती कर्मचारीलाई पर्यटन काज बिदा दिने यो नीतिले आन्तरिक पर्यटनलाई ठूलो टेवा पुर्‍याउन सक्थ्यो । यदि यो कार्यक्रम प्रभावकारी रूपमा लागू भएको भए, हजारौं कर्मचारीहरू गाउँगाउँ पुग्थे, जसले ग्रामीण होमस्टे र साना व्यवसायहरू फस्टाउने थिए । तर नियमावली नबन्नु र कार्यान्वयनमा तदारुकता नदेखाइनाले यो कार्यक्रम अलपत्र परेको छ । सरकारले घोषणा गर्ने तर कार्यान्वयन नगर्ने परिपाटीले महिला उद्यमीहरूको आशामा तुषारापात गरेको छ ।यद्यपि महिला, बालबालिका तथा समाज कल्याण मन्त्रालयकी उपसचिव इन्दिरा आचार्यकाअनुसार सरकारले ५५ जिल्लामा जीविकोपार्जन सुधारका कार्यक्रम र एकल महिलालाई अनुदान दिने प्रयास गरिरहेको छ । तर यी परम्परागत कार्यक्रमहरूले आधुनिक पर्यटन बजारको मागलाई धान्न सकेका छैनन् । युएनडिपीकी कल्पना सरकारले औंल्याउनुभएको समावेशीताको मुद्दा पनि उत्तिकै पेचिलो छ । दिगो पर्यटन भनेको महिला मात्र नभई आदिवासी, जनजाति, अपांगता भएका व्यक्ति र यौनिक तथा लैंगिक अल्पसंख्यक समुदायलाई पनि मूलधारमा ल्याउनु हो ।तथ्यांक, दस्तावेजीकरण र पहिचानको सवालपर्यटन क्षेत्रलाई व्यवस्थित र महिलामैत्री बनाउने हो भने यसको प्रस्थानबिन्दु सही तथ्यांक र दस्तावेजीकरण हुनुपर्छ । अहिले पनि हामीसँग पर्यटनमा कति महिला संलग्न छन्, उनीहरूको आर्थिक योगदान कति छ र कति व्यवसाय अनौपचारिक रूपमा सञ्चालित छन् भन्ने यकिन तथ्यांक छैन । ‘अनुमान’ का भरमा बनाइएका नीतिले समस्याको समाधान दिँदैनन् । तसर्थ सरकारले सबैभन्दा पहिले देशभरका पर्यटन व्यवसायमा संलग्न महिलाहरूको विस्तृत ‘प्रोफाइलिङ’ गर्नुपर्छ ।अनौपचारिक अर्थतन्त्रमा रुमल्लिएका हजारौं होमस्टे र टी–हाउसहरूलाई औपचारिक दायरामा ल्याउनु अर्को महत्वपूर्ण कदम हो । तर यसका लागि डन्डा चलाएर होइन, प्रोत्साहन गरेर अघि बढ्नुपर्छ । महिलाको नाममा व्यवसाय दर्ता गर्दा निश्चित अवधिका लागि कर छुट दिने, निःशुल्क दर्ताको व्यवस्था गर्ने वा राज्यबाट प्राप्त हुने सेवा–सुविधाहरू (जस्तैः बीमा, राहत प्याकेज) मा प्राथमिकता दिने हो भने धेरै महिलाहरू कानूनी रूपमै व्यवसायी बन्न उत्साहित हुनेछन् । जब महिलाको हातमा व्यवसायको कानूनी प्रमाणपत्र हुन्छ, तब मात्र उनीहरू राज्यसँग आफ्नो हक अधिकार माग्न सक्ने हैसियतमा पुग्छन् ।वित्तीय पहुँच र सीप विकासको पुनर्संरचनानीति संवादमा उठेको सबैभन्दा ज्वलन्त विषय महिलाको वित्तीय पहुँच हो । ३ प्रतिशत ब्याजदरको कर्जा कार्यक्रम असफल हुनुको मुख्य कारण ‘धितोमुखी बैंकिङ प्रणाली’ हो । अबको बाटो भनेको ‘प्रोजेक्ट बेस लेन्डिङ’ नै हो । गाउँमा होमस्टे चलाउने महिलासँग धितो राख्ने जग्गा नहुन सक्छ तर उनीहरूसँग सीप, जाँगर र चलिरहेको उद्यम हुन्छ । सोही उद्यमलाई धितो मानेर वा सामूहिक जमानीमा कर्जा दिने सरल व्यवस्था मिलाइनुपर्छ । यसका लागि राष्ट्र बैंकले कडा निर्देशन मात्र होइन, प्रभावकारी अनुगमन संयन्त्र पनि परिचालन गर्नुपर्छ ।अर्कोतर्फ, सीप विकासका कार्यक्रमहरूलाई पनि समयसापेक्ष परिमार्जन गर्नुपर्ने आवश्यकता छ । विगतमा जस्तो अचार बनाउने वा ओछ्यान मिलाउने तालिमले मात्र अबको प्रतिष्पर्धात्मक बजारमा महिला उद्यमी टिक्न सक्दैनन् । दिगो पर्यटन प्रवद्र्धन कार्यक्रमले मकालु र कञ्चनजंघा क्षेत्रमा प्रयास गरेजस्तै, अबका तालिमहरू डिजिटल साक्षरता, मार्केटिङ र ब्रान्डिङमा केन्द्रित हुनुपर्छ । अनलाइन बुकिङ कसरी लिने ? सोसल मिडियाबाट कसरी प्रचार गर्ने? हिसाव–किताव कसरी राख्ने ? जस्ता ‘सफ्ट स्किल’ र ‘हार्ड स्किल’ को सम्मिश्रण सहितको तालिमले मात्र महिलालाई सफल उद्यमी बनाउन सक्छ ।पूर्वाधार र नीतिगत स्थिरताको अपरिहार्यतादिगो र समावेशी पर्यटनका लागि पूर्वाधारको निर्माण गर्दा ‘लैंगिक लेन्स’ बाट हेर्नु अत्यन्त जरुरी छ । पदमार्गहरू र पर्यटकीय स्थलहरू अपांगतामैत्री हुनुका साथै महिलामैत्री पनि हुनुपर्छ । उदाहरणका लागि, सुरक्षित शौचालय, पदमार्गमा विश्रामस्थल र स्तनपान कक्ष जस्ता पूर्वाधारहरू सामान्य लाग्न सक्छन् तर तिनले महिला पर्यटक र श्रमिक दुवैको सहजतामा ठूलो भुमिका खेल्छन् । उद्योग वाणिज्य महासंघका अध्यक्ष चन्द्र ढकालले भनेजस्तै, पुराना मान्यताहरूलाई चिर्दै पर्यटनलाई औद्योगिक क्षेत्र सरहको मान्यता दिएर पूर्वाधारमा लगानी बढाउनु आवश्यक छ ।साथै, पर्यटन क्षेत्रको विकासमा नीतिगत स्थिरताले ठूलो अर्थ राख्छ । सरकार परिवर्तन भएसँगै नीति परिवर्तन हुने, कर्मचारी सरुवा हुने र पुराना राम्रा कार्यक्रमहरू (जस्तैः देश दर्शन) अलपत्र पर्ने रोगबाट पर्यटन क्षेत्रलाई मुक्त राख्नुपर्छ । निजी क्षेत्र, सरकार र दातृ निकायबीचको सहकार्यलाई बलियो बनाउँदै प्रतिवद्धतालाई व्यवहारमा उतार्ने संयन्त्रको विकास गरिनुपर्छ । अकाइड नेपालका दुर्गा थापाले भनेजस्तै, नीतिगत संवादलाई केवल छलफलमा सिमित नराखी कार्यान्वयनको चरणमा लैजानु नै अहिलेको प्रमुख दायित्व हो ।जब गाउँको एउटा होमस्टे सञ्चालक महिलाले आफ्नो व्यवसायबाट कमाएको पैसाले छोराछोरीलाई उच्च शिक्षा दिन्छिन्, बिरामी पर्दा औषधि उपचार गर्छिन् र समाजमा टाउको ठाडो पारेर बोल्न सक्छिन् । तब मात्र पर्यटन सफल भएको मानिन्छ ।तसर्थ, लैंगिक उत्तरदायी नीति केवल महिलाको अधिकारको कुरा होइन, यो नेपालको पर्यटन अर्थतन्त्रलाई सबल, आत्मनिर्भर र विश्व बजारमा प्रतिष्पर्धी बनाउने एक मात्र अचुक मन्त्र हो । अब ढिला गर्नुहुँदैन । सिंहदरबारको नीतिलाई गाउँको माटो सुहाउँदो बनाऔं । महिलालाई ‘सजावटको वस्तु’ होइन, ‘सशक्तिकरणको संवाहक’ बनाऔँ । – न्युज एजेन्सी नेपाल",
      "link": "https://gorkhapatraonline.com/news/185480",
      "image": "https://gorkhapatraonline.com/storage/media/326264/conversions/aappp-original-thumb.jpg"
    },
    {
      "slug": "185428",
      "title": "प्रसारण लाइनको तारमुनि पर्ने जग्गाको कित्ताकाट गर्न पाइने",
      "timestamp": 1766793600000,
      "source": "gp",
      "content": "सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।",
      "longContent": "गोरखापत्र समाचारदाताकाठमाडौँ, पुस १२ गते । सरकारले विद्युतीय प्रसारण लाइनको तारमुनि पर्ने जग्गाको कित्ताकाट गर्न पाइने व्यवस्था गरेको छ । व्यक्तिको जग्गा प्रसारण लाइनको मार्गाधिकार (राइटअफ वे) मा परेकोभन्दा बढी जग्गासमेत कित्ताकाट रोकिँदा जग्गाधनीको जग्गा बन्धक जस्तै बनेको समस्या यो सुधारले हटाउने भएको छ ।  भूउपयोग नियमावली, २०७९ को तेस्रो संशोधनमार्फत प्रसारण लाइनको राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा रहने गरी कित्ताकाट गर्न सकिने नयाँ प्रावधान लागु गरिएको हो ।नयाँ व्यवस्था अनुसार प्रसारण लाइनको निर्धारित राइटअफ वेभन्दा बढी भएको जग्गालाई छुट्टै कित्ता बनाउने पाइने भएको नेपाल विद्युत् प्राधिकरणका उपकार्यकारी निर्देशक दीर्घायुकुमार श्रेष्ठले जानकारी दिनुभयो । “प्रसारण लाइनले छोएको सबै कित्ता रोक्का जस्तो रहँदा व्यक्तिको सम्पत्तिको हक नै प्रयोगमा समस्या थियो,” उहाँले भन्नुभयो, “यो समस्या निराकरण गर्न प्राधिकरणले यस्तो सहजीकरणका लागि सरकारसमक्ष प्रस्ताव गरेको थियो । अब राइट अफ वेमा पर्नेभन्दा बाँकी जग्गा जग्गाधनीले स्वतन्त्र रूपमा प्रयोग गर्न सक्ने अवस्था बनेको छ ।”  यसअघि राइट अफ वे क्षेत्रमा पर्ने जग्गाको कित्ताकाट नहुँदा जग्गाधनीलाई नामसारी, बैङ्क तथा वित्तीय संस्थामा धितो राख्न र जग्गा कारोबार गर्न समस्या हुँदै आएको थियो । नयाँ व्यवस्थासँगै जग्गा कारोबार सहज हुने र जग्गाधनीले आफ्नो सम्पत्तिको कानुनी उपयोग गर्न पाउने अवस्था बनेको छ ।नयाँ व्यवस्था अनुसार प्रसारण लाइनमुनिको जग्गा कित्ताकाट गर्न पाइने भए पनि सुरक्षासम्बन्धी मापदण्ड भने यथावत् रहने छन् । राइट अफ वे क्षेत्रमा घर, भवनलगायत संरचना निर्माण गर्न, अग्ला रुख रोप्न वा जोखिमयुक्त गतिविधि गर्न भने निषेध गरिएको छ ।प्रसारण लाइनको सुरक्षित सञ्चालन, मर्मतसम्भार तथा सार्वजनिक सुरक्षालाई ध्यानमा राखी लाइनको केन्द्रबाट दायाँबायाँ निश्चित दुरीसम्मको क्षेत्रलाई राइट अफ वे तोकिएको हुन्छ । यसको चौडाइ प्रसारण लाइनको भोल्टेज, टावरको उचाइ, तारको झुन्डिने अवस्था (स्याग) तथा प्राविधिक मापदण्डका आधारमा निर्धारण गरिन्छ ।नियमावली अनुसार ६६ तथा १३२ केभी प्रसारण लाइनका लागि केद्रबाट दायाँबायाँ नौ/नौ मिटर गरी १८ मिटर, २२० केभीका लागि १५/१५ मिटर गरी ३० मिटर र चार सय केभी प्रसारण लाइनका लागि २३/२३ मिटर गरी ४६ मिटर राइट अफ वे कायम गरिएको छ ।प्रसारण लाइन निर्माणका क्रममा टावर प्याड पर्ने जग्गा भने मुआब्जा दिएर अधिग्रहण गर्ने र त्यसको स्वामित्व आयोजनाको नाममा रहने व्यवस्था छ । राइट अफ वे क्षेत्रमा पर्ने जग्गाको स्वामित्व सम्बन्धित जग्गाधनीकै नाममा कायम रहने गरी हाल मूल्याङ्कन गरिएको रकमको १० देखि २५ प्रतिशतसम्म क्षतिपूर्ति प्रदान गरिँदै आएको छ ।प्रसारण लाइन निर्माण तथा विस्तारका क्रममा देखिँदै आएको जग्गा व्यवस्थापनसम्बन्धी समस्या समाधान गर्न ल्याइएको यो व्यवस्था गत कात्तिक २७ गते नेपाल राजपत्रमा प्रकाशित भएको थियो ।",
      "link": "https://gorkhapatraonline.com/news/185428",
      "image": "https://gorkhapatraonline.com/storage/media/326201/conversions/Transmission-line-nepal-original-thumb.jpg"
    },
    {
      "slug": "185427",
      "title": "रासायनिक मल आयातका लागि बिस अर्बको स्रोत सहमति",
      "timestamp": 1766793600000,
      "source": "gp",
      "content": "अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो ।",
      "longContent": "गोरखापत्र समाचारदाताकाठमाडौँ, पुस १२ गते । अर्थ मन्त्रालयले रासायनिक मल खरिदका लागि २० अर्ब रुपियाँको स्रोत सहमति दिएको छ । कृषि तथा पशुपन्छी विकास मन्त्रालयले धानबालीका लागि मल खरिद गर्न थप बजेट माग गरेकोमा २० अर्ब ४७ करोड रुपियाँको स्रोत सहमति दिएको हो । कृषि तथा पशुपन्छी विकास मन्त्रालयका सहसचिव डा. रामकृष्ण श्रेष्ठले आगामी आर्थिक वर्ष २०८३/८४ को बजेटमार्फत व्यवस्थापन गर्ने गरी स्रोत सहमति प्राप्त भएको जानकारी दिनुभयो । कृषि मन्त्रालयले धानबालीका लागि रासायनिक मलको आपूर्ति व्यवस्था सहज बनाउन अर्थसँग १० अर्ब रुपियाँ बजेट माग गरेको थियो । “तत्काल बजेट विनियोजन गर्न सक्ने अवस्था भएकाले आगामी आवको बजेटमार्फत दिने गरी अर्थ मन्त्रालयले स्रोत सहमति दिएको छ,” उहाँले भन्नुभयो, “बजेट अर्को आवमा आए पनि यसले मल आयातका लागि टेन्डर गर्न मिल्छ ।” आइतबार नै बैठक बसेर टेन्डर गर्नका लागि आदेश दिइने उहाँले जानकारी दिनुभयो । टेन्डर गरेर मल आयात गर्न लामो समय लाग्ने भएकाले अहिले टेन्डर गरेर आयातकर्तालाई पछि रकम उपलब्ध गराउन सकिने उहाँले जानकारी दिनुभयो । हिउँदे बालीका लागि मलको अभाव नभए पनि बर्खे धानबालीलाई आपूर्ति व्यवस्था सहज बनाउन लागिएको उहाँले जानकारी दिनुभयो । धानबालीका लागि धेरै रासायनिक मलको आवश्यक पर्ने भएकाले अभाव हुन नदिन मल आयात गर्न लागिएको उहाँको भनाइ छ । अहिले मलको आयात भने नियमति भइरहेकाले अभाव नभएको मन्त्रालयले जनाएको छ ।चालु आव २०८२/८३ मा पाँच लाख ५० हजार मेट्रिक टन मल खरिद गर्नका लागि २८ अर्ब ८२ करोड रुपियाँ विनियोजन गरिएको थियो । विनियोजित बजेटबाट मल आयातको टेन्डर गरिसकेकाले थप मल आयात गर्न कृषि मन्त्रालयले अर्थ मन्त्रालयसँग स्रोत सहमति लिएको हो । मङ्सिर दोस्रो सातासम्म चार लाख ६५ हजार मेट्रिक टन मल खरिदका लागि टेन्डर आह्वान गरिएको मन्त्रालयले जनाएको छ । एक वर्षको अवधिमा अन्तर्राष्ट्रिय बजारमा रासायनिक मलको मूल्य २० देखि २५ प्रतिशतले बढेकाले पनि लक्ष्य अनुसार खरिद गर्न बजेट अपुग भएको मन्त्रालयले जनाएको छ । अन्तर्राष्ट्रिय बजारमा रासायनिक मलको मूल्य बढ्दा खरिद मूल्य बढे पनि अनुदानका कारण बजारमा भने किसानले सस्तोमा मल पाउने गरेका छन् ।मुलुकमा वार्षिक सात लाख मेट्रिक टन मलको माग हुने गरेको छ । माग अनुसार मलको आयात नहुँदा बर्सेनि धान रोप्ने बेलामा किसानले अभाव खेप्नु परेको छ ।",
      "link": "https://gorkhapatraonline.com/news/185427",
      "image": "https://gorkhapatraonline.com/storage/media/326200/conversions/mal-original-thumb.jpg"
    },
    {
      "slug": "185426",
      "title": "बढेन कर्णालीको बजेट खर्च",
      "timestamp": 1766793600000,
      "source": "gp",
      "content": "कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ ।",
      "longContent": "बुलबुले समाचारदातासुर्खेत, पुस १२ गते । कर्णाली प्रदेश सरकारले चालु आर्थिक वर्ष २०८२/८३ मा पनि बजेट कार्यान्वयनको गति बढाउन सकेको छैन । यस वर्ष पनि विकास बजेट खर्च निराशाजनक नै छ । कर्णाली प्रदेश सरकारको मङ्सिरको कुल खर्च ९४ करोड १६ लाख आठ हजार २५५ रुपियाँ रहेको छ । यो कुल बजेटको २.८५ प्रतिशत हो । चालु आवमा कर्णाली प्रदेश सरकारले कुल ३२ अर्ब ९९ करोड ६६ लाख ५५ हजार रुपियाँ बराबरको बजेट विनियोजन गरेको थियो ।साउनदेखि मङ्सिर मसान्तसम्म अर्थात् पाँच महिनाको अवधिमा तीन अर्ब २५ करोड ६७ लाख दुई हजार २८० रुपियाँ अर्थात् ९.८७ प्रतिशत बजेट खर्च गरेको सरकारले मङ्सिरमा २.८५ प्रतिशत रकम खर्च गरेको छ । कात्तिक मसान्तसम्म सरकारको कुल खर्च दुई अर्ब ३१ करोड ५० लाख ९४ हजार रुपियाँ थियो । गत आव २०८१/८२ को यही अवधिमा एक अर्ब चार करोड ४२ लाख ५३ हजार ९९९ रुपियाँ बराबरको बजेट कार्यान्वयन गरेको प्रदेश सरकारले त्यसभन्दा अघिल्लो वर्ष अर्थात् आव २०८०/८१ को समीक्षा अवधिमा ९६ करोड विकास बजेट कार्यान्वयन गरेको थियो ।यस वर्ष विकास बजेट खर्चको आँकडा ९० करोड पनि पार हुन सकेको छैन । प्रदेश लेखा नियन्त्रक कार्यालयका सूचना अधिकारी दीपेन्द्र मगरातीका अनुसार मङ्सिर मसान्तसम्म ८७ करोड नौ लाख १७ हजार २०७ रुपियाँ अर्थात् ४.३६ प्रतिशत मात्रै विकास बजेट कार्यान्वयनमा आएको छ । पुँजीगततर्फ सरकारले १९ अर्ब ९८ करोड २७ लाख १३ हजार रुपियाँ छुट्याएको छ । कात्तिक मसान्तसम्म ६५ करोड ११ लाख २९ हजार रुपियाँ कार्यान्वयन गरेको सरकारले मङ्सिरमा जम्मा २१ करोड ९७ लाख ८८ हजार अर्थात् कुल विकास बजेटको १.४ प्रतिशत मात्रै खर्च गरेको छ । चालु खर्च दुई अर्ब ३८ करोड ५७ लाख ८५ हजार अर्थात् १९.२४ प्रतिशत पुगेको छ ।जेनजी आन्दोलनपछि सरकारले प्रशासनिक खर्चमा कटौती गर्ने नीति अवलम्बन गरे पनि कर्णालीमा यसको सकारात्मक प्रभाव देखिएको छैन । बरु गत वर्षको तुलनामा प्रशासनिक खर्चमा वृद्धि भएको छ । यस वर्ष चालुतर्फ कुल १२ अर्ब ३९ करोड ८९ लाख ४२ हजार रुपियाँ विनियोजन गरिएको छ । प्रदेश सरकारले १० वटा शीर्षकमा विकास बजेट वर्गीकरण गरेको छ, जसमा सबैभन्दा बढी बजेट विकासको मुख्य आधार मानिएको भौतिक पूर्वाधार तथा सहरी विकास मन्त्रालयसँग छ । कार्यान्वयनको पाटोमा सबैभन्दा फितलो यही मन्त्रालय देखिएको छ । १० अर्ब ७३ करोड १४ लाख ८३ हजार रुपियाँ पुँजीगत बजेट रहेको यस मन्त्रालयले पाँच महिनामा ६० करोड ५४ लाख ८६ हजार अर्थात् ५.६४ प्रतिशत मात्र बजेट खर्च गर्न सकेको छ ।विविध कारणले पुँजीगत बजेट खर्च बढ्न नसकेको आर्थिक मामिला तथा योजना मन्त्रालयले जनाएको छ । यो समयमा भुक्तानी पनि कम हुने भएकाले विकास बजेट कार्यान्वयन कम देखिएको आर्थिक मन्त्रालयका सचिव यज्ञ पुरीले बताउनुभयो ।",
      "link": "https://gorkhapatraonline.com/news/185426",
      "image": "https://gorkhapatraonline.com/storage/media/326199/conversions/karnali-provience-1-original-thumb.jpg"
    },
    {
      "slug": "185425",
      "title": "खाजाका होटेल तथा रेस्टुरेन्ट, फास्टफुड मापदण्डविपरीत",
      "timestamp": 1766793600000,
      "source": "gp",
      "content": "उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ ।  वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ ।",
      "longContent": "गोरखापत्र समाचारदाता काठमाडौँ, पुस १२ गते । उपत्यकामा सञ्चालित अधिकांश साना तथा मझौला खाना, खाजाका होटेल तथा रेस्टुरेन्ट, फास्टफुड, बेकरीले न्यूनतम मापदण्ड पूरा नगरेको पाइएको छ ।  वाणिज्य, आपूर्ति तथा उपभोक्ता संरक्षण विभागले पछिल्लो साता गरेको अनुगमनमा अधिकांशले न्यूनतम मापदण्ड पनि पूरा नगरेको पाइएको हो । विभागले शुक्रबार गरेको अनुगमनमा ललितपुरको जली केक एन्ड पेस्ट्री र जिरी खिम्ती होटेल रेस्टुरेन्ट दर्ता नै नभएको पाइएपछि हरेकलाई १० हजार रुपियाँ जरिबाना गरेको जनाएको छ । विभागका अनुसार सो क्षेत्रका अन्य साना तथा मझौला होटेलको अनुगमनमा सरसफाइ नभएको, मूल्य सूची नराखिएको, राखेका स्पष्ट देखिने ठाउँमा नभएको पाइएपछि आवश्यक निर्देशन दिएको छ । कतिपयमा म्याद गुज्रेका खाद्यवस्तु भेटिएकाले अनुगमन टोलीले नष्ट गरेको पनि जनाइएको छ  यस्तै विभागको अनुगमन टोलीले बुधबार काठमाडौँ सिनामलस्थित आमाको भान्साघर र काठमाडौँ गौरीगाउँको लेकाली किचेन एन्ड कटिया हाउस दर्ताबिना सञ्चालन गरेको पाइएपछि प्रत्येकलाई १० हजार रुपियाँ जरिबाना गरेको थियो । विभागका निर्देशक भरतप्रसाद आचार्यले उपत्यकावरपरका साना तथा मझौला खाना, खाजाका होटेल तथा रेस्टुरेन्टलक्षित अनुगमनमा धेरै जसोमा न्यूनतम मापदण्ड पूरा नगरेको पाइएको बताउनुभयो । उहाँका अनुसार अनुगमनमा होटेल दर्ता तथा नवीकरण नभएको, सरसफाइ असाध्यै कमजोर रहेको, खाना तथा खाजाको मूल्यसूची नराखिएको जस्ता समस्या देखिएका छन् । विभागको अनुगमन टोलीले दैनिक १५ देखि २५ वटा होटेल तथा रेस्टुरेन्टको अनुगमन गर्दै आएको र सबै जसोमा कुनै न कुनै समस्या देखिएको जानकारी गराइएको छ । केही जेनजी अगुवाले उपत्यकाका साना तथा मझौला होटेल र रेस्टुरेन्टमा सरसफाइ नभएको मूल्यसूची नराखेकोलगायतका समस्यासहितको उजुरीका आधारमा विभागले अनुगमन गरेको जनाइएको छ । विभागले क्रमशः स्टार होटेल र पार्टी प्यालेस पनि मापदण्ड अनुसार सञ्चालन भए वा नभएको अनुगमन गर्ने तयारी गरेको विभागका निर्देशक आचार्यले जानकारी दिनुभयो ।",
      "link": "https://gorkhapatraonline.com/news/185425",
      "image": "https://gorkhapatraonline.com/storage/media/326198/conversions/433-original-thumb.jpg"
    },
    {
      "slug": "185424",
      "title": "निर्जीवन बिमा कम्पनीको व्यापार पाँच महिनामा उन्नाइस अर्बभन्दा बढी",
      "timestamp": 1766793600000,
      "source": "gp",
      "content": "अर्थतन्त्रमा देखिएको शिथिलताका बिच निर्जीवन बिमा कम्पनीको व्यापारमा उल्लेख्य विस्तार भएको छ । चालु आर्थिक वर्ष २०८२/८३ को पाँच महिनामै कम्पनीको प्रिमियम सङ्कलन १९ अर्ब ५८ करोड रुपियाँ पुगेको छ ।",
      "longContent": "गोरखापत्र समाचारदाताकाठमाडौँ, पुस १२ गते । अर्थतन्त्रमा देखिएको शिथिलताका बिच निर्जीवन बिमा कम्पनीको व्यापारमा उल्लेख्य विस्तार भएको छ । चालु आर्थिक वर्ष २०८२/८३ को पाँच महिनामै कम्पनीको प्रिमियम सङ्कलन १९ अर्ब ५८ करोड रुपियाँ पुगेको छ ।नेपाल बिमा प्राधिकरणको तथ्याङ्क अनुसार त्यस्ता कम्पनीले साउनदेखि मङ्सिरसम्म १९ अर्ब ५८ करोड ५६ लाख रुपियाँभन्दा बढी प्रिमियम सङ्कलन गरेका छन्, जुन गत वर्षको सोही अवधिको तुलनामा १४.४० प्रतिशतले बढी हो ।गत आव २०८१/८२ को मङ्सिर मसान्तसम्म निर्जीवन बिमा कम्पनीले १७ अर्ब ५१ करोड ६६ लाख रुपियाँ प्रिमियम सङ्कलन गरेका थिए । प्राकृतिक विपत्ति, बाढीपहिरो तथा विभिन्न आन्दोलनका कारण अर्थतन्त्रमा दबाब रहे पनि बिमा क्षेत्रले व्यापार विस्तार गर्न सफल भएको प्राधिकरणले जनाएको छ ।समीक्षा अवधिमा बिमालेख सङ्ख्या पनि बढेको छ । गत वर्ष मङ्सिरसम्म १२ लाख ७० हजार बिमालेख सक्रिय रहेकामा यस वर्ष सोही अवधिमा बढेर १३ लाख ४१ हजार पुगेको छ, जुन ५.९५ प्रतिशतको वृद्धि हो ।समग्रमा कम्पनीको व्यवसायका आधारमा सगरमाथा लुम्बिनी इन्स्योरेन्स सबैभन्दा अगाडि देखिएको छ । कम्पनीले मङ्सिर मसान्तसम्म दुई/दुई अर्ब २१ करोड ९२ लाख रुपियाँ प्रिमियम सङ्कलन गरेको छ ।त्यसपछि शिखर इन्स्योरेन्सले दुई अर्ब १५ करोड पाँच लाख, हिमालयन एभरेस्ट इन्स्योरेन्सले दुई अर्ब ७० लाख, सिद्धार्थ प्रिमियर इन्स्योरेन्सले एक अर्ब ८६ करोड ५४ लाख र एनएलजी इन्स्योरेन्सले एक अर्ब ५७ करोड ८२ लाख रुपियाँ बराबरको प्रिमियम सङ्कलन गरेका छन् ।वृद्धिदरका आधारमा हिमालयन एभरेस्ट इन्स्योरेन्स सबैभन्दा अगाडि रहेको छ । कम्पनीको प्रिमियम सङ्कलन ४३.२६ प्रतिशतले बढेको छ । त्यस्तै एनएलजीको ३९.६० प्रतिशत, युनाइटेड अजोडको २७.९५ प्रतिशत, शिखरको २३.४१ प्रतिशत, सानिमा जिआइसीको २२.४६ प्रतिशत र आइजिआई प्रुडेन्सियलको १४.६५ प्रतिशत वृद्धि भएको छ । सरकारी स्वामित्वको राष्ट्रिय बिमा कम्पनीको अवस्था भने कमजोर देखिएको छ । मङ्सिर मसान्तसम्म कम्पनीको व्यवसाय गत वर्षको तुलनामा २६.५३ प्रतिशतले घटेर ४९ करोड ३० लाख रुपियाँमा सीमित भएको छ ।लघु बिमाको व्यवसाय पचास करोडनजिकसमीक्षा अवधिमा चार वटा लघु निर्जीवन बिमा कम्पनीले ४९ करोड ६० लाख रुपियाँ बराबरको व्यवसाय गरेका छन्, जस अनुसार प्रोटेक्टिभ माइक्रो इन्स्योरेन्सले १३ करोड २१ लाख, नेपाल माइक्राे इन्स्योरेन्सले १३ करोड तीन लाख, ट्रस्ट माइक्रो इन्स्योरेन्सले १२ करोड ६० लाख र स्टार माइक्रो इन्स्योरेन्सले १० करोड ७४ लाख रुपियाँ बराबरको कारोबार गरेका छन् ।",
      "link": "https://gorkhapatraonline.com/news/185424",
      "image": "https://gorkhapatraonline.com/storage/media/326197/conversions/222-original-thumb.jpg"
    },
    {
      "slug": "185389",
      "title": "वेस्ट ब्याङ्कमा इजरायलद्वारा प्रस्तावित नयाँ बस्तीको चौतर्फी आलोचना",
      "timestamp": 1766707200000,
      "source": "gp",
      "content": "विभिन्न १४ वटा राष्ट्रले इजरायली सुरक्षा मन्त्रिपरिषदले वेस्ट ब्याङ्कमा प्रस्तावित १९ वटा नयाँ बस्तीलाई स्वीकृति दिएकोमा आलोचना गरेका छन् । संयुक्त विज्ञप्ति जारी गर्दै बेलायत, स्पेन, फ्रान्स, जर्मनी, क्यानडा,जापानलगाएतका देशले आलेचना गरेको जनाइएको छ ।",
      "longContent": "लन्डन, पुस ११ गते । विभिन्न १४ वटा राष्ट्रले इजरायली सुरक्षा मन्त्रिपरिषदले वेस्ट ब्याङ्कमा प्रस्तावित १९ वटा नयाँ बस्तीलाई स्वीकृति दिएकोमा आलोचना गरेका छन् । संयुक्त विज्ञप्ति जारी गर्दै बेलायत, स्पेन, फ्रान्स, जर्मनी, क्यानडा,जापानलगाएतका देशले आलेचना गरेको जनाइएको छ । राष्ट्रले इजरायली निर्णयले अन्तर्राष्ट्रिय कानुन उल्लङ्घन गरेको तर्कसहित यो प्रक्रियाले वेस्ट ब्याङ्कमा राजनीतिको तीव्रता भन्दै उनीहरूले इजरायलले यो कदम यथासिग्र फिर्ता लिनु पर्ने बताएका छन् । बेल्जियम, क्यानडा, डेनमार्क, फ्रान्स, जर्मनी, इटाली, आइसल्याण्ड, आयरल्यान्ड, जापान, माल्टा, नेदरल्यान्ड्स, नर्वे, स्पेन र बेलायतले इजरायली सुरक्षा क्याबिनेटले कब्जा गरेको वेस्ट ब्याङ्कमा १९ वटा नयाँ बस्तीको स्वीकृतिको निन्दा गरेको बेलायतका विदेश सचिव यभेट कुपरले सार्वजनिक गरेको संयुक्त विज्ञप्तिमा भनिएको छ ।विज्ञप्तिमा हाल वेस्ट ब्याङ्कको समस्याको कारण अन्तर्राष्ट्रिय कानूनको उल्लङ्घन मात्र नभई अस्थिरतालाई बढावा दिने जोखिम पनि रहेको बताएको छ । यसको कारण गाजा क्षेत्र भरि दीर्घकालीन शान्ति र सुरक्षाको सम्भावनालाई हानि पुर्याउने तथा गाजाका लागि व्यापक योजनाको कार्यान्वयनलाई कमजोर पार्ने उच्च जोखिम रहेको जनाइएको छ ।  विज्ञप्तिमा कुनै पनि प्रकारको विलय र ई-१ व्यवस्थापन  र हजारौँ नयाँ आवास एकाइको स्वीकृति लगायतका नीतिको विस्तारको  विरोध गर्दै इजरायललाई यो निर्णयलाई उल्टाउन, साथै संयुक्त राष्ट्र सुरक्षा परिषदको प्रस्ताव २३३४ अनुरूप बस्तीको विस्तार गर्न आह्वान गरिएको छ । प्यालेस्टिनीको आत्मनिर्णयको अधिकारको समर्थनमा दृढ रहेको बताउदै संयुक्त राष्ट्र सुरक्षा परिषदको सान्दर्भिक प्रस्ताव अनुसार दुई-राज्य विच न्यायपूर्ण र स्थायी शान्तिका लागि अटल प्रतिबद्धतालाई दोहोर्यादै इजरायल र प्यालेस्टाइनको सुरक्षित र मान्यता प्राप्त सीमाभित्र शान्ति र सुरक्षाका लागि वार्ताको विकल्प नभएको विज्ञप्तिमा उल्लेख गरिएको छ ।यस अघि इजरायली मन्त्रिपरिषदले वेस्ट ब्याङ्कमा ११ वटा नयाँ बस्ती स्थापना गर्न स्वीकृति दिएको थियो भने थप आठ वटा बस्तीलाई हालै थप गर्न चाहेको जनाइएको छ सबै बस्ती वेस्ट ब्याङ्कको क्षेत्र सीमा अवस्थित छन् । रासस/एएनआई",
      "link": "https://gorkhapatraonline.com/news/185389",
      "image": "https://gorkhapatraonline.com/storage/media/326153/conversions/Malaysia-original-thumb.jpg"
    },
    {
      "slug": "185378",
      "title": "रक्षा खर्च बढाउँदै जापान, आर्थिक वर्ष २०२६ मा ऐतिहासिक वृद्धि",
      "timestamp": 1766707200000,
      "source": "gp",
      "content": "जापान सरकारले आर्थिक वर्ष सन् २०२६ का लागि हालसम्मकै सबैभन्दा ठूलो रक्षा बजेट प्रस्ताव गरेको छ । स्थानीय सञ्चार माध्यमका अनुसार प्रस्तावित रक्षा बजेट नौ खर्ब चार अर्ब येन पुगेको छ, जुन करिब ५८ अर्ब अमेरिकी डलर बराबर हुन्छ ।",
      "longContent": "टोकियो, पुस २६ गते । जापान सरकारले आर्थिक वर्ष सन् २०२६ का लागि हालसम्मकै सबैभन्दा ठूलो रक्षा बजेट प्रस्ताव गरेको छ । स्थानीय सञ्चार माध्यमका अनुसार प्रस्तावित रक्षा बजेट नौ खर्ब चार अर्ब येन पुगेको छ, जुन करिब ५८ अर्ब अमेरिकी डलर बराबर हुन्छ ।यो रकम चालु आर्थिक वर्ष सन् २०२५ का लागि तोकिएको आठ खर्ब ७० अर्ब येनको प्रारम्भिक रक्षा बजेटभन्दा बढी हो । प्रस्तावित बजेट सन् २०२३ देखि २०२७ सम्मको अवधिमा करिब ४३ खर्ब येन रक्षा क्षेत्रमा खर्च गर्ने जापानको दीर्घकालीन योजनाअनुसार तय गरिएको हो ।बजेटअनुसार तटीय सुरक्षा मजबुत बनाउन ‘शिल्ड’ नामक तहबद्ध रक्षा प्रणाली निर्माणका लागि १०० अर्ब १० करोड येन विनियोजन गरिएको छ । यस प्रणालीका लागि हवाई, समुद्री सतह तथा पानीमुनि प्रयोग हुने विभिन्न प्रकारका सवारी साधन आवश्यक पर्ने जनाइएको छ । साथै, हवाई क्षेत्र उल्लङ्घनको निगरानी गर्न लामो समयसम्म उड्न सक्ने मानवरहित यान प्रयोगको सम्भावना अध्ययन गर्न एक अर्ब १० करोड येन छुट्याइएको छ ।यसैबिच, गत अप्रिल १ गते स्वीकृत चालु आर्थिक वर्षको १८ खर्ब ३० अर्ब येनको पूरक बजेटमा सुरक्षा र कूटनीतिका लागि एक खर्ब ७० अर्ब येन समावेश गरिएको छ । यसले जापानलाई रक्षा सम्बन्धी खर्चलाई कुल राष्ट्रिय उत्पादनको दुई प्रतिशत पुर्याउने लक्ष्य आर्थिक वर्ष २०२५ भित्रै हाँसिल गर्न सहयोग पुग्ने बताइएको छ, जुन पहिले तय गरिएको समयभन्दा दुई वर्ष अगावै हो ।दशकौँसम्म जापानले रक्षा बजेटलाई कुल राष्ट्रिय उत्पादनको करिब एक प्रतिशत, अर्थात् झन्डै ५ खर्ब येनमा सीमित राख्दै आएको थियो । तर व्यापक जनविरोधका बाबजुद जापान सरकारले सन् २०२२ मा आर्थिक वर्ष २०२७ सम्म रक्षासम्बन्धी खर्चलाई क्रमशः कुल राष्ट्रिय उत्पादनको दुई प्रतिशतसम्म पुर्याउने लक्ष्य तय गरेको थियो । रासस/सिन्ह्वा",
      "link": "https://gorkhapatraonline.com/news/185378",
      "image": "https://gorkhapatraonline.com/storage/media/326138/conversions/flag-of-japan-original-thumb.jpg"
    },
    {
      "slug": "185340",
      "title": "आज पनि बढ्यो सुनचाँदीको मूल्य",
      "timestamp": 1766707200000,
      "source": "gp",
      "content": "आज छापावाल सुनको मूल्य प्रतितोला रु. दुई लाख ६९ हजार ३०० र त्यति नै चाँदीको मोल रु.. चार हजार ५८५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो ।",
      "longContent": "काठमाडौँ,  पुस ११ गते ।  पछिल्ला केही दिनयता स्थानीय बजारमा सुनचाँदीको मूल्य लगातार बढीरहेको छ । आज पनि दुवै धातुको मूल्यमा बढोत्तरी भएको छ। आज छापावाल सुनको मूल्य प्रतितोला रु. दुई लाख ६९ हजार ३०० र त्यति नै चाँदीको मोल रु. चार हजार ५८५ कायम भएको नेपाल सुनचाँदी व्यवसायी महासङ्घले जनाएको छ । दुवै धातुको मूल्य हालसम्मको उच्च हो । गत बुधबार छापावाल सुन प्रतितोला रु. दुई लाख ६८ हजार १०० मा र चाँदी रु. चार हजार ४२० मा कारोबार भएको थियो । बिहीबार दुवै धातुको मूल्यमा सामान्य गिरावट आएर प्रतितोला सुन रु. दुई लाख ६७ हजार ५०० र चाँदी रु. चार हजार ४०० मा कारोबार भएको थियो । अमेरिकी डलरको भाउ बढेसँगै सुनचाँदीको मूल्य पनि बढेको विश्लेषकहरूले बताएका छन् । अन्तर्राष्ट्रिय बजारमा आज एक औँस सुन चार हजार ५०० र त्यति नै परिमाणको चाँदी ७५ अमेरिकी डलरमा खरिदबिक्री भइरहेको अन्तर्राष्ट्रिय सञ्चारमाध्यमहरूले जनाएका छन् ।  रासस",
      "link": "https://gorkhapatraonline.com/news/185340",
      "image": "https://gorkhapatraonline.com/storage/media/326061/conversions/_gold-original-thumb.jpg"
    },
    {
      "slug": "185277",
      "title": "इँटा उत्पादनमा सिन्डिकेट",
      "timestamp": 1766707200000,
      "source": "gp",
      "content": "भारतले कोइला निर्यातमा रोक लगाएपछि त्यसको प्रत्यक्ष असर नेपाली इँटा बजारमा देखिएको छ । कोइलाको अभाव टार्न उद्योगीहरू महँगो मूल्यमा अमेरिकी कोइला आयात गर्न बाध्य भएसँगै उत्पादन लागत बढेको छ । त्यसको सोझो भार उपभोक्ताको काँधमा पर्न गएको छ ।",
      "longContent": "शशिधर पराजुलीविराटनगर, पुस ११ गते । भारतले कोइला निर्यातमा रोक लगाएपछि त्यसको प्रत्यक्ष असर नेपाली इँटा बजारमा देखिएको छ । कोइलाको अभाव टार्न उद्योगीहरू महँगो मूल्यमा अमेरिकी कोइला आयात गर्न बाध्य भएसँगै उत्पादन लागत बढेको छ । त्यसको सोझो भार उपभोक्ताको काँधमा पर्न गएको छ । सरकारले इँटा उत्पादनको समयमा लगाएको ‘टाइम कार्ड’ अर्थात् निश्चित समयअगाडि इँटा पोल्न नपाउने नीतिका कारण पनि बजारमा कृत्रिम अभाव सिर्जना भई मूल्यवृद्धि भएको उद्योगीले नै बताएका छन् । नेपाल उद्योग परिसङ्घका केन्द्रीय उपाध्यक्ष तथा इँटा व्यवसायी भीम घिमिरेका अनुसार विगतमा भारतबाट सहज रूपमा आउने कोइला अहिले बन्द भएपछि उद्योगीले अमेरिकी कोइला प्रयोग गर्नु परेको छ । “पहिले प्रतिटन १७ देखि १८ हजार रुपियाँमा पाइने कोइलाको मूल्य अहिले अकासिएर ३२ हजार देखि ३४ हजार रुपियाँसम्म पुगेको छ,” घिमिरेले भन्नुभयो, “इँटा पोल्ने प्रमुख इन्धन नै कोइला हो, यसको मूल्य दोब्बर भएपछि इँटाको मूल्य बढ्नु स्वाभाविक हो ।” उहाँका अनुसार एक लाख इँटा पोल्न २० मेट्रिक टन कोइला आवश्यक पर्छ । सुनसरी–मोरङ औद्योगिक कोरिडोर क्षेत्रमा दुई महिनाअघिसम्म प्रतिगोटा १८ देखि १९ रुपियाँमा पाइने इँटाको मूल्य अहिले २२ रुपियाँ पुगेको छ । यसरी छोटो अवधिमै प्रतिगोटा तीन रुपियाँसम्म मूल्य बढ्नुमा कोइलाको मूल्यवृद्धिसँगै सरकारी नीति पनि जिम्मेवार रहेको व्यवसायीको बुझाइ छ ।उद्योग मन्त्रालय अन्तर्गतको वातावरण समितिले काठमाडौँ उपत्यकाको प्रदूषणलाई आधार मानेर देशभरका इँटा उद्योगलाई माघ १ गतेभन्दा अगाडि इँटामा आगो लगाउन (फाइरिङ गर्न) रोक लगाएको छ । यो नीति अव्यावहारिक भएको उद्योगी घिमिरेको तर्क छ । “काठमाडौँको कचौरा जस्तो भौगोलिक बनावट र तराईको खुला फाँटलाई एउटै डालोमा राखेर हेर्न मिल्दैन,” उहाँले भन्नुभयो, “तराईमा प्रदूषण सजिलै पास भएर जान्छ । सरकारको यो निर्णयले बजारमा प्रतिस्पर्धा रोकियो र सिन्डिकेट जस्तो अवस्था सिर्जना भएको गुनासो उपभोक्ताबाट आइरहेको छ तर हामी असहमत हुँदाहुँदै पनि सरकारले गरेको निर्णय मान्नुपर्ने भयो ।” इँटा व्यवसायी महासङ्घको समेत सहमतिमा सरकारले यो निर्णय गरेको हो । यो निर्णयले खुला बजार अर्थतन्त्र र ख्ुला प्रतिस्पर्धालाई खुम्च्याएको छ । गत वर्ष इँटा उद्योगले आफ्नो क्षमताको करिब ४० प्रतिशत मात्र इँटा उत्पादन गरेका थिए । भदौपछि विकासनिर्माणका कामले गति लिँदा इँटाको माग बढे पनि उत्पादन र आपूर्तिको सन्तुलन नमिल्दा मूल्य बढेको हो । मूल्य बढ्नुअघि मङ्सिरको पहिलो हप्ता कोशी प्रदेशमा इँटाको कृत्रिम अभाव सिर्जना गरिएको थियो । सरकारले भौगोलिक अवस्था हेरेर व्यावहारिक नीति ल्याउन सक्नुपर्ने र कोइला आपूर्तिको वैकल्पिक व्यवस्थापनमा सरकारले सहजीकरण गर्नुपर्ने व्यवसायीले बताएका छन् । भारतीय श्रमिककै भर नेपालको इँटा उद्योग परम्परागत प्रविधि र भारतीय श्रमिकमा पूर्ण रूपमा निर्भर छ । इँटा उत्पादनलाई आधुनिकीकरण गर्न भन्दै केही वर्षअघि भित्र्याइएका चिनियाँ र अन्य आधुनिक मेसिन नेपालमा असफल सिद्ध भएका छन् । उपाध्यक्ष घिमिरेले भन्नुभयो, “करोडौँ लगानी गरेर साथीले मेसिन ल्याउनुभयो तर मेसिनले बनाएका इँटा सुक्दा चर्किने र गुणस्तर नआउने समस्या देखियो । हातले इँटा बनाउनका लागि दक्ष जनशक्तिको अभाव विगतदेखि नै झेल्दै आएको छ । विशेष गरी तराईका इँटा उद्योगमा ७० प्रतिशत श्रमिक भारतीय नागरिक रहेका छन् भने पहाडी क्षेत्र र काठमाडौँमा पनि यो सङ्ख्या ५० प्रतिशतको हाराहारीमा छ । काँचो इँटा तयार पार्ने मुख्य काममा भारतीय श्रमिककै वर्चस्व छ भने कोइला बोक्ने र इँटा ओसारपसार गर्ने (लेबर तथा ट्रान्सपोर्ट) काममा मात्र नेपाली श्रमिक संलग्न छन् ।",
      "link": "https://gorkhapatraonline.com/news/185277",
      "image": "https://gorkhapatraonline.com/storage/media/325979/conversions/itabhatta-original-thumb.jpg"
    },
    {
      "slug": "185276",
      "title": "बागमती प्रदेश सरकारको खर्च ९.८५ प्रतिशत मात्रै",
      "timestamp": 1766707200000,
      "source": "gp",
      "content": "बागमती प्रदेश सरकारको बजेट खर्चको अवस्था कमजोर देखिएको छ । प्रदेश सरकारले चालु आर्थिक वर्ष २०८२/८३ का लागि ६७ अर्ब ४७ करोड ७३ लाख २७ हजार रुपियाँ विनियोजन गरिएको छ ।",
      "longContent": "मकवानपुरगढी समाचारदातामकवानपुरगढी, पुस ११ गते  । बागमती प्रदेश सरकारको बजेट खर्चको अवस्था कमजोर देखिएको छ । प्रदेश सरकारले चालु आर्थिक वर्ष २०८२/८३ का लागि ६७ अर्ब ४७ करोड ७३ लाख २७ हजार रुपियाँ विनियोजन गरिएको छ । चालु आवको पाँच महिनामा प्रदेश सरकारले कुल बजेटको ९.८५ प्रतिशत मात्र खर्च गरेको छ । प्रदेशमा पाँच महिनामा छ अर्ब ६४ करोड ६२ लाख ८ हजार रुपियाँ मात्र खर्च भएको आर्थिक मामिला तथा योजना मन्त्रालयका प्रवक्ता श्रीकृष्ण आचार्यले जानकारी दिनुभयो । जसमध्ये पुँजीगततर्फ एक अर्ब ८५ करोड २६ लाख रुपियाँ (४.४७ प्रतिशत) र चालुतर्फ चार अर्ब ७९ करोड २५ लाख रुपियाँ (१८.४१ प्रतिशत) खर्च भएको छ ।मन्त्रालयगत रूपमा आर्थिक मामिला तथा योजना मन्त्रालयले सबैभन्दा बढी २१.७८ प्रतिशत बजेट खर्च गरेको छ भने संस्कृति तथा पर्यटन मन्त्रालयले सबैभन्दा कम १.४८ प्रतिशत मात्र खर्च गरेको छ । स्वास्थ्य मन्त्रालयले २०.५४ प्रतिशत; श्रम, रोजगार तथा यातायात मन्त्रालयले १९.५५ प्रतिशत, सामाजिक विकास मन्त्रालयले १०.७० प्रतिशत, भौतिक पूर्वाधार विकास मन्त्रालयले ७.१२ प्रतिशत र खानेपानी, ऊर्जा तथा सिँचाइ मन्त्रालयले ४.४४ प्रतिशत बजेट खर्च गरेका छन् ।त्यस्तै मुख्यमन्त्री तथा मन्त्रीपरिषद्को कार्यालयले १३.७१ प्रतिशत, प्रदेश सभा सचिवालयले २४.५० प्रतिशत, प्रदेश लोक सेवा आयोगले २९.९० प्रतिशत, मुख्य न्यायाधिवक्ताको कार्यालयले २३.६७ प्रतिशत र प्रदेश नीति तथा योजना आयोगले १९.०४ प्रतिशत बजेट खर्च गरेका छन् ।राजस्व सङ्कलन कमजोर बागमती प्रदेश सरकारले चालु आर्थिक वर्षको पाँच महिनाको अवधिमा लक्ष्य अनुसारको राजस्व सङ्कलन गर्न सकेको छैन । आर्थिक मामिला तथा योजना मन्त्रालयका अनुसार साउनदेखि मङ्सिरसम्ममा प्रदेश सरकारले लक्ष्यको २३.८८ प्रतिशत मात्र राजस्व सङ्कलन गरेको छ । प्रदेश सरकारले चालु आवका लागि ६७ अर्ब ४७ करोड ७२ लाख रुपियाँ राजस्व सङ्कलन गर्ने लक्ष्य लिएकोमा पाँच महिनामा १६ अर्ब ११ करोड सात लाख ८२ हजार रुपियाँँ मात्र सङ्कलन भएको मन्त्रालयले जनाएको छ ।प्रदेशको मुख्य आम्दानी स्रोत मानिने घरजग्गा रजिस्ट्रेसन (मालपोत) तथा सवारीसाधन करतर्फको प्रगति कमजोर हुँदा समग्र राजस्व नै प्रभावित भएको हो । सो दुई शीर्षक तथा बाँडफाँटसमेतबाट आव २०८२/८३ मा २० अर्ब ८९ करोड ११ लाख ८९ हजार रुपियाँ सङ्कलन हुने अनुमान गरिएकोमा पाँच महिनामा आठ अर्ब ८४ करोड ४७ लाख ७७ हजार रुपियाँ मात्र सङ्कलन भएको आर्थिक मामिला तथा योजना मन्त्रालयका प्रवक्ता आचार्यले जानकारी दिनुभयो । सवारीसाधन जाँचपास, रुट परमिट, सवारीचालक अनुमतिपत्र वितरण तथा नवीकरणसम्बन्धी कर शीर्षकबाट आठ अर्ब २५ करोड रुपियाँ सङ्कलन गर्ने लक्ष्य रहेकोमा पाँच महिनामा ३५.८६ प्रतिशत (दुई अर्ब ९५ करोड ८६ लाख २३ हजार रुपियाँ) राजस्व सङ्कलन भएको छ ।",
      "link": "https://gorkhapatraonline.com/news/185276",
      "image": "https://gorkhapatraonline.com/storage/media/325978/conversions/bagmati-pradesh-mukhyamantri-office-original-thumb.jpg"
    },
    {
      "slug": "185275",
      "title": "वैदेशिक रोजगारीमा ठगी रोक्न नयाँ कार्यक्रम",
      "timestamp": 1766707200000,
      "source": "gp",
      "content": "सरकारले वैदेशिक रोजगारीमा हुने ठगीलाई नियन्त्रण गर्न ‘हेल्प अस टु हेल्प यु’ कार्यक्रम सञ्चालनमा ल्याएको छ । श्रम, रोजगार तथा सामाजिक सुरक्षा मन्त्रालयले आफूमातहतका विभाग, देशभरका ७५३ पालिकामा रहेका रोजगार केन्द्रमार्फत ‘हेल्प अस टु हेल्प यु’ कार्यक्रम सञ्चालनमा ल्याएको हो । ‘हेल्प अस टु हेल्प यु’ ‘१० प्रश्न’ मार्फत वैदेशिक रोजगारमा जाने श्रमिकले खोजेका प्रमुख प्रश्नको उत्तर प्राप्त गर्न सक्ने व्यवस्था मिलाएको छ ।",
      "longContent": "गोरखापत्र समाचारदाता काठमाडौँ, पुस ११ गते । सरकारले वैदेशिक रोजगारीमा हुने ठगीलाई नियन्त्रण गर्न ‘हेल्प अस टु हेल्प यु’ कार्यक्रम सञ्चालनमा ल्याएको छ । श्रम, रोजगार तथा सामाजिक सुरक्षा मन्त्रालयले आफूमातहतका विभाग, देशभरका ७५३ पालिकामा रहेका रोजगार केन्द्रमार्फत ‘हेल्प अस टु हेल्प यु’ कार्यक्रम सञ्चालनमा ल्याएको हो । ‘हेल्प अस टु हेल्प यु’ ‘१० प्रश्न’ मार्फत वैदेशिक रोजगारमा जाने श्रमिकले खोजेका प्रमुख प्रश्नको उत्तर प्राप्त गर्न सक्ने व्यवस्था मिलाएको छ ।यो कार्यक्रम सञ्चालनका लागि मन्त्रालयले यसअघि आफूमातहतका वैदेशिक रोजगार विभाग, श्रम तथा व्यवसायजन्य सुरक्षा विभाग, यी विभाग अन्तर्गतका ११ वटा श्रम तथा रोजगार कार्यालय र देशभर ७५३ पालिकामा रहेका रोजगार केन्द्रमा पत्रचार गरिसकेको जनाएको छ । श्रम मन्त्रालयका प्रवक्ता पीताम्बर घिमिरेले वैदेशिक रोजगारमा जाने श्रमिकलाई ठगी जोगाउन ‘हेल्प अस टु हेल्प यु’ कार्यक्रम सञ्चालन ल्याइएको जानकारी दिनुभयो । यस कार्यक्रममार्फत वैदेशिक रोजगारीका लागि जान लागेको देश, रोजगारदाताबाट आएका मागपत्र, योग्यता, आवश्यक पर्ने सिप, राज्यले तोकेको शुल्क, भुक्तानी गर्ने विधि, जाने सुरक्षित प्रक्रिया र योसँग सम्बन्धित आधिकारिक निकायका विषयमा उत्तर दिइने छ । प्रवक्ता घिमिरेले यस कार्यक्रममार्फत वैदेशिक रोजगारीमा जाने श्रमिकले राज्यको आधिकारिक सूचनालाई आधार मानेर निर्णय गर्न सक्ने, डिजिटल माध्यमबाट फैलिरहेका ठगी तथा झुटा प्रलोभनबाट जोगिन सक्ने र वैदेशिक रोजगारमा पूर्ण सुरक्षित, सुनिश्चित गर्नु यसको उद्देश्य रहेको जानकारी दिनुभयो । उहाँका अनुसार देशभरका ७५३ स्थानीय तहमा रहेका रोजगार सूचना केन्द्र, सातै प्रदेशका श्रम कार्यालय, वैदेशिक रोजगार विभाग र समाधान कल सेन्टरलाई १० प्रश्नसँग जोडिने छ । यी सबै स्थानबाट कार्यलय समयमा सेवा लिन सकिने छ । पछिल्लो समय टिकटक, फेसबुकका रिललगायत सामाजिक सञ्जालमार्फत ‘यति पैसा कमाइन्छ’, ‘फलानो देश सजिलै पठाइदिन्छौँ’ जस्ता भ्रमपूर्ण प्रचार बढेको छ । त्यसबाट श्रमिकलाई जोगाउन यो सेन्टर प्रभावकारी हुने विश्वास मन्त्रालयको छ । यसमा कुन देशमा रोजगारीको माग कति छ, कुन वैदेशिक रोजगार व्यवसायी कम्पनीले कुन कुन देशका लागि श्रमिक पठाउँछन्, कामका लागि आवश्यक योग्यता, उमेर, तालिम, स्वास्थ्य अवस्था, लाग्ने खर्च, भुक्तानी प्रक्रिया, सुरक्षित जाने विधि तथा सम्बन्धित निकायका आधिकारिक सम्पर्क ठेगानालगायतका विषय समावेश छन् । श्रमिकको क्षतिपूर्ति रकम प्राप्तकुवेतमा काम गर्ने क्रममा ज्यान गुमाएका र घाइते भएका नेपाली श्रमिकले प्राप्त गर्ने क्षतिपूर्तिबापतको रकम नेपाल आइसकेको छ । कुवेतमा रहेको नेपाली दूतावासले रोजगारीका क्रममा कुवेतमा ज्यान गुमाएका र घाइते भएका श्रमिकले क्षतिपूर्तिबापत पाउने रकम परराष्ट्र मन्त्रालय अन्तर्गतको कन्सुलर सेवा विभागमार्फत पठाएको जनाएको हो । कुवेतमा विगतका वर्षमा मृत्यु तथा घाइते भएका नेपाली नागरिकको क्षतिपूर्ति प्राप्तिका लागि राजदूतावासले कानुन व्यवसायीको मद्दत लिएर आवश्यक कार्य अगाडि बढाएको थियो ।दूतावासले निरन्तर प्रयत्नपछि श्रमिकको बाँकी तलब, सेवापश्चात् पाउने रकम, सम्बन्धित कम्पनीबाट प्राप्त सहयोगबापत ७३ हजार ७४८ दिराम अर्थात् तीन करोड ४४ लाख रुपियाँ क्षतिपूर्ति प्राप्त भएको हो । उक्त रकम ७८ जना श्रमिकका नाममा आएको जनाइएको छ । यसरी आएको रकममा सबैभन्दा धेरै नवलपरासीपूर्वका हेमबहादुर सुनारीको नाममा पाँच हजार ५४७ दिराम आएको दूतावासले विज्ञप्तिमा जनाएको छ ।",
      "link": "https://gorkhapatraonline.com/news/185275",
      "image": "https://gorkhapatraonline.com/storage/media/325977/conversions/rojgari-original-thumb.jpg"
    },
    {
      "slug": "185250",
      "title": "मुस्ताङ भन्सारबाट उठ्यो ५ अर्ब राजस्व",
      "timestamp": 1766620800000,
      "source": "gp",
      "content": "उपल्लो मुस्ताङको लोमान्थाङ गाउँपालिका –२, नेचुङमा अवस्थित मुस्ताङ भन्सार कार्यालयले ब्यावसायिक रुपमा सञ्चालनमा आएको पाँच महिना नपुग्दै ५ अर्बभन्दा बढी राजस्व संंकलन गरेको छ ।",
      "longContent": "हरिकृष्ण शर्मा मुक्तिनाथ (मुस्ताङ), पुस १० गते । उपल्लो मुस्ताङको लोमान्थाङ गाउँपालिका –२, नेचुङमा अवस्थित मुस्ताङ भन्सार कार्यालयले ब्यावसायिक रुपमा सञ्चालनमा आएको पाँच महिना नपुग्दै ५ अर्बभन्दा बढी राजस्व संंकलन गरेको छ । चीनको स्वायत्त प्रदेश तिब्बतको झोङवासेन जिल्लाबाट लिजी–नेचुङ (कोरला) बाट नियमित विद्युतीय सवारी साधनसहित अन्य सामान बोकेका कन्टेनरहरू भित्रिएसँगै पुस महिनाको १० गतेसम्म ५ अर्ब ६ करोड ६२ लाख राजस्व उठाएको भन्सार कार्यालयले जनाएको छ ।विहान र बेलुकीको समयमा माइन तापक्रम रहेको भन्सार कार्यालयमा २ हजार ७४ विद्युतीय (इभी) गाडीसहित मालवाहक, कन्टेनरमार्फत सामान पैठारी भएको छ भने निकासीतर्फ नेपालमा उत्पादन हुने हस्तकला सामग्री, कपडा लगायतका सामान रहेको छ । यो अवधिमा १० अर्ब ८२ करोड ९८ लाख बराबरको सामान आयात तथा १८ करोड ९७ लाख ७८ हजार बराबरको निर्यात भएको भन्सार कार्यालय प्रमुख रमेश खड्काले बताउनुभयो । भन्सार कार्यालय प्रमुख खड्काले भन्नुभयो, ‘‘एकसाताको अवधिमा ३ सयबढी सवारीसाधन भित्रिएका छन्, विद्युतीय सवारीसाधनको जाँचपास गरिएको छ, सिमापारीबाट नियमित सामान भित्रिएको छ ।’’नेपालबाट निकासीतर्फ नेपालमा उत्पादन हुने हस्तकला सामग्री, कपडा लगायतका सामान रहेको छ । तिब्वत क्षेत्रमा जाडोयाममा प्रयोग हुने नेपालमा र्नििमत कपडा, हस्तकलाका सामग्री रुचाइरहेकाले निर्यातमा सामान्य सुधार देखिएको छ । कोरला नाकाबाट करिब १४ किलोमिटर तल रहेको भन्सार कार्यालयमा ल्याएर जाँचपासपछि १ सय ८६ किलोमिटर दूरीको कोरला–जोमसोम–बेनी सडकखण्ड हुँदै पोखरा गुडाएरै लैजाने गरिन्छ । नेपाल–चीन २४ नम्बर स्तम्भ हुदैं भन्सार कार्यालयमा पुस महिनाको अन्तिमसम्म चहलपहल हुने अनुमान छ । ब्यावसायिक रुपमा कोरला नाका सञ्चालनमा आएपछि उपल्लो मुस्ताङबासीले चिसोमा समेत ब्यापार तथा भन्सारबाट आउने सामान ढुवानीका कारण कोरला नाकामा मजदुर, चालक र केही स्थानीय ब्यापारी रहेका छन् । भन्सार कार्यालयबाट जाँचपास भएका सामान सडकखण्डमा जमेको बरफ फुटाउँदै ढुवानी गर्ने गरिएको छ । भन्सार कार्यालयमा विद्युतीय सवारीसाधन सहित कन्टेनरहरु राखिएको छ । समुन्द्रि सतहदेखि चार हजार ६ सय ५० मिटर उचाइमा अवस्थित कोरोला नाका सन् १९६० को दशकमा चीनमा तिब्बत गाभिएपछि तिब्बतका खम्पाहरू नेपाली भूमि प्रयोग गरेर विद्रोह गरेपछि रोकिएकोमा २०८० कात्तिक २७ देखि औपचारिक उदघाटन भएको नाका चालु आर्थिक बर्ष २०८२– ८३ भदौ महिनाको ३० गतेदेखि ब्यावसायिक रुपमा सञ्चालनमा आएको थियो ।",
      "link": "https://gorkhapatraonline.com/news/185250",
      "image": "https://gorkhapatraonline.com/storage/media/325945/conversions/Nechung-revenue-upper-mustang-(1)-original-thumb.jpg"
    },
    {
      "slug": "185228",
      "title": "पोखराको हर्राबोटमा सुन्तला महोत्सव",
      "timestamp": 1766620800000,
      "source": "gp",
      "content": "कास्कीको पोखरा महानगरमा यस वर्ष करिब १० करोडको सुन्तला उत्पादन भएको कृषि महाशाखाको अनुमान छ।",
      "longContent": "लेखनाथ, पुस १० गते। कास्कीको पोखरा महानगरमा यस वर्ष करिब १० करोडको सुन्तला उत्पादन भएको कृषि महाशाखाको अनुमान छ। क्षेत्रफलको दृष्टिले देशकै ठुलो महानगर पोखराको सुन्तला उत्पादनमा सबैभन्दा बढी योगदान वडा नम्बर २१ को छ। करिब पाँच करोडका सुन्तला फल्ने यही वडाको हर्राबोटमा बिहीबार सुन्तला महोत्सव आयोजना गरिएको छ। वडा कार्यालयले वडास्तरीय कृषि सञ्जालको समन्वय र पोखरा महानगरपालिका आर्थिक विकास महाशाखाको संयोजनमा महोत्सव आयोजना गरेको हो। ‘नेपालीको राष्ट्रिय फल सुन्तलाको उपभोग, स्थानीय उत्पादन, पर्यटन र अर्थतन्त्रमा सहयोग’ भन्ने उद्घोषका साथ भएको महोत्सव महानगर प्रमुख धनराज आचार्यले उद्घाटन गर्नु भयो। उहाँले किसानको सम्मान र स्थानीय उत्पादनको प्रवर्धन गर्न महोत्सवले सघाउने उल्लेख गर्नु भयो।  “किसानलाई सम्मान गर्दै स्थानीय उत्पादनलाई बढावा दिन महोत्सव फलदायी सावित भएको छ,” आचार्यले भन्नु भयो, “अर्गानिक सुन्तलाको प्रवर्धनले फलफूल र कृषि उत्पादनमा महानगरलाई आत्मनिर्भर बनाउन पनि भूमिका खेल्छ।” महानगरपालिकाको एक वडा, एक उत्पादन कार्यक्रम अन्तर्गत सुन्तला पकेट क्षेत्रका रूपमा स्थापित वडा नं. २१ का किसानलाई लक्षित गर्दै यहाँ पहिलोपटक सुन्तला महोत्सव आयोजना गरिएको हो। महानगरका वडा नं. २१, २२, १६, २३, २८ र ३३ मा सुन्तला उत्पादन हुन्छ।महोत्सवमा किसानले आफ्नै बगैँचामा उत्पादन गरेका अर्गानिक सुन्तला बिक्रीका लागि राखेका छन्। महोत्सवमा पाँच करोड बराबरको सुन्तला बिक्री हुने अपेक्षा गरिएको छ। पोखरा २१ का वडाध्यक्ष दीपक सुवेदीले वडाका किसानको जीवनस्तर उकास्न सुन्तला खेतीको ठुलो भूमिका रहेको जनाउनु भयो। महानगरपालिकाका आर्थिक विकास महाशाखा प्रमुख मनोहर कडरियाले सुन्तला ग्रडिङ गर्ने, सुन्तला खाने लगायतका प्रतियोगितासहितका सांस्कृतिक कार्यक्रमले किसानलाई उत्साह थप्नुका साथै पर्यटन प्रवर्धनमा पनि सघाउने अपेक्षा गर्नु भयो। महोत्सवमा गुणस्तर तथा ग्रेडिङको आधारमा न्यूनतम प्रतिकेजी ५० देखि एक सय रुपियाँसम्म मूल्य निर्धारण गरी सुन्तला बिक्री गरिएको छ। यसरी सुन्तला बिक्री गरेका किसानलाई महानगरबाट प्रतिकेजी १० रुपियाँ प्रोत्साहनस्वरूप उपलब्ध गराइने कडरियाले जानकारी दिनु भयो। महोत्सव सुन्तलासँगै स्थानीय फलफूल, तरकारीसहित अन्य कृषि उपज प्रदर्शन र बिक्री भइरहेको छ।",
      "link": "https://gorkhapatraonline.com/news/185228",
      "image": "https://gorkhapatraonline.com/storage/media/325906/conversions/orange-fest-original-thumb.jpg"
    },
    {
      "slug": "185221",
      "title": "सन् २०२५:भारत-चीन प्रतिस्पर्धाले आकार लिएको विश्व रूपान्तरणको वर्ष",
      "timestamp": 1766620800000,
      "source": "gp",
      "content": "विश्व सन् २०२५ को अन्तिम सातामा छ ।",
      "longContent": "शरच्चन्द्र भण्डारीकाठमाडौँ, पुस १० गते । विश्व सन् २०२५ को अन्तिम सातामा छ । यो विश्व इतिहासमा निर्णायक वर्षका रूपमा स्मरणीय रहने छ । यो वर्षले विश्व राजनीतिमा शक्ति सन्तुलनको पुनःसंरचना, युद्ध र शान्तिको द्वन्द्व, आर्थिक अनिश्चितता, जलवायु सङ्कट, प्रविधिगत परिवर्तन र सामाजिक रूपान्तरणलाई एकैसाथ उजागर गरेको छ । भारत र चीनजस्ता एसियाली महाशक्तिदेखि अमेरिका, युरोप, मध्यपूर्व र अफ्रिकासम्मका घटनाले विश्वलाई कुनै न कुनै रूपमा प्रभावित पारे ।यी परिवर्तनको केन्द्रविन्दु विशेषरूपमा भारत र चीनको उदय, प्रतिस्पर्धा र रणनीतिक चाल नै देखियो । सन् २०२५ ले २१ औँ शताब्दीको विश्व राजनीति अब केवल पश्चिमा शक्तिको प्रभावमा सीमित नरहेको स्पष्ट गर्यो । भारत र चीन दुवैले आफ्नो आर्थिक क्षमता, जनसाङ्ख्यिकीय शक्ति, प्रविधि र कूटनीतिक पहुँचमार्फत विश्व व्यवस्थामा निर्णायक भूमिका निर्वाह गर्न थालेका छन् । यही कारणले २०२५ लाई भारत-चीन केन्द्रित विश्व रूपान्तरणको वर्षका रूपमा पनि बुझ्न सकिन्छ । भारतका लागि २०२५ आत्मविश्वास र आकांक्षाको वर्ष रह्यो । सन् २०२४ को निर्वाचनपछि स्थिर सरकार बनेसँगै भारतले आर्थिक विस्तार, पूर्वाधार विकास र रक्षा आत्मनिर्भरतालाई तीव्र गतिमा अघि बढायो । उत्पादनमा आधारित अर्थतन्त्र, सेमिकन्डक्टर उद्योग, हरित ऊर्जा र डिजिटल प्रविधिमा भएको  लगानीले भारतलाई दीर्घकालीन विश्व शक्ति बन्ने दिशामा उन्मुख गरायो ।अन्तरिक्ष, रक्षा र प्रविधिमा भारतको बढ्दो उपस्थिति केवल आर्थिक उपलब्धि मात्र नभई रणनीतिक सन्देश पनि प्रवाह गर्न नयाँदिल्ली सफल रह्यो । विदेश नीतिमा भारतले आफूलाई विश्वव्यापी दक्षिणको प्रतिनिधि र सेतुका रूपमा प्रस्तुत गर्ने प्रयास गर्यो भने अमेरिका, जापान, अस्ट्रेलिया र युरोपसँगको सहकार्य सघन भयो । एसिया-प्रशान्त क्षेत्रमा शान्ति, सुव्यवस्था र स्थायित्व कायम गर्ने रक्षा सम्बन्धी भारत, अमेरिका, जापान र अस्ट्रेलियाबिचको रणनीतिक साझेदारी क्वाडमार्फत यो क्षेत्रमा चीनको प्रभाव सन्तुलन गर्ने रणनीति अघि सारियो । यद्यपि, भारतले चीनसँगको प्रतिस्पर्धालाई पूर्ण टकरावमा रूपान्तरण हुन नदिने सावधानी पनि अपनायो । वास्तविक नियन्त्रण रेखामा सैन्य सतर्कता उच्च रह्यो, तर संवादका ढोका बन्द भएनन्, जसले एसियाको राजनीतिक स्थायित्व र शान्ति सुव्यवस्था कायम गर्ने दिशामा महत्वपूर्ण भूमिका निर्वाह गर्यो । दुई देशबिचको द्वन्द्व मत्थर भयो । चीनका लागि सन् २०२५ आत्ममूल्याङ्कन र पुनः संरचनाको वर्ष बन्यो । दशकौँको तीव्र आर्थिक वृद्धिपछि चीन सुस्त अर्थतन्त्र, रियल इस्टेट सङ्कट र युवामाझ बढ्दो बेरोजगारीजस्ता चुनौतीको सामना गरिरहेको थियो । यस्ता अवस्थाबिच चीनले घरेलु बजार सुदृढीकरण, प्रविधिमा आत्मनिर्भरता र राज्य-केन्द्रित विकास मोडेललाई थप बलियो बनायो । कृत्रिम बौद्धिकता, उच्च प्रविधिका सामग्री उत्पादन र सैन्य आधुनिकीकरणमा चीनको लगानी निरन्तर रह्यो जसले बेइजिङलाई विश्वका अग्रणी मुलुकको सूचीमा स्थापित गरायो । राजनीतिकरूपमा चिनियाँ कम्युनिस्ट पार्टीको नियन्त्रण अझ कडा देखियो । स्थायित्व र राष्ट्रिय एकताको नाममा निगरानी बढाइयो जसले सामाजिक असन्तोषलाई दबाउने काम गर्यो । ताइवान प्रश्न चीनको सबैभन्दा संवेदनशील रणनीतिक मुद्दा रह्यो । ताइवान वरिपरि सैन्य अभ्यास र कूटनीतिक दबाबले अमेरिका र उसका सहयोगीसँग सम्बन्धलाई तनावपूर्ण बनायो जसले सम्पूर्ण एसियाली क्षेत्रको सुरक्षा समीकरणमा असर पार्यो । जापान र चीनबिच ताइवानलाई लिएर निकै तनाव भयो । भारत र चीनबिचको सम्बन्ध सन् २०२५ मा प्रतिस्पर्धा र सावधानीपूर्ण संयमको मिश्रणको रूपमा रह्यो । आर्थिकरूपमा दुवै देश एकअर्कामा निर्भर भए पनि रणनीतिक अविश्वास कायमै रह्यो । दक्षिण एसिया, हिन्द-प्रशान्त क्षेत्र र विकासशील देशमा प्रभाव विस्तार गर्ने होड तीव्र बन्यो । यही प्रतिस्पर्धाले नेपालसहित श्रीलङ्का, बङ्गलादेश र अफ्रिकी देशलाई कूटनीतिक सन्तुलन अपनाउन बाध्य बनायो ।सन् २०२५ मा दुवैले जलवायु सङ्कटका प्रत्यक्ष असर भोग्नुपर्यो । अनियमित मौसम, बाढी, खडेरी र चरम तापक्रमले करोडौँ नागरिकको जीवन प्रभावित भयो । यसले विकास र वातावरणबिचको द्वन्द्वलाई चर्काउनका साथै आपसी साझेदारी अपरिहार्य भएको अझ स्पष्ट बनायो । विश्वका सबैभन्दा धेरै जनसङ्ख्या भएका भारत र चीनले जलवायु सङ्कट समाधानमा निर्वाह गर्ने सम्भावित भूमिकाले भविष्य निर्धारण गर्ने सङ्केत पनि गरायो । प्रविधिको क्षेत्रमा प्रतिस्पर्धा झनै तीव्र भयो । कृत्रिम बौद्धिकता, डिजिटल निगरानी, डेटा नियन्त्रण र साइबर सुरक्षामा दुवैले आ-आफ्नो मोडेल अघि सारे । भारतले लोकतान्त्रिक प्रणालीभित्र प्रविधि विस्तार गर्ने प्रयासलाई निरन्तरता दियो भने चीनले राज्य-केन्द्रित प्रविधि शासनलाई बलियो बनायो । यी फरक मोडेलको प्रतिस्पर्धाले विश्व प्रविधि राजनीतिलाई नयाँ दिशा देखायो । सन् २०२५ विश्व इतिहासमा केवल घटनाको सङ्कलन मात्र रहेन, यो विश्व व्यवस्थाको गहिरो पुनःसंरचनाको वर्ष बन्यो । राजनीति, अर्थतन्त्र, प्रविधि, युद्ध, जलवायु र संस्कृतिका तहमा भइरहेको परिवर्तनले मानव सभ्यतालाई गम्भीर आत्ममन्थनतर्फ धकेले । एकातिर अभूतपूर्व प्रगति र नवप्रवर्तनको दिशा देखियो भने अर्कोतिर अस्थिरता, द्वन्द्व र अनिश्चितताले भविष्य झन् जटिल बनायो ।सन् २०२४ को अमेरिकी निर्वाचनपछि डोनाल्ड ट्रम्पको राष्ट्रपतिको रूपमा पुनरागमनले सन् २०२५ को प्रारम्भमै विश्व राजनीतिलाई झस्काइदियो । उहाँका नीतिले अमेरिकी विदेश नीति एकपक्षीयता, कडा राष्ट्रवाद र लेनदेनमुखी शैलीतर्फ फर्केको सङ्केत दियो । आक्रामक भन्सार तथा व्यापार नीतिले विश्व अर्थतन्त्रमा गहिरो प्रभाव पार्यो । अमेरिका-चीन व्यापार तनाव पुनः चर्कियो, युरोप, मेक्सिको र एसियाली अर्थतन्त्र पनि असरबाट अछुतो रहेनन् ।मध्यपूर्वमा इजरायल-हमास युद्धविरामले केही समयका लागि राहत दियो । युरोपमा युक्रेन युद्धको छायाँ सन् २०२५ भरि फैलिरह्यो, जसले विश्व शक्ति राजनीति, ऊर्जा सुरक्षा र सैन्य गठबन्धनको भविष्य प्रभावित गर्यो । विश्व शासनका बहुपक्षीय मञ्चमा पनि २०२५ परिवर्तनको वर्ष बन्यो । जोहानेसबर्गमा सम्पन्न जी-२० शिखर सम्मेलनले पहिलोपटक अफ्रिकाको महत्व पुष्टि गर्यो । चीन र अमेरिकी राष्ट्रपतिबिच कोरियामा भएको भेटवार्ता पछि चिसिएको अमेरिका-चीन सम्बन्ध पुनः हार्दिकतातर्फ फर्कियो ।  सांस्कृतिकरूपमा पनि वर्ष महत्वपूर्ण रह्यो । पोप फ्रान्सिसको निधनले विश्वभर शोक र चिन्तनको लहर फैलायो भने कला, सङ्गीत, खेलकुद, सिनेमा र साहित्यका प्रतिष्ठित व्यक्तित्वहरूको निधनले युगको अन्त्य र सांस्कृतिक निरन्तरतालाई उजागर गर्यो । अभिनेता धर्मेन्द्रको निधनमा बलिउड रोयो । बदलिँदो शक्ति सन्तुलन, प्रविधि मानव नियन्त्रणभन्दा द्रुत गतिमा अघि बढिरहेको र कूटनीति परीक्षणमा रहेको वर्ष २०२५ मा पनि देखियो । सन् २०२५ लाई हामी आफ्ना सीमा, कमजोरी र सम्भावनालाई एक साथ सामना गरेको वर्षका रूपमा सम्झिने छौँ । रासस(अन्तर्राष्ट्रिय सञ्चारमाध्यमको सहयोगमा)",
      "link": "https://gorkhapatraonline.com/news/185221",
      "image": "https://gorkhapatraonline.com/storage/media/325880/conversions/1735694495-original-thumb.jpg"
    },
    {
      "slug": "185143",
      "title": "‘हामीलाई सामाजिक सुरक्षा कोषमा आबद्धता कहिले ?’",
      "timestamp": 1766620800000,
      "source": "gp",
      "content": "सामाजिक सुरक्षा कोषमा आबद्ध हुन चाहनेको सङ्ख्या बढ्दो छ तर सबैले चाहे अनुसार कोषमा आबद्धता हुन सकेको छैन । त्यस्तै समस्याको जानकारी श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले रोचक तरिकाले सुनाउनुभयो ।",
      "longContent": "गोरखापत्र समाचारदाता काठमाडौँ, पुस १० गते । सामाजिक सुरक्षा कोषमा आबद्ध हुन चाहनेको सङ्ख्या बढ्दो छ तर सबैले चाहे अनुसार कोषमा आबद्धता हुन सकेको छैन । त्यस्तै समस्याको जानकारी श्रम, रोजगार तथा सामाजिक सुरक्षामन्त्री राजेन्द्रसिंह भण्डारीले रोचक तरिकाले सुनाउनुभयो । उहाँले सामाजिक सुरक्षासम्बन्धी कार्यक्रममा आउँदै गर्दा आफ्नै चालकले सोधेको प्रश्नको उत्तर दिन नसकेर लज्जित हुनु परेको कुरा सुनाउनुभयो । उहाँले भन्नुभयो, “यस कार्यक्रममा आउँदै गर्दा मेरा सवारीचालक इन्द्र गुरुङले हामीलाई सामाजिक सुरक्षा कार्यक्रममा कहिलेदेखि समावेश गर्नुहुन्छ मन्त्रीज्यू ? हाम्रो फाइल कहाँ पुगेको छ ? छिटो गरिदिनु प¥यो भनेपछि म झस्याङ्ङ भएँ, मैले आफ्नो चालकलाई तत्काल उत्तर दिन सकिन, लज्जित हुनु प¥यो ।” उहाँ सामाजिक सुरक्षा कोषले अन्तर्राष्ट्रिय श्रम सङ्गठन (आइएलओ) सँगको समन्वयमा बुधबार राजधानीमा आयोजित ‘अनौपचारिक र स्वरोजगार श्रमिकको सामाजिक सुरक्षा राष्ट्रिय अभियानको शुभारम्भ’ गर्दै हुनुहुन्थ्यो । उहाँले आफ्ना चालक जस्ता धेरैको प्रश्नको समाधान जसरी पनि गर्नु पर्छ भन्ने लागेको बताउनुभयो ।  मन्त्री भण्डारीले अस्थायी, ज्यालादारी तथा करारका कर्मचारीलाई सामाजिक सुरक्षा कोषमा आबद्ध गराउन सकेसम्म पहल गर्ने प्रतिबद्धता व्यक्त गर्नुभयो । मन्त्री भण्डारीले अनौपचारिक र स्वरोजगार श्रमिकको सामाजिक सुरक्षाको अभियानलाई परिणाम आउने गरी काम के कसरी सकिन्छ गर्न आफू तयार रहेको बताउनुभयो । साथै उहाँले एकले अर्कोलाई समस्याको चाङ देखाउनुभन्दा यसको समाधान यहाँ छ र यसरी गर्न सकिन्छ भन्ने विकल्पसहित स्पष्ट आउन सबै सरोकारवालालाई आग्रह गर्नुभयो । अनौपचारिक र स्वरोजगार क्षेत्रका श्रमिकलाई योगदानमा आधारित सामाजिक सुरक्षा कोषको योजनामा जोड्नका लागि सरकारबाट सहयोगदान कसरी गर्न सकिन्छ भन्ने विषयमा काम गर्ने प्रतिबद्धता उहाँको थियो । श्रम सचिव डा. कृष्णहरि पुष्करले स्वरोजगार र अनौपचारिक क्षेत्रका श्रमिकलाई कोषको योजनामा जोड्न थोरै ऐनमा भएको अप्ठ्यारोलाई सहज गरेर अगाडि बढ्नुपर्ने बताउनुभयो । सामाजिक सुरक्षा कोषको योजनामा जोडिनु भनेको गरिब र धनीबिच रहेको खाडलको अन्त्य गर्नु पनि भएकाले औपचारिक, अनौपचारिक र स्वरोजगार, वैदेशिक रोजगारी सबै क्षेत्रका व्यक्तिलाई जोडिन आग्रह गर्नुभयो । उहाँले नेपालको रोजगारीको झन्डै ८० प्रतिशत हिस्सा ओगटेको निजी क्षेत्रले पनि आफ्ना उद्योग प्रतिष्ठानमा काम गर्ने श्रमिकलाई कोषको योजनामा जोड्ने कार्यलाई बोझको रूपमा नलिइदिन आग्रह गर्नुभयो । अन्तर्राष्ट्रिय श्रम सङ्गठन (आइएलओ) नेपाल प्रमुख नुमान अज्कानले सामाजिक सुरक्षामा श्रमिक आबद्ध हुनु भनेको आफ्नो र परिवारको भविष्यलाई सुरक्षित गर्नु रहेको बताउनुभयो । उहाँले नेपालमा योगदानमा आधारित सामाजिक सुरक्षा योजना छोटो अवधिमा प्रभावकारी कार्यान्वयन भएको बताउनुभयो । सामाजिक सुरक्षा कोषका कार्यकारी निर्देशक कविराज अधिकारीले अनौपचारिक र स्वरोजगार क्षेत्रका श्रमिकलाई कोषको योजनामा जोड्न स्थानीय सरकारसँग मिलेर काम गर्ने जानकारी दिनुभयो । कोषले अनौपचारिक र स्वरोजगार क्षेत्रका श्रमिकलाई दुई वर्षदेखि कोषको योजनामा जोड्न थालेको कोषले बुधबारदेखि राष्ट्रिय अभियान सञ्चालन गर्न लागेको जनाएको छ । उहाँका अनुसार कोषको योजनामा हालसम्म २७ लाख दुई हजार २७७ जना जोडिएकोमा अनौपचारिक र स्वरोजगारका गरेर पछिल्लो वर्षको अवधिमा एक हजार ४८२ जना आबद्ध भएका छन् ।",
      "link": "https://gorkhapatraonline.com/news/185143",
      "image": "https://gorkhapatraonline.com/storage/media/325776/conversions/shan-1-original-thumb.jpg"
    },
    {
      "slug": "185141",
      "title": "टेलिकमले ल्यायो वाइफाई सिक्स",
      "timestamp": 1766620800000,
      "source": "gp",
      "content": "नेपाल टेलिकमले वाइफाई सिक्स राउटर उपलब्ध गराउने भएको छ । कम्पनीले उपलब्ध गराइरहेको फाइबर टु दी होम (एफटिटिएच) प्रविधिको इन्टरनेटलाई अझ गुणस्तरीय बनाउन यस किसिमको वाइफाई र एपी उपलब्ध गराउने जनाएको छ । यस अन्तर्गत न्यूनतम एक सय एमबिपिएस क्षमताको एफटिटिएच वितरण हुने कम्पनीले जानकारी दिएको छ ।",
      "longContent": "गोरखापत्र समाचारदाताकाठमाडौँ, पुस १० गते । नेपाल टेलिकमले वाइफाई सिक्स राउटर उपलब्ध गराउने भएको छ । कम्पनीले उपलब्ध गराइरहेको फाइबर टु दी होम (एफटिटिएच) प्रविधिको इन्टरनेटलाई अझ गुणस्तरीय बनाउन यस किसिमको वाइफाई र एपी उपलब्ध गराउने जनाएको छ । यस अन्तर्गत न्यूनतम एक सय एमबिपिएस क्षमताको एफटिटिएच वितरण हुने कम्पनीले जानकारी दिएको छ । नयाँ प्रविधिका यी उपकरण प्रयोग गर्दा विभिन्न स्थानमा वाइफाई सिग्नल पर्याप्त नहुने समस्याको समाधान हुने कम्पनीले जनाएको छ । त्यस्तै इन्टरनेटको स्पिड पनि तीव्र हुने कम्पनीको दाबी छ । धेरै डिभाइसमा तीव्र गतिमा इन्टरनेट चलाउन, डाटा ट्रान्सफर छिटो गर्न, डिभाइसको ब्याट्री लाइफ बढाउन र सुरक्षित तथा भरपर्दो इन्टरनेट सेवा यसले उपलब्ध गराउने कम्पनीले जनाएको छ । टेलिकमले आफ्ना ग्राहकका लागि दुई वटा वाइफाई सिक्स प्याकेज उपलब्ध गराएको छ । जस अन्तर्गत व्यक्तिगत र प्रिमियम प्याकेज हुने छन् व्यक्तिगत प्याकेज अन्तर्गत कम्पनीले इन्टरनेट र टेलिफोन प्याकेज, इन्टरेनट, बेसिक एनटिटिभी र टेलिफोन प्याकेज र इन्टरनेट, प्रिमियम एनटिटिभी र टेलिफोन प्याकेजमध्ये कुनै एक प्याकेज रोज्न सकिने कम्पनीले जनाएको छ । प्रिमियम प्याकेज अन्तर्गत प्रिमियम इन्टरनेट प्याकेज वान्ली, प्रिमियम इन्टरनेट र बेसिक एनटिटिभी प्याकेज र प्रिमियम इन्टरनेट र प्रिमियम एनटिटिभीमध्ये कुनै एक प्याकेज रोज्न सकिने कम्पनीले उल्लेख गरेको छ । यी सबै प्याकेज एक सय, १५० र दुई एमबिपिएस क्षमताका हुने छन् भने मोबाइलमा डेटासमेत उपलब्ध हुने छ ।",
      "link": "https://gorkhapatraonline.com/news/185141",
      "image": "https://gorkhapatraonline.com/storage/media/325774/conversions/WiFi-6-original-thumb.jpg"
    },
    {
      "slug": "185140",
      "title": "केराबारी गाउँपालिका बन्यो करदाता सेवा दिने पहिलो स्थानीय तह",
      "timestamp": 1766620800000,
      "source": "gp",
      "content": "मोरङको केराबारी गाउँपालिका साबिकको करदाता सेवा कार्यालयले सेवा दिने पहिलो स्थानीय तह बनेको छ । अर्थ एवं सङ्घीय मामिला तथा सामान्य प्रशासनमन्त्री रामेश्वरप्रसाद खनालले बुधबार गाउँपालिकाको सभा हलमा आयोजित कार्यक्रममा सेवा शुभारम्भ गर्नुभयो ।",
      "longContent": "उर्लाबारी समाचारदाताउर्लाबारी, पुस १० गते । मोरङको केराबारी गाउँपालिका साबिकको करदाता सेवा कार्यालयले सेवा दिने पहिलो स्थानीय तह बनेको छ । अर्थ एवं सङ्घीय मामिला तथा सामान्य प्रशासनमन्त्री रामेश्वरप्रसाद खनालले बुधबार गाउँपालिकाको सभा हलमा आयोजित कार्यक्रममा सेवा शुभारम्भ गर्नुभयो । त्यस अवसरमा उहाँले प्रशासनिक सङ्घीयतासँगै वित्तीय सङ्घीयतालाई संस्थागत गर्दै लानुपर्नेमा जोड दिनुभयो । मन्त्री खनालले जेनजी विद्रोहपछि प्रणालीगत सुधार सुरु भएको चर्चा गर्दै भ्रष्टाचार नियन्त्रण र सुशासन सरकारको पहिलो काम भएको उल्लेख गर्नुभयो । उहाँले भन्नुभयो, “आन्तरिक राजस्व कार्यालयबाट दिने सेवा गाउँपालिकाबाट सुरुवात भएको छ । यो वित्तीय सङ्घीयतामा सुधारको एउटा खुड्किलो मात्र हो । अब स्थानीय करदातालाई प्रोत्साहन गर्ने, पानमा सहभागी गराउने, कर शिक्षा दिनेलगायतका थुप्रै काम गर्नु पर्छ ।” मन्त्री खनालले प्रशासनिक सङ्घीयतामा अझै सुधार नभएको बताउँदै स्थानीय तहका प्रमुख, उपप्रमुख, अध्यक्ष, उपाध्यक्षले प्रमुख प्रशासकीय अधिकृत नपाएको, बेलै नभई सरुवा भएको लगायतका समस्या लिएर आउने गरेको सुनाउनुभयो । मन्त्री खनालले गाउँ गाउँमा करदाता सेवा सुरु भएपछि करदाताको लागत, समय र झन्झट घट्ने बताउनुभयो । यो सेवा क्रमशः देशभर सुरु हुने बताउँदै उहाँले केराबारी गाउँपालिका देशकै भाग्यमानी गाउँपालिका भएको उल्लेख गर्नुभयो । मन्त्री खनालले कर सेवा शुभारम्भ गर्दै दी भ्वाइस क्याफे एन्ड रेस्ट्रोका सञ्चालक पवित्रा खवासलाई व्यावसायिक प्रमाणपत्र र चित्रकुमार तामाङलाई पाना नम्बरको प्रमाणपत्र प्रदान गर्नुभयो । केराबारी गाउँपालिकाका अध्यक्ष सुमन मिरिङचिङ (मगर) को अध्यक्षतामा भएको कार्यक्रममा अर्थ मन्त्रालयका राजस्व सचिव भुपाल बराल, आन्तरिक राजस्व कार्यालय विराटनगरका प्रमुख कर अधिकृत केशवकुमार उप्रेतीलगायतले बोल्नुभएको थियो ।",
      "link": "https://gorkhapatraonline.com/news/185140",
      "image": "https://gorkhapatraonline.com/storage/media/325773/conversions/khanal-मन्त्री-खनाल-कार्यक्रममा-बोल्दै-original-thumb.jpg"
    },
    {
      "slug": "185139",
      "title": "ग्लोबल आइएमईले साना उद्यमीलाई सघाउने",
      "timestamp": 1766620800000,
      "source": "gp",
      "content": "ग्लोबल आइएमई बैङ्क र डिएआई उदय परियोजनाबिच कोशी प्रदेशका साना तथा लघु उद्यमीलाई वित्तीय पहुँचका लागि सहकार्य गर्ने भएको छ ।   बुधबार सम्पन्न यससम्बन्धी सम्झौता अनुसार डिएआई उदय परियोजनाले छनोट गरेका उद्यम तथा व्यवसायले ग्लोबल आइएमई बैङ्कको कोशी प्रदेशका सम्पूर्ण शाखा कार्यालयबाट सहज रूपमा कर्जा पाउने छन् ।",
      "longContent": "गोरखापत्र समाचारदाताकाठमाडौँ, पुस १० गते । ग्लोबल आइएमई बैङ्क र डिएआई उदय परियोजनाबिच कोशी प्रदेशका साना तथा लघु उद्यमीलाई वित्तीय पहुँचका लागि सहकार्य गर्ने भएको छ । बुधबार सम्पन्न यससम्बन्धी सम्झौता अनुसार डिएआई उदय परियोजनाले छनोट गरेका उद्यम तथा व्यवसायले ग्लोबल आइएमई बैङ्कको कोशी प्रदेशका सम्पूर्ण शाखा कार्यालयबाट सहज रूपमा कर्जा पाउने छन् ।नेपाल सरकार तथा स्विट्जरल्यान्ड सरकारको द्विपक्षीय पहलस्वरूप कोशी प्रदेशको आर्थिक मामिला तथा योजना मन्त्रालयको प्राविधिक सहयोगमा कोशी प्रदेशका सम्पूर्ण जिल्लामा डिएआई–उदय परियोजनाले कार्य गर्दै आइरहेको छ । यससम्बन्धी समझदारीपत्रमा बुधबार बैङ्कका प्रमुख कार्यकारी अधिकृत सुरेन्द्रराज रेग्मी र परियोजनाका चिफ अफ पार्टी अरुण रानाले हस्ताक्षर गर्नुभएको छ ।समझदारीपश्चात् कोशी प्रदेशमा सञ्चालित विभिन्न साना तथा लघु व्यवसायलाई सहज रूपमा कर्जा प्रवाह हुने र लगानीको अभावले व्यवसाय विस्तार गर्न असमर्थ उद्यम तथा उद्यमीको व्यवसाय विस्तारसँगै रोजगारी वृद्धि हुने विश्वास बैङ्कले लिएको छ ।डिएआई उदय परियोजनाले कोशी प्रदेशमा नवीकरणीय ऊर्जा, कृषि प्रशोधन, सूचना प्रविधि, पर्यटन तथा उत्पादनमूलक उद्योगलगायतका व्यवसायलाई कर्जाको उपलब्धता तथा व्यावसायिक उन्नतिका लागि वित्तीय स्रोतमा सहज वातावरण बनाइरहेको छ ।  ग्लोबल आइएमई बैङ्क देशका ७७ वटै जिल्लामा शाखा सञ्जाल छन् । बैङ्कका ३५२ शाखा कार्यालय, ३८४ एटिएम, १५० शाखारहित बैङ्किङ सेवा, ६८ एक्सटेन्सन तथा राजस्व सङ्कलन काउन्टर र तीन वटा वैदेशिक प्रतिनिधि कार्यालयसहित एक हजारभन्दा बढी सेवा केन्द्रमार्फत ग्राहकलाई उत्कृष्ट सेवा प्रदान गर्दै आएको छ ।",
      "link": "https://gorkhapatraonline.com/news/185139",
      "image": "https://gorkhapatraonline.com/storage/media/325772/conversions/121-original-thumb.jpg"
    },
    {
      "slug": "185128",
      "title": "नागरिक लगानी कोषले पाँच प्रतिशत बोनस सेयर दिने",
      "timestamp": 1766534400000,
      "source": "gp",
      "content": "नागरिक लगानी कोषको ३१औँ वार्षिक साधारणसभा पुस ३० गते आयोजना हुने भएको छ । साधारणसभा कोषको आफ्नै भवन परिसरमा सञ्चालन हुने जनाइएको छ ।",
      "longContent": "काठमाडौं, पुस ९ गते । नागरिक लगानी कोषको ३१औँ वार्षिक साधारणसभा पुस ३० गते आयोजना हुने भएको छ । साधारणसभा कोषको आफ्नै भवन परिसरमा सञ्चालन हुने जनाइएको छ ।साधारणसभामा कोषको आर्थिक वर्ष २०८१/८२ को आम्दानी बाँडफाँटसम्बन्धी हिसाब विवरण पारित गर्ने एजेन्डा रहेको छ । उक्त विवरणअनुसार पाँच प्रतिशत बोनस सेयर र आठ प्रतिशत नगद लाभांश वितरण प्रस्ताव सभामा प्रस्तुत गरिने छ । कोषले बुधबार जारी गरेको प्रेस नोटमा सो कुरा उल्लेख छ । त्यसैगरी, साधारणसभाले सञ्चालक समितिमा सेयरधनीको तर्फबाट एकजना सञ्चालकको निर्वाचन गर्ने कार्यतालिकासमेत रहेको नागरिक लगानी कोषले जनाएको छ ।कोषले साधारण सभामार्फत वार्षिक प्रतिवेदन, वित्तीय विवरण तथा आगामी कार्यदिशासम्बन्धी विषयमा छलफल गरी आवश्यक निर्णय लिने जनाएको छ ।",
      "link": "https://gorkhapatraonline.com/news/185128",
      "image": "https://gorkhapatraonline.com/storage/media/325757/conversions/Cit-Building-original-thumb.jpg"
    },
    {
      "slug": "185111",
      "title": "नेपालगन्ज नाकाबाट ३० अर्बभन्दा बढीको आयात",
      "timestamp": 1766534400000,
      "source": "gp",
      "content": "नेपालगन्ज नाका हुँदै चालु आर्थिक बर्षको पाँच महिनामा ३० अर्बभन्दा बढीको मालसामान आयात भएको छ । नेपालगन्ज भन्सार कार्यालयको तथ्याङ्क अनुसार चालु आर्थिक बर्ष २०८२–८३ को मङ्सिर मसान्तसम्म ३० अर्ब ६६ करोड ८९ लाख ९० हजार रुपियाँ मूल्य बराबरको वस्तु तथा सामान आयात भएको हो ।",
      "longContent": "सिराज खाननेपालगन्ज, पुस ९ गते । नेपालगन्ज नाका हुँदै चालु आर्थिक बर्षको पाँच महिनामा ३० अर्बभन्दा बढीको मालसामान आयात भएको छ । नेपालगन्ज भन्सार कार्यालयको तथ्याङ्क अनुसार चालु आर्थिक बर्ष २०८२–८३ को मङ्सिर मसान्तसम्म ३० अर्ब ६६ करोड ८९ लाख ९० हजार रुपियाँ मूल्य बराबरको वस्तु तथा सामान आयात भएको हो । गत आर्थिक बर्ष २०८१–८२ को सोही अवधिमा २९ अर्ब ८ करोड ४५ लाख ४४ हजार रुपियाँ मूल्य बराबरको मालसामान आयात भएको थियो । नेपालगन्ज भन्सार कार्यालयबाट चालु आवको पाँच महिनामा एक अर्ब १ करोड ६३ लाख ८९ हजार रुपियाँ बराबरको मालसामान निर्यात भएको छ । अघिल्लो आवको सोही अवधिमा ८८ करोड ६८ लाख ८२ हजार बराबरको मालसामान निर्यात भएको थियो ।चालु आर्थिक बर्षको पाँच महिनामा नेपालगन्ज भन्सार कार्यालयबाट कुल ३१ अर्ब ६८ करोड ५३ लाख ७९ हजार रुपियाँ बराबरको कारोबार भएको छ । अघिल्लो आवको सोही अवधिमा २९ अर्ब ९७ करोड १४ लाख २६ हजार बराबरको कारोबार भएको थियो ।नेपालगन्ज भन्सार कार्यालयबाट हुने व्यापारघाटा अघिल्लो आव र चालु आवको पाँच महिनाको अवधिमा उस्तै रहेको छ । अघिल्लो आवको पाँच महिनामा व्यापार घाटा ९७ प्रतिशत रहेकोमा चालु आवमा व्यापार घाटा ९६.६८ रहेको छ ।नेपालगन्ज भन्सार कार्यालयको अनुसार चालु आवको पाँच महिनामा सात अर्ब ६५ करोड १९ लाख ९० हजार रुपियाँ भन्सार राजस्व संकलन भएको छ । जुन मङ्सिर महिनाको लक्ष्यको ८३.४५ प्रतिशत हो । चालु आवको कुनै पनि महिनामा नेपालगन्ज भन्सार कार्यालयले निर्धारित मासिक लक्ष्य हासिल गर्न सकेको छैन ।नेपालगन्ज भन्सार कार्यालयको तथ्यांकअनुसार अघिल्लो आर्थिक बर्ष २०८१–८२ को साउनमा लक्ष्यको ७३.६७ प्रतिशत, भदौं महिनामा लक्ष्यको ६६.६२ प्रतिशत, असोजमा ६६.९१ प्रतिशत, कात्तिकमा ७६.४४ प्रतिशत र मङ्सिरमा ७६.२७ प्रतिशत राजस्व संकलन भएकोमा चालु आर्थिक बर्षको क्रमशः उक्त महिनामा मासिक लक्ष्यको ७४.१४ प्रतिशत, ६९.७७ प्रतिशत, ८७.८३ प्रतिशत, ७२.३० र ८३.४५ प्रतिशत राजस्व संकलन भएको छ ।",
      "link": "https://gorkhapatraonline.com/news/185111",
      "image": "https://gorkhapatraonline.com/storage/media/325727/conversions/nepalgunj-bhansar-ICP-original-thumb.jpg"
    },
    {
      "slug": "185104",
      "title": "नेप्से परिसूचक सामान्य अङ्कले बढ्यो",
      "timestamp": 1766534400000,
      "source": "gp",
      "content": "नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ। आज नेप्से परिसूचक एक दशमलव ३७ अङ्कले बढेर दुई हजार ५८५ दशमलव ८७ को बिन्दुमा कायम भएको हो।",
      "longContent": "काठमाडौँ, पुस ९ गते। नेपाल स्टक एक्सचेञ्ज (नेप्से) परिसूचकमा सामान्य अङ्कको सुधार देखिएको छ। आज नेप्से परिसूचक एक दशमलव ३७ अङ्कले बढेर दुई हजार ५८५ दशमलव ८७ को बिन्दुमा कायम भएको हो। आज ३३४ कम्पनीको ७२ लाख २४ हजार ९१७ कित्ता शेयर ६२ हजार ७६८ पटक खरिदबिक्री हुँदा रु तीन अर्ब २२ करोड ४६ लाख ६४ हजार ६६३ दशमलव ४५ को कारोबार भएको छ।आजको कारोबारमा इन्फिनिटी लघुवित्त वित्तीय संस्था लिमिटेडको शेयर मूल्य सबैभन्दा बढी पाँच पाँच दशमलव ३२ प्रतिशतले बढेको छ। सबैभन्दा बढी ग्रामीण विकास लघुवित्त वित्तीय संस्था लिमिटेडको शेयर मूल्य चार दशमलव २६ प्रतिशतले घटेको छ।कारोबार रकमका आधारमा आज सबैभन्दा बढी एसवाई प्यालन नेपाल लिमिटेडको रु १४ करोड ४९ लाख ३५ हजार ३८३ बराबरको शेयर किनबेच भएको छ। कारोबार भएका शेयर सङ्ख्याका आधारमा सबैभन्दा बढी तेह्रथुम पावर कम्पनी लिमिटेडको दुई लाख ६२ हजार ५८५ कित्ता शेयर खरिदबिक्री भएको छ।",
      "link": "https://gorkhapatraonline.com/news/185104",
      "image": "https://gorkhapatraonline.com/storage/media/325719/conversions/Stock-exchange-original-thumb.jpg"
    },
    {
      "slug": "185505",
      "title": "बालुवाटार बैठक : निर्वाचनमा जान सबै दल तयार",
      "timestamp": 1766793600000,
      "source": "gp",
      "content": "फागुन २१ गतेका लागि तोकिएको निर्वाचनमा सहभागी हुन प्रमुख राजनीतिक दल तयार भएका छन्।",
      "longContent": "काठमाडौँ, पुस १२ गते । फागुन २१ गतेका लागि तोकिएको निर्वाचनमा सहभागी हुन प्रमुख राजनीतिक दल तयार भएका छन्।शनिबार प्रधानमन्त्री सुशीला कार्कीले बालुवाटारमा बोलाउनुभएको बैठकमा प्रमुख तीन दलका शीर्ष नेताले निर्वाचनमा जाने प्रतिबद्धता व्यक्त गर्नुभएको हो।बैठकपछि नेपाली कांग्रेसका सभापति एवं पूर्वप्रधानमन्त्री शेरबहादुर देउवाले भन्नुभयो, ‘सबै राजनीतिक दल चुनावमा जान तयार भएका छौँ। कांग्रेस पनि रेडी छ। एमाले पनि रेडी छ । अरु दल पनि रेडी छन् । सरकारले सुरक्षाको वातावरण मिलाउनुपर्छ ।’  बैठकमा नेकपा एमालेका अध्यक्ष एवं पूर्वप्रधानमन्त्री केपी शर्मा ओली, नेपाली कम्युनिस्ट पार्टीका संयोजक पुष्पकमल दाहाल ‘प्रचण्डले पनि निर्वाचनमा सहभागी हुने प्रतिबद्धता व्यक्त गर्नुभयो।",
      "link": "https://gorkhapatraonline.com/news/185505",
      "image": "https://gorkhapatraonline.com/storage/media/326332/conversions/kp-sharma-oli-prachanda-original-thumb.jpg"
    },
    {
      "slug": "185503",
      "title": "बालुवाटारमा प्रधानमन्त्रीले शीर्ष नेतालाई भन्नु भयो : यो घर तपाईंहरूकै हो",
      "timestamp": 1766793600000,
      "source": "gp",
      "content": "छलफलमा सहभागी नेतालाई सम्बोधन गर्नुहुँदै उहाँले भन्नु भयो, ‘यो घर तपाईंहरूकै हो। म त न्याय क्षेत्रको मान्छे। राष्ट्रपतिज्यूबाट चुनाव गराउने कार्यादेश पाए बमोजिम हामी चुनावको तयारी गरिरहेका छौँ।’",
      "longContent": "काठमाडौँ, पुस १२ गते । प्रधानमन्त्री सुशीला कार्कीले बालुवाटार प्रमुख दलका शीर्ष नेतासँग छलफल गर्नु भएको छ । छलफलमा सहभागी नेतालाई सम्बोधन गर्नुहुँदै उहाँले भन्नु भयो, ‘यो घर तपाईंहरूकै हो। म त न्याय क्षेत्रको मान्छे। राष्ट्रपतिज्यूबाट चुनाव गराउने कार्यादेश पाए बमोजिम हामी चुनावको तयारी गरिरहेका छौँ।’ बालुवाटार पुग्नुभएका कांग्रेसका सभापति शेरबहादुर देउवा, नेकपा (एमाले)का अध्यक्ष केपी शर्मा ओली र नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’लाई स्वागत गर्दै उहाँले यस्तो बताउनु भएको हो । ‘मेरो निमन्त्रणलाई स्वीकार गरी यहाँहरू आइदिनुभयो, धेरै धन्यवाद र स्वागत छ’, उहाँले भन्नुभयो, ‘मैले यहाँहरूलाई बोलाएर बिन्ती गर्न खोजेको के भने यो निर्वाचन जसरी पनि सफल पारौँ। सबै यसमा सहभागी हुनु पर्छ। तपाईंहरू निर्वाचनका लागि तयार हुनुहुन्छ भन्ने नै मैले देखेकी छु। त्यस्तो वातावरण बनिरहेको देख्छु। यो स्वागतयोग्य छ।’ प्रधानमन्त्री कार्कीले निर्वाचन आयोग र प्रहरी प्रशासनलाई आवश्यक स्रोत साधन उपलब्ध गराइसकेको जानकारी दिनु हुँदै अब अलमल नगरी राष्ट्रको भविष्य सम्झेर चुनाव सफल पार्नु पर्नेमा जोड दिनु भयो । चुनाव सफल पार्नु सबैको जिम्मेवारी भएको भन्दै उहाँले चुनाव सफल पार्न सहयोग गर्नकै लागि बालुवाटारमा शीर्ष नेतालाई निम्ता दिएको प्रष्ट पर्नु भयो। ‘हामीले निर्वाचन आयोग र प्रहरी प्रशासनलाई आवश्यक स्रोत साधन उपलब्ध गराएका छौँ। भनेजति नै स्रोत साधनको व्यवस्था गरेका छौँ। सुरक्षाकर्मीको मनोबल बढेको कुरा त यहाँहरूले पनि महसुस गर्नु भएकै होला। हामी त्यसरी काम गरिरहेका छौँ’, प्रधानमन्त्री कार्कीले भन्नु भयो, ‘अब कुनै अलमल नगरी यो राष्ट्रको भविष्य सम्झेर, स्थिर र दिगो लोकतन्त्रको सुनिश्चितताका लागि चुनाव सफल पारौँ। यो हामी सबैको जिम्मेवारी हो। यत्ति अनुरोध गर्न मैले यहाँहरूलाई आज निम्ता गरेकी हुँ।’",
      "link": "https://gorkhapatraonline.com/news/185503",
      "image": "https://gorkhapatraonline.com/storage/media/326307/conversions/meeting3-original-thumb.jpg"
    },
    {
      "slug": "185499",
      "title": "प्रधानमन्त्री कार्की र प्रमुख दलका शीर्ष नेताबिच छलफल",
      "timestamp": 1766793600000,
      "source": "gp",
      "content": "प्रधानमन्त्री सुशीला कार्की र प्रमुख तीन राजनीतिक दलका शीर्ष नेताबिच आगामी प्रतिनिधिसभा सदस्य निर्वाचनका विषयमा छलफल सुरु भएको छ ।",
      "longContent": "काठमाडौँ, पुस १२ गते । प्रधानमन्त्री सुशीला कार्की र प्रमुख तीन राजनीतिक दलका शीर्ष नेताबिच आगामी प्रतिनिधिसभा सदस्य निर्वाचनका विषयमा छलफल सुरु भएको छ ।प्रधानमन्त्री निवास बालुवाटारको बैठकमा  प्रधानमन्त्री कार्कीसँगै नेपाली कांग्रेसका सभापति शेरबहादुर देउवा, नेकपा (एमाले)का अध्यक्ष केपी शर्मा ओली र नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’ सहभागी हुनु हुन्छ । उक्त छलफल सरकारका प्रवक्ता एवम् सञ्चार तथा सूचना प्रविधिमन्त्री जगदीश खरेलले जानकारी दिनु भयो । जेनजी आन्दोलनपछि उत्पन्न राजनीतिक परिस्थितिलाई सहज तुल्याउँदै आगामी निर्वाचनलाई निर्धारित मितिमै सम्पन्न गर्न सरकारले दलहरूसँग निरन्तर वार्ता र संवाद अघि बढाएको हो । यसअघि शुक्रबार नेपाल सरकारका प्रवक्ता खरेलले प्रमुख राजनीतिक दलका शीर्ष नेताहरूलाई उहाँहरूको निवासमा पुगेर भेटवार्ता गर्नु भएको थियो ।\n\n\n पुस ९ गते राष्ट्रपति रामचन्द्र पौडेलको अगुवाइमा शीतल निवासमा छलफल भएपछि प्रमुख दलका शीर्ष नेतासँग छलफलको बाटो खुलेको हो ।  बैठकमा आगामी फागुन २१ गते तोकिएको प्रतिनिधि सभा निर्वाचन सुनिश्चित गर्न दलबिच सहमति जुटाउने प्रयास हुने अपेक्षा गरिएको छ । जेन–जी आन्दोलनपछि गठित अन्तरिम सरकारले निर्वाचनलाई मुख्य प्राथमिकतामा राखेर काम गरिरहेको छ।",
      "link": "https://gorkhapatraonline.com/news/185499",
      "image": "https://gorkhapatraonline.com/storage/media/326310/conversions/baluwatar-meeting-original-thumb.jpg"
    },
    {
      "slug": "185479",
      "title": "मेसिन विस्फोट  हुँदा एक जनाको मृत्यु, छ घाइते",
      "timestamp": 1766793600000,
      "source": "gp",
      "content": "रौतहटको  कटहरिया नगरपालिका ९ डुमरियामा रहेको ज्योती डिस्टिलरीमा भएको विस्फोट मा एक जनाको मृत्यु भएको छ भने छ जना घाइते भएका छन् ।",
      "longContent": "प्रवीण कुमार शर्मा रौतहट, पुस १२ गते । रौतहटको  कटहरिया नगरपालिका -९ डुमरियामा रहेको ज्योती डिस्टिलरीमा भएको विस्फोटमा एक जनाको मृत्यु भएको छ भने छ जना घाइते भएका छन् ।  शनिबार बिहान ८ः३० बजेको समयमा डिस्टिलरीमा रहेको बोइलर नाम गरेको मेसिन अचानक विस्फोट हुँदा डिस्टिलरीका कामदार रौतहट कटहरिया ८ का  ४५ वर्षीय लक्ष्मण राय यादवको  घटना स्थलमा मृत्यु भएको जिल्ला प्रहरी कार्यालय रौतहटका प्रवक्ता प्रहरी नायब उपरीक्षक बिष्णु प्रदिप बस्यालले जानकारी दिनुभयो । सोही घटनामा डिस्टिलरीमा काम गर्ने सोही ठाउँका ४५ बर्षिय रहमोद आलम, ३५ वर्षीय प्रमजित यादव, ५१ बर्षिय जगदिश यादव, ५५ बर्षिय बिगन यादव, ४० बर्षिय कैलाश माली र गरुडा नगरपालिका ९५ महमदपुर बस्ने ४० बर्षिय मुकेश यादव  घाइते भएको उहाँले बताउनुभयो । घाइतेहरूलाई उपचारको लागि बिरगञ्ज पठाइएको छ । घाइते मध्ये जगदिश यादव , मुकेश यादव र बिगन यादवको अवस्था गम्भीर रहेको जिल्ला प्रहरी कार्यालय रौतहटले जनाएको छ । घटनास्थलमा रहेको भौतिक संरचना पूर्ण रुपमा क्षतिग्रस्त भएको तथा घटनाको अनुसन्धान भइ रहेको जिल्ला प्रहरी कार्यालय रौतहटका प्रवक्ता प्रहरी नायव उपरीक्षक बस्यालले बताउनुभयो ।यसै बिच आम जनता पार्टीका अध्यक्ष प्रभु साहले कटहरिया ९ मा रहेको ज्योति डिस्टिलरीमा बोइलर बिस्फोटनमा परि मृत्यु हुनेलाई उचित क्षतिपूर्ति तथा घाइतेलाई उपचार सहितको क्षतिपूर्तिको माग गर्नु भएको छ । मिल सञ्चालकको लापरवाहीले भएको यस दुःखद घटनाको निष्पक्ष छानबिनको लागि उहाँले माग गर्नु भएको छ ।",
      "link": "https://gorkhapatraonline.com/news/185479",
      "image": "https://gorkhapatraonline.com/storage/media/326262/conversions/unnamed-original-thumb.jpg"
    },
    {
      "slug": "185478",
      "title": "गाडीको ठक्करबाट एक जनाको मृत्यु",
      "timestamp": 1766793600000,
      "source": "gp",
      "content": "गाडीको ठक्करबाट शनिबार बिहान घाइते भएका दैलेखको डङे्गेश्वर गाउँपालिका–५ का ४३ वर्षीय जङ्गबहादुर बुढाको उपचारका क्रममा मृत्यु भएको छ ।",
      "longContent": "काँक्रेविहार (सुर्खेत),  पुस १२ गते । गाडीको ठक्करबाट शनिबार बिहान घाइते भएका दैलेखको डङे्गेश्वर गाउँपालिका–५ का ४३ वर्षीय जङ्गबहादुर बुढाको उपचारका क्रममा मृत्यु भएको छ । वीरेन्द्रनगर नगरपालिका–१ टेम्पो पार्कको सडकमा उनलाई गाडीले ठक्कर दिएको थियो । प्रहरीका अनुसार मदिरा सेवन गरेका बुढा सडकमा सुतिरहेको अवस्थामा अज्ञात गाडीले ठक्कर दिँदा उनी गम्भीर घाइते हुनुभएको थियो ।  उहाँको प्रदेश अस्पतालमा उपचार गर्दागर्दै मृत्यु भएको जिल्ला प्रहरी कार्यालय सुर्खेतका सूचना अधिकारी तथा प्रहरी निरीक्षक दीपक मगराठीले जानकारी दिनुभयो । ठक्कर दिने गाडीको खोजी भइरहेको प्रहरीले जनाएको छ ।",
      "link": "https://gorkhapatraonline.com/news/185478",
      "image": "https://gorkhapatraonline.com/storage/media/326258/conversions/accident--original-thumb.jpg"
    },
    {
      "slug": "185477",
      "title": "रमणीय हेटौँडाको टोनी हेगन पार्क (फोटो फिचर)",
      "timestamp": 1766793600000,
      "source": "gp",
      "content": "हेटौँडा उपमहानगरपालिका–१० अन्तर्गत बसपार्क टीसीएन क्षेत्रमा निर्माण गरिएको टोनी हेगन पार्क पछिल्लो समय रमणीय तथा आकर्षक गन्तव्यका रूपमा विकसित हुँदै गएको छ ।",
      "longContent": "अनिल पराजुली    हेटौँडा, पुस १२ गते । हेटौँडा उपमहानगरपालिका–१० अन्तर्गत बसपार्क टीसीएन क्षेत्रमा निर्माण गरिएको टोनी हेगन पार्क पछिल्लो समय रमणीय तथा आकर्षक गन्तव्यका रूपमा विकसित हुँदै गएको छ । हेटौँडा आउने आगन्तुकका लागि पार्क विश्राम तथा समय बिताउने स्थान बनेको छ । बसपार्कसँगै सामाजिक विकास मन्त्रालय, स्वास्थ्य मन्त्रालय तथा मदन भण्डारी स्वास्थ्य विज्ञान प्रतिष्ठान नजिकै रहेको पार्कमा कार्यालयमा सेवा लिन आउने सेवाग्राहीका लागि पनि विश्रामस्थल बनेको छ । पहिले खाली जमिन रहेको क्षेत्रमा निर्माण गरिएको पार्कले सहरको सौन्दर्य थप्नुका साथै हरियाली प्रवर्द्धनमा समेत योगदान पुर्यायको छ ।स्विट्जरल्याण्डका नागरिक तथा हेटौँडा सहरका परिकल्पनाकार डा.टोनी हेगनको नाममा करिब डेढ बिघा क्षेत्रफलमा निर्माण गरिएको यस पार्क घुमफिर, थकाइ मार्ने र फुर्सदको समय बिताउने स्थानका रूपमा लोकप्रिय बन्दै गएको छ । शान्त वातावरण, फूलबारी, हरियाली र व्यवस्थित विश्रामस्थलले यहाँ पुग्ने आगन्तुकको मन लोभ्याउने गरेको छ । पार्कभित्र डा.हेगनको अर्धकदको सालिकसमेत निर्माण गरिएको छ ।बागमती प्रदेशको राजधानी हेटौँडामा रहेका पर्यटकीय गन्तव्यमध्ये टोनी हेगन पार्क पनि एक महत्वपूर्ण पर्यटकीय आकर्षणका रूपमा स्थापित हुँदै गएको छ ।डा.टोनी हेगन विश्वप्रसिद्ध भूगर्भविद् हुनुहुन्थ्यो । नेपालप्रति पुर्याउनुभएको योगदानको कदरस्वरूप तत्कालीन राजा वीरेन्द्रले उहाँलाई नेपालको मानार्थ नागरिकता प्रदान गर्नुभएको थियो । सन् १९१७ मा जन्मिएका हेगनको सन् २००३ मा निधन भएको हो ।नेपाल–स्विस परियोजनासँग आबद्ध रही उहाँले नेपालको भूगोल, समाज र सम्भावनाबारे गहिरो अध्ययन गर्नुभएको थियो । सन् १९५० मा विकास विज्ञका रूपमा नेपाल आउनुभएका हेगन वि।सं। २०१४ तिर हेटौँडा आइपुगेको मानिन्छ । भारतबाट पैदलै नेपाल प्रवेश गर्दै चुरियामाई क्षेत्र हुँदै हेटौँडा झरेका उहाँले सालको रूख भएको स्थानमा मानव बस्ती बस्न सक्ने धारणा अघि सार्दै आधुनिक हेटौँडाको परिकल्पना गर्नुभएको थियो ।",
      "link": "https://gorkhapatraonline.com/news/185477",
      "image": "https://gorkhapatraonline.com/storage/media/326338/conversions/Toni_Heagen_park_Hetauda-(8)-original-thumb.jpg"
    },
    {
      "slug": "185476",
      "title": "वर्षभन्दा दिन लामो रहस्यमयी उल्टो ग्रह शुक्र",
      "timestamp": 1766793600000,
      "source": "gp",
      "content": "सौर्यमण्डलमा अवस्थित आठ वटा ग्रहको आफ्नै विशेष प्रकारको आकृति संरचना एवं विशिष्टता रहेको छ । यी आठ वटा ग्रहमध्ये पनि सूर्यबाट दुरीका आधारमा दोस्रो ग्रह शुक्र अत्यधिक रहस्यमय एवं अन्य ग्रहको प्रकृतिभन्दा निकै पृथक् रहेको पाइन्छ ।",
      "longContent": "सौर्यमण्डलमा अवस्थित आठ वटा ग्रहको आफ्नै विशेष प्रकारको आकृति संरचना एवं विशिष्टता रहेको छ । यी आठ वटा ग्रहमध्ये पनि सूर्यबाट दुरीका आधारमा दोस्रो ग्रह शुक्र अत्यधिक रहस्यमय एवं अन्य ग्रहको प्रकृतिभन्दा निकै पृथक् रहेको पाइन्छ । प्राचीनकालदेखि अर्वाचीनकालसम्म यसका विविध विशेषता उजागर हुँदै आएका छन् । सायङ्कालीन समयमा सूर्यास्त हुँदै गर्दा या उषाकालीन समयमा पूर्व आकाशमा चम्किने मनमोहक ताराका रूपमा आमजनमानसले परिभाषित गर्ने यो अकाशीय पिण्ड तारा नभएर एक ग्रह हो । हिन्दुहरूको पौराणिक कथामा शुक्रलाई राक्षसहरूको गुरु शुक्राचार्यका रूपमा चित्रित गरिएको छ । ज्योतिषशास्त्रमा शुक्र ग्रहलाई भगवान् शुक्रको प्रतीकका रूपमा प्रस्तुत गर्दै यस राशिले सुखशान्ति, धन तथा समृद्धि ल्याउने ग्रहको प्रतीकका रूपमा मानिने गरिएको छ । सात वटा बारलाई विभिन्न ग्रहका नाममा राखिए अनुरूप शुक्रबारलाई शुक्रको नाममा राखिएको पाइन्छ । संस्कृतमा शुक्रको अर्थ शुक्राणु अर्थात् वीर्य हुन्छ; जुन जीवत्व तथा ऊर्जाको एक अर्को रूप हो । साथै प्रेम र सौन्दर्य कि रोमन देवीको नाममा यस ग्रहलाई अङ्ग्रेजीमा ‘भिनस’ भनिन्छ । त्यसैले अहिले पनि स्त्री र पुरुषको आपसी मिलनबाट हुने ‘यौन’ सम्बन्धी रोगहरूलाई ‘भेनरल डिजिज’ भनिन्छ । राति आकाश अवलोकन गर्दा चन्द्रमापछिको सबैभन्दा चम्किलो पिण्डका रूपमा शुशुक्र ग्रह रहेको छ । प्राचीन रूपमा हिन्दु, मिश्र, रोम जस्ता सभ्यताले समेत यस ग्रहलाई उषाकालीन तथा सायङ्कालीन ताराका रूपमा पूजा गर्दै आएको पाइन्छ ।  सूर्यबाट शुक्र ग्रहको दुरी लगभग १० करोड ८० लाख किलोमिटर रहेको छ । यस ग्रहले पृथ्वीबाट तीन करोड ८० लाख किलोमिटरदेखि २६ करोड १० लाख किलोमिटरको दुरीमा सूर्यको परिभ्रमण गरिरहन्छ । यसले गर्दा परिभ्रमण गर्ने क्रममा पृथ्वीको निकटस्थ आउँदा यो पृथ्वीको सबभन्दा नजिकको छिमेकी ग्रह हुन आउँछ । यस ग्रहको पिण्ड पृथ्वीको भन्दा केही कम अर्थात् ८२ प्रतिशत र व्यास पृथ्वीको भन्दा ९५ प्रतिशत मात्र छ । एउटा ग्रहले सूर्यको वरिपरि एक फन्को लगाउने समयलाई हामी त्यस ग्रहको वर्ष भन्छौँ । आफ्नो अक्षमा एक फन्को लगाउने समयलाई दिन भन्छौँ । शुक्र ग्रहको एउटा विचित्र कुरा के छ भने यसले सूर्यको वरिपरि एक फन्को लगाउन पृथ्वीको २२४ दिन बराबर समय लगाउँछ । आफ्नो अक्षमा एक फन्को लगाउन पृथ्वीको बराबर २४३ दिन लगाउँछ । त्यसैले गर्दा यसको २२४ दिनको वर्ष हुन्छ । २४३ पृथ्वीको दिन बराबर एक दिन हुन्छ अर्थात् शुक्र ग्रहमा वर्षभन्दा दिन लामो हुन्छ ।हामीले पृथ्वीबाट शुक्र ग्रह अवलोकन गर्दा चन्द्रमा जस्तै यसका पनि कलाहरू देखिन्छन् । यो पनि चन्द्रमा जस्तै पूर्णशुक्र, अर्धशुक्र तथा बालशुक्रका रूपमा विभिन्न आकृतिमा चन्द्रमा जस्तै देखिन्छ । शुक्र ग्रह पृथ्वी जस्तै एउटा ठोस धरातल भएको ग्रह हो । वैज्ञानिक रूपमा पृथ्वीसँग धेरै समानता भए पनि यसको वातावरण, सतहको स्थिति र तापक्रम अत्यन्तै उष्ण भएकाले यसमा जीवनको सम्भावना अत्यन्त न्यून छ । पृथ्वीको व्यास (आकार) १२७५६.२ किलोमिटर तथा शुक्र ग्रहको व्यास १२१०३.६ किलोमिटर रहेको छ । यसले यिनीहरूको आकार लगभग समान जस्तो रहेको देखाउँछ । पृथ्वीको वायुमण्डलमा नाइट्रोजन तथा अक्सिजनको बाहुल्य छ । शुक्र ग्रहमा कार्बनडाइअक्साइडको वायुमण्डल तथा सल्फ्युरिक एसिड जस्ता कडा अम्लका बादल छन् । शुक्र ग्रहको औसत तापक्रम ४५०० देखि ४७०० सम्म रहेको छ । यो यति उच्च तापक्रम हो कि यस तापक्रममा सिसा पनि सजिलैसँग पग्लिन्छ । यसको वायुमण्डलमा ९६ प्रतिशत कार्बनडाइअक्साइड साथै तीन प्रतिशत नाइट्रोजन र बाँकी एक प्रतिशत सल्फरडाइअक्साइड, पानीका अणुहरू तथा आर्गन आदि पदार्थ छन् । ग्रहलाई सल्फ्युरिक एसिडका बादलहरूले पूर्ण रूपमा छोपेको हुनाले ‘हरितगृह प्रभाव’ हुन गई सूर्यको तापक्रम शुक्र ग्रहभित्र प्रवेश गर्छ तर बाहिर निस्कन सक्दैन । यसले गर्दा यसमा अनियन्त्रित तरिकाले तापक्रम वृद्धि भएर एउटा नरक जस्तो उष्ण पारिस्थितिकीय प्रणाली उत्पन्न हुन जान्छ । शुक्र ग्रहको अध्ययन गर्ने क्रममा त्यहाँ ‘हरितगृह’ प्रभाव देखेपछि पृथ्वीमा पनि कार्बनडाइअक्साइडले हरितगृह प्रभाव पारिरहेको तथ्यलाई अध्ययन गर्न सहज हुनुका साथै यससँग सम्बन्धित विभिन्न तथ्य पनि उजागर भएका छन् । हरितगृह प्रभावले कसरी शुक्र ग्रहलाई अत्यधिक तप्त ग्रहमा परिणत गरेको छ । शुक्र ग्रहको अध्ययनले ‘हरितगृह प्रभाव’ ले एउटा ग्रहमा कस्तो डरलाग्दो स्थिति प्रादुर्भाव हुन सक्छ भन्ने तथ्य अध्ययन गर्न सहज भएको छ । साथै पृथ्वीमा पनि यस्तो भयावह स्थिति उत्पन्न नहोस् भनेर पृथ्वीको पारिस्थितिकीय प्रणालीको संरक्षणका लागि विशेष कदम चाल्न मानव प्रजातिलाई अभिप्रेरित गरेको छ । यसको अध्ययनबाट भविष्यमा पृथ्वीमा हरितगृह प्रभाव बढ्दै गएमा शुक्र ग्रह जस्तै पृथ्वी पनि एक निर्जीव ग्रहमा रूपान्तरण हुन सक्ने चेतावनीका रूपमा पनि रहन गएको छ । यी सब कारणले गर्दा शुक्र ग्रह सौर्यमण्डलको सबभन्दा तातो ग्रह पनि हो । सूर्यको सबभन्दा नजिकको ग्रह बुध ग्रहको तापक्रम पनि शुक्र ग्रहभन्दा कम रहेको छ । यसको अत्यधिक ताप, चाप र अम्लताले गर्दा यो पृथ्वीको भगिनी (सिस्टर प्लानेट) ग्रह भए पनि यहाँ जीवनको सम्भाव्यता अति न्यून छ ।शुक्रको सतहभन्दा ५०–७० किलोमिटर माथिसम्म रहेको सल्फ्युरिक एसिडको बादलले सूर्यबाट आएको प्रकाशलाई ठुलो मात्रामा परावर्तित गर्नाले शुक्र ग्रहलाई एउटा चम्किलो पिण्डका रूपमा देखिन गएको हो । त्यसै गरी यसको वायुमण्डलीय दबाब पनि पृथ्वीभन्दा ९३ गुणा बढी छ । यसले गर्दा यसमा जीवन त के हाम्रा सामान्य यानहरूसमेत रहन नसक्ने अवस्था छ । यस ग्रहमा विशाल मैदान, ठुला ठुला पहाड, ज्वालामुखी तथा ज्वालामुखीबाट प्रवाहित लावाबाट निर्मित ससाना पहाडहरू आदि छन् । पृथ्वीको निकटस्थ, ठोस धरातल, घनत्व, आकार र गुरुत्वाकर्षणमा सामीप्य रहे पनि वातावरण जीवनका लागि चरम अवस्थामा रहेकाले वैज्ञानिकहरूले शुक्र सतहभन्दा ५० किलोमिटरमाथिका बादलहरूको तापक्रम तथा दबाब पृथ्वीको ताप तथा दबाबको बराबर रहने हुनाले त्यहाँ सूक्ष्म जीवाणुहरूको सम्भाव्यता प्रबल हुन सक्ने केही वैज्ञानिकको धारणा रहँदै आएको छ । शुक्र ग्रहको वायुमण्डलको माथिल्लो तहमा चरम वातावरणमा बाँच्ने (इक्सट्रिमोफिल) सूक्ष्म जीव रहन सक्ने सम्भाव्यताबारे अध्ययन भइरहे पनि हालसम्म विवादरहित तथ्यहरू फेला पर्न सकेका छैनन् । सौर्यमण्डलका छ वटा ग्रह पश्चिमदेखि पूर्व अर्थात् घडी घुम्ने दिशाको उल्टो दिशामा सूर्यको वरिपरि घुम्छन् । शुक्र ग्रह ठिक उल्टो दिशामा अर्थात् पूर्वदेखि पश्चिम दिशामा सूर्यको वरिपरि घुम्ने गर्छ । यसको अर्थ शुक्र ग्रहमा सूर्य पश्चिममा उदाएर पूर्वमा अस्त हुन्छ; जब कि पृथ्वीमा सूर्य पूर्वमा उदाएर पश्चिममा अस्ताउने गर्छ । यसरी उल्टो घुम्ने प्रक्रियालाई प्रतिघुर्णनन् (रेट्रोग्रेड रोटेसन) भनिन्छ । शुक्र ग्रह किन अन्य ग्रहको तुलनामा उल्टो घुम्छ भन्नेबारे विभिन्न सिद्धान्त प्रतिपादन भए पनि सर्वमान्य सिद्धान्तको अद्यापि अभाव देखिन्छ । सौर्य निर्माणको प्रारम्भमा शुक्र ग्रह पनि पृथ्वी, बुध, मङ्गल, वृहस्पति, शनि जस्तै पश्चिमदेखि पूर्वमा अर्थात् घडी घुम्ने विपरीत दिशामा घुर्णनन् गर्ने गथ्र्याे तर कालान्तरमा कुनै खगोलीय घटनाले गर्दा यसको आफ्नो अक्षमा घुम्ने दिशामा परिवर्तन आएको मानिन्छ । खगोलीय वैज्ञानिकहरूको बिचमा सबभन्दा लोकप्रिय सिद्धान्त ‘महाकाय ठक्कर’ को सिद्धान्त बढी प्रचलित छ । यस अनुसार प्रारम्भिक सौर्यमण्डलको निर्माणपश्चात्को युगमा एक भीमकाय उल्का पिण्ड वा आदि ग्रह (ग्रह निर्माणका क्रममा रहेको पिण्ड) आएर शुक्र ग्रहसँग ठोकिएको अनुमान गरिन्छ । किनभने उक्त कालमा निष्फल ग्रहका भीमकाय पिण्डहरू सौर्यमण्डलमा निरन्तर रूपमा वृष्टि भइरहेको हुन्थ्यो । उक्त ठक्कर कति शक्तिशाली थियो भने त्यसले शुव्रm ग्रहको गतिलाई पूर्ण रूपमा परिवर्तित गरिदियो वा यसले पूर्ण रूपमा ग्रहलाई नै उल्टो बनाइदियो । यसले गर्दा ग्रहको घुम्ने दिशा नै पूर्ण रूपमा परिवर्तित हुन गयो । अर्को सिद्धान्त अनुसार यसमा निहित अत्यन्त भारी वायुमण्डल (पृथ्वीभन्दा ९० गुणा भारी वायुमण्डल) तथा सूर्यबाट निरन्तर रूपमा प्रवाहित ऊर्जाले वायुमण्डल अत्यधिक तातिनुका साथै सूर्य गुरुत्व प्रभावले गर्दा अन्यन्त शक्तिशाली ज्वारभाटा तथा शक्तिशाली वायुको प्रवाह सृजित भएर वायुमण्डलीय प्रवाह शुक्र ग्रहको गतिभन्दा पनि तीव्र रूपमा प्रवाहित हुन थालेपछि ग्रह र वायुमण्डलको शक्तिशाली घर्षणले गर्दा विपरीत बल (टर्क) उत्पन्न भएर लाखौँ वर्षको अवधिमा ग्रहको गति बिस्तारै कम हुँदै गई अन्त्यमा रोकिन गई कालान्तरमा बिस्तारै विपरीत दिशामा घुम्न थालेको अनुमान गरिन्छ । त्यही कारणले शुक्र ग्रहको आफ्नो अक्षमा घुम्ने गति पृथ्वीको तुलनामा ज्यादै कम छ र पृथ्वीले २४ घण्टामा घुमेर एक दिन बनाउँछ । शुक्र ग्रहमा एक दिन हुन पृथ्वीको २४३ दिन लाग्छ । शुक्र ग्रहको सुस्त गति हुनुमा अतीव सघन वायुमण्डलबाट निरन्तर रूपमा उत्पन्न घर्षणबल, सूर्यको उक्त भारी वायुमण्डलमा (चन्द्रमाले पृथ्वीमा पार्ने ज्वारको बल जस्तै) पर्ने ज्वारीय शक्ति तथा महाकाय टक्करबाट उत्पन्न प्रभावको असरले गर्दा यसको गति सुस्त भएको मानिन्छ । मानव सभ्यताले निरन्तर रूपमा शुक्र ग्रहको अन्वेषण गर्दै आइरहेको छ । तत्कालीन सोभियत सङ्घले ‘भेनेरा’ अभियान अन्तर्गत २० वटाभन्दा बढी यान उक्त ग्रहमा पठाए पनि धेरै जसो यान उच्च दबाबका कारण केही क्षणमै नष्ट भएका थिए । ‘भेनेरा मिसन’ अन्तर्गत शुक्र ग्रहमा अन्तरिक्ष यान प्रक्षेपण गरिए पनि भेनेरा–७ ले सन् १९७० मा शुक्र ग्रहमा अवतरण गरेर शुक्र ग्रहको चित्र पठाउन सफल भएको थियो । त्यसै गरी सन् १९८५ मा अमेरिकाले ‘मागेलान मिसन’ अन्तर्गत लगभग सम्पूर्ण शुक्र ग्रहलाई राडारबाट अध्ययन गरेर यसको नक्सा बनाउन सफल भएको थियो । यस अध्ययनबाट शुक्र सतहमा अत्यधिक रूपमा ज्वालामुखीय क्रियाकलाप रहेको पत्ता लाग्न गएको थियो । त्यसै गरी जापानबाट प्रक्षेपित यानले यस ग्रहको बादल तथा त्यहाँको हावापानी अध्ययन गर्न सफल भएको छ ।  भविष्यमा भारतको ‘आइएसआरओ’ तथा नासाले विभिन्न शुक्र मिसन सञ्चालन गर्न गइरहेका छन् । यी अध्ययनले शुक्र ग्रहको भौगोलिक इतिहास, यसको वायुमण्डल, मौसम आदिको अध्ययनका साथै विगतमा यसमा जीवन रहेको सम्भाव्यताबारे र स्वयम् सौर्यमण्डल तथा पृथ्वीको विकासक्रमबारे समेत धेरै प्रकाश पार्न सक्ने छ ।",
      "link": "https://gorkhapatraonline.com/news/185476",
      "image": "https://gorkhapatraonline.com/storage/media/326256/conversions/443-original-thumb.jpg"
    },
    {
      "slug": "185475",
      "title": "सहरमा कोदोको माग बढ्दै",
      "timestamp": 1766793600000,
      "source": "gp",
      "content": "बाजुराका दुर्गम गाउँ बस्तीका किसानले उत्पादन गरेको अर्गानिक कोदोको सहरमा माग बढ्दै गएको छ ।",
      "longContent": "शेरबहादुर सार्की बाजुरा , पुस  १२  गते । बाजुराका दुर्गम गाउँ बस्तीका किसानले उत्पादन गरेको अर्गानिक कोदोको सहरमा माग बढ्दै गएको छ ।  गाउँमा उत्पादन बढी हुने तर बिक्री भने सधैँ कम हुने गरेको यहाँको कोदो पछिल्लो समय सहरमा समेत माग हुन थालेपछी अहिले यहाँका किसान  पनि निकै खुसी हुने गरेका छन् । भिरालो तथा पाखो जमिनमा प्रसस्त मात्रामा उत्पादन हुने गरेको कोदो यसरी अहिले सहरका विभिन्न ठाउँबाट माग बढ्द थालेपछी किसान पनि कोदो खेतीमा निकै आकर्षित हुने गरेका हुन् । बाजुरामा जेठ , असार र साउनको महिनामा समेत कोदो लगाउँने गर्छन् । जेठमा लगाएको कोदो भदौमा पाक्न सुरु हुन्छ भने असार साउनमा लगाएको भने कोदो मङ्सिरमा पाक्छ । यहाँका किसानले गाई गोरु भैँसी भेडाबाख्राको गौत गोबरको मल प्रयाग गरेर कोदो उत्पादन गर्छन् । गाउँमा यसरी उत्पादन गरेको अर्गानिक कोदो स्वास्थ्यका लागि निकै लाभदायिक हुने गरेकोले पछिल्लो समय देशका विभिन्न सहर देखि माग हुने गरेको हिमाली गाउँपालिका –६ का सुरिता रोकायाले बताउनुहुन्छ ।  उहाँले भन्नुभयो, “गाउँमा पहिला देखि अहिले सम्म धेरै कोदो उत्पादन हुन्छ । पहिला कोदो कतै बिक्री हुँदैन थियो । त्यसैले किसान पनि कम कोदो लगाउँथे । अहिले यहाँको कोदो किन्नका लागि सहर देखि नै व्यापारी गाउँमा आउने गरेपछि पछिल्लो समय कोदो बढी लगाउँने गर्छौ  ।”कोदो खेतीले नै यहाँका किसानको जिविकोपार्जनमा टेवा पुग्ने देखिएकोले अहिले यहाँका आधिकांश पालिकाले समेत किसानलाई कोदो उत्पादनमा बढी जोड दिन थालेको छ । त्यति मात्र होइन अहिले यहाँका आधिकांश विद्यालयहरूमा बालबालिकाहरूको दिवा खाजामा समेत कोदोको परिकार अनिर्वाय गरेको छ । गाउँमै कोदो खपत हुने र त्यसैमा सहरका विभिन्न ठाउँ देखि व्यापारी कोदो किन्न गाउँमै आउने गरेकोले यती बेला यहाँका किसानलाई आर्थिक रुपमा निकै सहज हुने गरेको रोकायाले बताउनुभयो । कोदो स्वास्थ्यका लागि निकै उपयोगी छ । कोदोमा कार्बोहाइड्रेट, प्रोटिन, फाइबर, भिटामिन, क्याल्सियम, म्याग्नेसियम, आइरनजस्ता खनिजको प्रचुरता बढी भएकाले स्वास्थ्यका लागि उपयोगी मानिन्छ । गत वर्ष मात्र बाजुराको तल्लो क्षेत्रबाट झण्डै दुइ ट्रक भन्दाबढी अर्गानिक कोदो अत्तरिया , धनगढी , महेन्द्रनगर , नेपालगञ्ज र काठमाण्डौ लगायतका ठूला सहर बिक्री भएको बुढीगङ्गा नगरपालिका –१० फुलोटका वरिष्ट कृषक तथा कोदो व्यापारी भोलाराम जैशीले बताउनुभयो । उहाँले भनुभयो, “हिमाली,जगनाथ, स्वामीकार्तिक, बुढीनन्दा, बडीमालिका गौमुल, बुढीगङ्गा खप्तडछेडेदह र त्रिवेणीलगायतका विभिन्न ठाउँमा कोदो उत्पादन हुन्छ । यहाँ उत्पादन हुने कोदो अर्गानिक हो । हामीले पनि एक किलोलाई तीस रुपियाँमा खरिद गरि सहरमा पठाएका हौ ।”पहिला गाउँमा सडक थिएन । बोकेर लान सकिदैन थियो । भाडा बढी लाग्थ्यो । अहिले यहाँका प्रत्येक गाउँ बस्तीमा सडक पुगेका छन् । अनी हामीलाई पनि गाडी लिएर उनीहरुको घरमै जान सहज भएकोले यती बेला यहाँको कोदो सहरमा पुग्ने गरेको जैशीले बताउनुभयो । कोदो खेती स्थानीयको जीविकोपार्जन गर्न सहज देखिएकाले अहिले स्थानीय तहले पनि कोदो खेतीमा उत्प्रेरित गर्दै आएका छन्  । यस जिल्लामा दुई लाख ३० हजार ३७ हेक्टर जमिनमध्ये २२ हजार हेक्टर खेतीयोग्य छ । त्यसमध्ये पाँच हजार २३५ हेक्टर जमिन वर्षभरि सिँचाइ सुविधा उपलब्ध छ । त्यसमा कोदो खाद्यान्न उत्पादनको योगदान २२.६२ प्रतिशत मात्र रहेको कृषि ज्ञान केन्द्रका प्रमुख जसिराम साहनीले बताउनुभयो ।",
      "link": "https://gorkhapatraonline.com/news/185475",
      "image": "https://gorkhapatraonline.com/storage/media/326253/conversions/बाजुराकाे-अर्गानिक-काेदाे-original-thumb.jpg"
    },
    {
      "slug": "185473",
      "title": "लागुऔषध मुद्दामा कैद भुक्तान गरिरहेका फरार व्यक्ति पक्राउ",
      "timestamp": 1766793600000,
      "source": "gp",
      "content": "लागुऔषध मुद्दामा पुर्पक्ष कैद सजाय कायम भई कैद भुक्तान गरिरहेका एक जना फरार व्यक्तिलाई प्रहरीले बलम्बुबाट पक्राउ गरी सार्वजनिक गरेको छ ।",
      "longContent": "काठमाडौँ, पुस १२ गते । लागुऔषध मुद्दामा पुर्पक्ष कैद सजाय कायम भई कैद भुक्तान गरिरहेका एक जना फरार व्यक्तिलाई प्रहरीले बलम्बुबाट पक्राउ गरी सार्वजनिक गरेको छ । पक्राउ पर्नेमा सिन्धुली जिल्लाको फिक्कल गाउँपालिका–६ निवासी २६ वर्षीय राहुल तामाङ रहेको काठमाडौँ उपत्यका अपराध अनुसन्धान कार्यालयले जनाएको छ । तामाङ लागुऔषध मुद्दामा दोषी ठहर भई गत भदौ ५ गतेदेखि कारागार कार्यालय सिन्धुलीमा कैद भुक्तान गरिरहेका थिए । तर, गत भदौ २४ गते सिन्धुलीमा भएको प्रदर्शनका क्रममा उहाँ कारागारबाट फरार भएका कार्यालयका प्रवक्ता एवं प्रहरी उपरीक्षक काजीकुमार आचार्यले जानकारी दिनुभयो ।उहाँले भन्नुभयो, “लागुऔषध मुद्दामा पुर्पक्ष कैद सजाय कायम भई कैद भुक्तान गरिरहेका तामाङ कारागारबाट भागी फरार भएका थिए । पछिल्लो समय उनले पुनः लागुऔषधको बिक्री वितरण गरिरहेको भन्ने विशेष सूचनाको आधारमा खोजतलास तीव्र पारिएको थियो । सोही क्रममा चन्द्रागिरि नगरपालिका–१०, बलम्बु क्षेत्रबाट उनलाई पक्राउ गरिएको हो ।”प्रहरीले तामाङको साथबाट ठूलो मात्रामा लागुऔषधजन्य ‘इन्जेक्सन’समेत बरामद गरेको जनाएको छ । बरामद लागुऔषधमा डाइजोपाम इन्जेक्सन १५ थान, प्रोमेथाजिन हाइड्रोक्लोराइड इन्जेक्सन १८ थान तथा बुप्रेनोर्फिन इन्जेक्सन १७ थान रहेका छन् । प्रहरीका अनुसार तामाङ यसअघि पनि पटक-पटक लागुऔषधसम्बन्धी अपराधमा संलग्न रहेका थिए । उहाँविरुद्ध २०७८ साउन २९ गते प्रहरी वृत्त थानकोटमा लागुऔषध मुद्दा दर्ता भएको थियो भने २०८२ असार १३ गते प्रहरी कार्यालय सिन्धुलीमा पनि लागुऔषधसम्बन्धी मुद्दा दर्ता भएको अभिलेखमा उल्लेख छ । यसका साथै, गच भदौ २४ को प्रदर्शनका क्रममा कारागारबाट भागी फरार भएको विषयमा समेत छुट्टै मुद्दा दर्ता गरिएको प्रहरीले जनाएको छ । लागुऔषधको अवैध कारोबार समाजका लागि गम्भीर चुनौती बन्दै गएको उल्लेख गर्दै प्रहरीले यस्ता गतिविधिमा संलग्न जो-कोहीलाई कानुनी दायरामा ल्याइने स्पष्ट पारेको छ ।प्रहरी उपरीक्षक आचार्यले लागुऔषध नियन्त्रणका लागि नियमित निगरानी, सूचनाको आदानप्रदान र कडाइका साथ कारबाही जारी रहने बताउनुभयो ।रासस",
      "link": "https://gorkhapatraonline.com/news/185473",
      "image": "https://gorkhapatraonline.com/storage/media/326251/conversions/handcuffs-original-thumb.jpg"
    },
    {
      "slug": "185472",
      "title": "तीन महिनाअघि कटान भएको सडक अझै बनेन",
      "timestamp": 1766793600000,
      "source": "gp",
      "content": "सर्लाहीको कौडेना गाउँपालिका–३, पर्सा टोलमा पूर्वपश्चिम हुलाकी सडक कटान भएको तीन महिना भइसक्दा समेत अझै निर्माण हुन सकेको छैन् ।",
      "longContent": "जनार्जन खत्रीसर्लाही, पुस १२ गते । सर्लाहीको कौडेना गाउँपालिका–३, पर्सा टोलमा पूर्वपश्चिम हुलाकी सडक कटान भएको तीन महिना भइसक्दा समेत अझै निर्माण हुन सकेको छैन् । भीषण वर्षापछि गएको असोज १९ गते लखन्देहीखोलामा आएको बाढीले पक्की सडक बगाएर क्षति पुर्याएको थियो । त्यसबेला सडक कटान भएको तीन दिनपछि अस्थायी डाइसर्भन निर्माण गरेर हुलाकी राजमार्ग सुचारु भएको थियो । साँघुरो डाइभर्सनबाट उखु बोकेका गाडी तथा अन्य मालवाहक सवारी वारपार गर्न समस्या परेको स्थानीयले गुनासो गरेका छन् । कौडेना गाउँपालिकासहितका सर्लाहीको दक्षिणपश्चिम भेगमा पर्ने गोडैता नगरपालिका, बलरा नगरपालिका, विष्णु गाउँपालिका, धनकौल गाउँपालिका र रामनगर गाउँपालिकाका बासिन्दा पूर्वपश्चिम हुलाकी सडक भएर सदरमुकाम मलङ्गवासम्म आउजाउ गर्दै आइरहेका छन् । हुलाकी सडक निर्देशनालय, योजना कार्यालय जनकपुरले बाढीले सडक कटान गरेको यस ठाउँमा अब कलभर्ट निर्माण गर्ने भएको छ । कलभर्ट निर्माणका लागि एक साताअघि ठेक्का आह्वान भइसकेको कार्यालयले जनाएको छ ।  यस ठाउँमा वर्षायामको पानी निकास नहुँदा वर्षेनी सडक नै कटान गर्ने गरेकाले अब मल्टिसेल बक्स कलभर्ट निर्माण गर्न लागिएको हुलाकी सडक निर्देशनालय, योजना कार्यालय जनकपुरका सूचना अधिकारी एवं इन्जिनियर रञ्जित यादवले जानकारी दिनुभयो । उहाँका अनुसार २७ मिटर लामो कलभर्ट निर्माणका लागि पुस ४ गते ठेक्का आह्वान गरिएको छ । आगामी असारसम्ममा कलभर्ट निर्माण गर्ने गरी ठेक्काको सूचना आह्वान गरिएको इन्जिनियर यादवले बताउनुभयो । “आगामी बर्खाअघि नै कलभर्ट बनाउने योजनासहित सडक विभागको निर्देशनअनुसार कार्यालयबाटै सूचना निकालिएको छ,” इन्जिनियर यादवले भन्नुभयो, “यो ठाउँमा बारम्बार बाढी आएर सडकमा क्षति गर्ने भएकाले अब पानीको उचित निकास हुने गरी कलभर्ट निर्माण गर्न लागेका हौँ ।”कौडेना गाउँपालिकाका अध्यक्ष रुपेश कुमार (बब्लु) ले अहिले डाइभर्सनबाट दुःखसुख आउजाउ गर्न मिलिरहे पनि वर्षायामअघि कलभर्ट बनाइसक्न हुलाकी सडक आयोजनालाई घचघच्याइरहेको बताउनुभयो । कार्यालयले बर्खाअघि नै कलभर्ट बनिसक्ने भन्दै आश्वस्त पारेको उहाँको भनाइ छ ।",
      "link": "https://gorkhapatraonline.com/news/185472",
      "image": "https://gorkhapatraonline.com/storage/media/326340/conversions/Hulaki-Road-Katan-Photo-original-thumb.jpg"
    },
    {
      "slug": "185469",
      "title": "करिब पाँच करोड हुन्डी कारोबारको आरोपमा एक जना पक्राउ",
      "timestamp": 1766793600000,
      "source": "gp",
      "content": "जिल्ला प्रहरी कार्यालय बाँकेले हुन्डी सम्बन्धी कारोबार मुद्दाको अनुसन्धानका क्रममा राष्ट्रिय जनमत पार्टीका नेता इरफान अहमद शेखलाई पक्राउ गरेको छ ।",
      "longContent": "सिराज खाननेपालगन्ज, पुस १२ गते । जिल्ला प्रहरी कार्यालय बाँकेले हुन्डी सम्बन्धी कारोबार मुद्दाको अनुसन्धानका क्रममा राष्ट्रिय जनमत पार्टीका नेता इरफान अहमद शेखलाई पक्राउ गरेको छ । प्रहरीले नेता शेखलाई पार्टीको कार्यक्रमका लागि कपिलवस्तु जाने क्रममा दाङ जिल्लाको अमिलियाबाट पक्राउ गरेको जिल्ला प्रहरी कार्यालय बाँकेका प्रवक्ता एवं प्रहरी नायब उपरीक्षक दिपक पातलीले जानकारी दिनुभयो ।   उहाँलाई नेपाल राष्ट्र बैङ्कको वित्तीय जानकारी इकाई, बालुवाटार काठमाडौँबाट प्राप्त जाहेरीका आधारमा दर्ता भएको मुद्दामा अनुसन्धान प्रक्रिया अगाडि बढाउन डुडुवा गाउँपालिका वडा नम्बर ६ सुब्बापुर्वाका ४० वर्षीय नेता शेखलाई पक्राउ गरिएको हो ।   प्रहरी नायब उपरीक्षक पातलीका अनुसार अनुसन्धानका क्रममा चार करोड ९२ लाख ८४ हजार २९६ रुपियाँ बराबरको शङ्कास्पद हुन्डीमार्फत अवैध आर्थिक कारोबारगरेको  देखिएको छ । केवाईसी विवरणमा उल्लेख गरिएको अनुमानित वार्षिक आम्दानी र वास्तविक कारोबार बिच ठूलो अन्तर देखिएपछि उक्त गतिविधि हुन्डी तथा सम्पत्ति शुद्धिकरण (मनी लाउन्ड्रिङ) सँग सम्बन्धित हुनसक्ने आशङ्कामा थप छानबिन आवश्यक ठानिएको प्रहरीले जनाएको छ ।सोही मुद्दामा कोहलपुर नगरपालिका वडा नम्बर १४ का विष्णु खटिकसमेत संलग्न रहेको आशङ्कामा समानान्तर रूपमा अनुसन्धान भइरहेको प्रहरीले जनाएको छ । प्रारम्भिक अध्ययनका क्रममा दुवै जनाको बैंक खातामा ठूलो रकमको टर्नओभर देखिएको र खातामा जम्मा हुने नगदै रकम तुरुन्तै विद्युतीय माध्यमबाट विभिन्न व्यक्ति एवम् संस्थाहरूमा रकमान्तर हुने गरेको फेला परेको प्रहरीको भनाइ छ ।पक्राउ परेका शेष यसअघि जनमत पार्टीमा संलग्न हुनुहुन्थ्यो ।उहाँले गत प्रतिनिधिसभाको निर्वाचनमा बाँके क्षेत्र नम्बर २ बाट उम्मेदवारी समते दिनुभएको थियो ।  यस पटक शेषले राष्ट्रिय जनमत पार्टी खोलेर त्यसको नेता बनेर बाँके क्षेत्र नम्बर २ बाट फेरी पनि निर्वाचनमा उम्मेदवार बन्ने तयारीमा लागेको बताईएको छ ।",
      "link": "https://gorkhapatraonline.com/news/185469",
      "image": "https://gorkhapatraonline.com/storage/media/326246/conversions/pakaru-parekaa-neta-irfan-sekh-ra-jilla-police-office-original-thumb.jpg"
    },
    {
      "slug": "185466",
      "title": "लेकसाइडको सडक महोत्सवमा यसपालि घन्किँदै छ रोधी",
      "timestamp": 1766793600000,
      "source": "gp",
      "content": "बेमौसममा नेपालका पर्यटन गन्तव्यहरू करिब सुनसान हुन्छन् । पर्यटन राजधानी पोखरामा भने बेमौसममा पनि पाहुना आकर्षित गर्न केही न केही भइरहन्छ ।",
      "longContent": "फडिन्द्र अधिकारीलेखनाथ, पुस १२ गते ।बेमौसममा नेपालका पर्यटन गन्तव्यहरू करिब सुनसान हुन्छन् । पर्यटन राजधानी पोखरामा भने बेमौसममा पनि पाहुना आकर्षित गर्न केही न केही भइरहन्छ । पुस, माघ महिनामा सुनसान हुने पोखराको लेकसाइड क्षेत्रमा चहलपहल बढाउन सुरु भएको सडक महोत्सवको २७ औं शृङ्खला यसपालि मनाइँदै छ । अङ्ग्रेजी नयाँ वर्ष मनाउन स्वदेशीदेखि विदेशी पर्यटकसम्म पोखरा आउने प्रचलन भइसकेको छ। महोत्सवका सांस्कृतिक संयोजक चौबहादुर गुरुङले अहिलेका चर्चित कलाकारसहित सांस्कृतिक नाचहरु पनि महोत्सवका आकर्षण बन्ने जानकारी दिनुभयो । “कौरा नृत्य, थारु समुदायको लाठी नाच जस्ता संस्कृति त रहने नै छन्,” उहाँले भन्नुभयो, “यसपालि विशेष आकर्षणका रुपमा रोधीको सेट नै आउँदै छ । यसपालि महोत्सव बेला लेकसाइडमा रोधी घन्किन्छ ।”रेष्टुरेन्ट एन्ड बार एसोसियसन नेपाल (रेवान) कास्कीको आयोजनामा पुस १३ देखि १७ गतेसम्म हुने महोत्सवको तयारी अन्तिम चरणमा पुगेको छ । रेवान कास्की अध्यक्ष विश्वराज पौडेल महोत्सवको तयारी करिब सकिएको जनाउँदै लेकसाइड झकिझकाउ बनाइसकिएको बताउनुहुन्छ ।“यसपालि हाम्रो मुख्य चासो सुरक्षामा छ, पछिल्लो आन्दोलनपछि पहिलो महोत्सव गर्दै छौँ,” उहाँले भन्नुभयो, “खाना, स्थानीय उत्पादनहरूलाई प्राथमिकता दिएका छौँ ।” उहाँले महोत्सवले यो क्षेत्रको आर्थिक चलायमान बनाउन पनि योगदान गर्ने अपेक्षा सुनाउनुभयो । पछिल्लो क्रममा महोत्सवलाई नाचगान र खानपानमा सीमित नराखी जाति, धर्म संस्कृतिबीचको सहिष्णुता र सद्भावको माध्यम बनाइएको छ । सांस्कृतिक संयोजक गुरुङ कृषि, हस्तकला, प्रविधि र मौलिक उत्पादनलाई महोत्सवसँग जोडेर अघि बढाइएको उल्लेख गर्नुहुन्छ । लेकसाइडको करिब साढे तीन किलोमिटर सडकमा महोत्सव हुने गरेको छ । महोत्सवका संयोजक वसन्त गौतम महोत्सवलाई अङ्ग्रेजी नयाँ वर्ष गन्तव्यको रूपमा स्थापित गरिएको बताउनुहुन्छ। महोत्सवमा नेपालका विभिन्न जातजातिका लोपोन्मुख झाँकी, वेषभूषा र नृत्य, चर्चित राष्ट्रिय कलाकारको लाइभ कन्सर्ट रहनेछ । लोक दोहोरी, बोट रेस, वेटर रेस, टग अफ वार र पर्यटक लक्षित खेलसहित पोखराको पर्यटनका अवसर र चुनौतीबारे विज्ञहरूसँग विमर्श पनि हुने तय छ ।",
      "link": "https://gorkhapatraonline.com/news/185466",
      "image": "https://gorkhapatraonline.com/storage/media/326242/conversions/steet-festival-tayari-(1)-original-thumb.jpg"
    },
    {
      "slug": "185464",
      "title": "खोलियो २५ वर्षदेखि थुनिएको सुन्धाराको निकास",
      "timestamp": 1766793600000,
      "source": "gp",
      "content": "प्राचीनस्वरूपमा पुनःरुत्थान गर्ने योजनाअनुरूप काठमाडौँ महानगरपालिकाले २५ वर्षदेखि थुनिएको सुन्धाराको निकास खोलेको छ ।",
      "longContent": "काठमाडौँ, पुस १२ गते । प्राचीनस्वरूपमा पुनःरुत्थान गर्ने योजनाअनुरूप काठमाडौँ महानगरपालिकाले २५ वर्षदेखि थुनिएको सुन्धाराको निकास खोलेको छ । पाशुपत क्षेत्र जयवागीश्वरी मन्दिरसँगै रहेको सुन्धाराको बन्द पानीको निकास खोलिएको हो । यही पुस ६ गते र ९ गते रातभरको प्रयास गरेपछि १० गते बिहान पाइप राखेर निकास खोलिएको वडा नम्बर ८ का अध्यक्ष आशामान सङ्गतले जानकारी दिनुभयो ।  उक्त यो ढुङ्गेधारा लिच्छवीकालीन हो । महानगरपालिकाको सम्पदा तथा पर्यटन समितिका संयोजकसमेत रहनुभएका  सङ्गत भन्नुहुन्छ, “प्राचीन यो संरचनाबाट पानीको निकासका लागि बनाइएको ढलमा मानिस पसेर सफाइ गर्नसक्ने थियो ।सहरीकरणसँगै खानेपानी वितरण लाइन जडान गर्दा मौलिक र परम्परागत बृहत् ढल संरचना नासेर पाइप राखेपछि करिब २५ वर्षअघि धाराबाट पानीको निकास बन्द भएको थियो ।”निकास खोल्ने प्रयासका बारेमा कुरा गर्दै उहाँले भन्नुभयो, “विगत १० वर्षअघि पनि प्रयास गरिएको थियो । तर, त्यसबेला सम्भव भएन । यसपटक करिब ६० मिटर लम्बाइ र नौदेखि १२ फिटसम्मको गहिराइ पहिल्याएर नियमित काम गरेपछि निकास खोल्न सकियो ।” पानीको निकास भएपछिको योजनाका विषयमा कुरा गर्दै सङ्गत भन्नुहुन्छ, “यो केवल पानीको धारो मात्र होइन । नेवार सभ्यताको पहिचान पनि हो । जल व्यवस्थापन प्रणाली र मौलिक प्राचीन इन्जिनियरिङिको जीवन्त दशी हो । हामी यसलाई पुनस्थापित गराउँछौँ ।”उहाँका अनुसार सुन्धारा वास्तुकलात्मक छ । ढुुङ्गाहरूमा कलात्मक वुट्टा छन् । ठाउँठाउँमा देवी देवताका मूर्ति राखिएका छन् । जयबागेश्वरी मन्दिरका पुजारी रमेश कर्माचार्य भन्नुहुन्छ, “यस धारामा गणेश र भैरवलाई द्वारपाल राखेर जयवागीश्वरी माताले नुहाउने गरेको विश्वाश गरिन्छ । अहिले माताको चरण पखाल्न तथा यस क्षेत्रमा हुने धार्मिक अनुष्ठानका लागि यही धाराको शुद्ध जल प्रयोग गर्ने चलन छ ।”  जयवागीश्वरी माताको मन्दिर र सुन्धाराको स्थापनाका विषयमा स्थानीय मुकुन्दराज वैद्य भन्नुहुन्छ, “लिच्छवीकालीन राजा नरेन्द्र देवले आफ्ना जनतामाथि कुनै समस्या नहोस् । सबै टाठाबाठा हुन् भनेर माताको आह्वान गर्नुभएको थियो । उहाँको आह्वानपछि शिवजीको आशीर्वाद प्राप्त गरेर मानसरोवरबाट जयवागीश्वरी आउनुभएको हो । शिला नदी तरेर आएपछि माताको इच्छाअनुसार उहाँले स्नान गर्ने पानी शिलानदीबाट ल्याइएको हो । माताको दर्शन गर्दा मुहारको होइन । पाउको दर्शन गर्ने चलन छ ।” रासस",
      "link": "https://gorkhapatraonline.com/news/185464",
      "image": "https://gorkhapatraonline.com/storage/media/326240/conversions/352c90c3-33f5-47d7-a0c0-cad91e1418f7-original-thumb.jpg"
    },
    {
      "slug": "185462",
      "title": "सप्तरीमा लागुऔषध ब्राउनसुगरसहित तीन जना पक्राउ",
      "timestamp": 1766793600000,
      "source": "gp",
      "content": "सप्तरी प्रहरीले लागुऔषध ब्राउनसुगर सहित तीनजनालाई नियन्त्रणमा लिएको छ।",
      "longContent": "विनय कर्णकल्याणपुर (सप्तरी), पुस १२ गते । सप्तरी प्रहरीले लागुऔषध ब्राउनसुगर सहित तीनजनालाई नियन्त्रणमा लिएको छ। प्रहरीले जिल्लाको तिलाठी कोइलाडी गाउँपालिका वडा नम्बर ८ तोपा बजारबाट शुक्रबार ब्राउनसुगर सहित तीनजनालाई नियन्त्रणमा लिएको हो ।विशेष सूचनाको आधारमा जिल्ला प्रहरी कार्यालय सप्तरीबाट खटिएको टोलीले प्र.१-०४-००१ ज ००४५ नम्बरको गाडी चेक जाँच गर्नेक्रममा मोरङको बेलबारी नगरपालिका वडा नम्बर ४ चुम्मा डाडा घर भई हाल विराटनगर महानगरपालिका ४ जामुनगाछी बस्ने ३२ वर्षीय अनुरोध निरौलाको साथबाट २०५.८ ब्राउनसुगर फेला परेको जिल्ला प्रहरी कार्यालय सप्तरीका प्रहरी नायब उपरीक्षक डम्बर बहादुर पुरीले जानकारी दिनुभयो ।निरौलासँगै गाडी चालक विराटनगर १७ रानीटोल बस्ने ३७ वर्षीय रजप आलम र सोही ठाउँका वडा नम्बर ४ जामुन गाछी बस्ने २१ वर्षीय निकेश कुमार शर्मालाई नियन्त्रणमा लिइएको उहाँले बताउनुभयो ।पक्राउ पर्नुभएको तीनैजना उपर लागुऔषध कारोबार ऐन अनुसार कारबाही हुने जिल्ला प्रहरी कार्यालय सप्तरीले जनाएको छ ।",
      "link": "https://gorkhapatraonline.com/news/185462",
      "image": "https://gorkhapatraonline.com/storage/media/326237/conversions/6e_pakrau-original-thumb.jpg"
    },
    {
      "slug": "185460",
      "title": "साँगा–धुलिखेल सडकको म्याद थप",
      "timestamp": 1766793600000,
      "source": "gp",
      "content": "अरनिको राजमार्गको विस्ताराधीन सूर्यविनायक–धुलिखेल सडक आयोजना अन्तर्गत साँगा–धुलिखेल खण्डको काम निर्धारित समयभित्र नसकिएपछि एक वर्ष म्याद थपिएको छ ।",
      "longContent": "काठमाडौँ, पुस १२ गते । अरनिको राजमार्गको विस्ताराधीन सूर्यविनायक–धुलिखेल सडक आयोजना अन्तर्गत साँगा–धुलिखेल खण्डको काम निर्धारित समयभित्र नसकिएपछि एक वर्ष म्याद थपिएको छ ।कुल लम्बाइ ८.३ किलोमिटर रहेको उक्त खण्डको म्याद २०८३ मङ्सिर २३ गतेसम्म (३६३ दिन) का लागि थप गरिएको सो आयोजनाले जनाएको छ । पहिलो पटक करिब एक वर्ष म्याद थपिएको हो । निर्माण ठेक्का सम्झौता अनुसार साँगा–धुलिखेल सडकखण्डको २०८२ मङ्सिर २६ गतेसम्म विस्तार कार्य सम्पन्न हुनुपर्नेमा अहिलेसम्म ६० प्रतिशत मात्रै काम सम्पन्न भएको छ । तीन वर्षभित्र काम सम्पन्न गर्ने गरी २०७९ मङ्सिर २७ निर्माण सम्झौता भएको थियो ।१५.८ किलोमिटर लामो सूर्यविनायक–धुलिखेल सडकको दुई खण्डमा विस्तार तथा स्तरोन्नति भइरहेको छ । पहिलो खण्डमा साँगा–धुलिखेल र दोस्रो खण्ड अन्तर्गत सूर्यविनायक–साँगासम्म विस्तार तथा स्तरोन्नति भइरहेको छ । यो राजमार्ग खण्डको विस्तार तथा स्तरोन्नति भएमा अरनिको र बिपी राजमार्ग भएर गरिने यात्रा सहज हुने विश्वास गरिएको छ । आयोजना प्रमुख विजयकुमार महतोका अनुसार अहिलेसम्म सो खण्डको धुलिखेल–बाँसबारी क्षेत्रमा एक किलोमिटर र बनेपाको पुलबजार–जनगल क्षेत्रमा एक किलोमिटर गरी अहिलेसम्म मात्र दुई किलोमिटर कालोपत्रे सम्पन्न भएको छ । यस खण्डमा नाला र आरसिसी पर्खाल निर्माणको काम ९० प्रतिशत सम्पन्न हुनुका साथै विभिन्न क्षेत्रमा बेस तथा सबबेस राख्ने काम भइरहेको छ । यस सडक क्षेत्रमा घर जग्गा विवाद र बिजुलीका खम्बालगायतका युटिलिटीका संरचना हटाउनुपर्ने विषयमा देखिएका विवादका कारण काममा केही ढिलाइ भएको उहाँको भनाइ छ । उहाँका अनुसार अहिले यस खण्डमा एउटा घरको विवाद र ६० वटा बिजुलीको खम्बा हटाउन बाँकी छ । यस खण्ड निर्माणको जिम्मा लामा कन्स्ट्रक्सन कम्पनी प्रालिले पाएको हो । कुल चार अर्ब पाँच करोड ६४ लाख रुपियाँ लागतमा यस खण्डको विस्तार भइरहेको छ ।दोस्रो खण्डको काम अझ सुस्तपहिलो खण्डको भौतिक प्रगति ६० प्रतिशत भए पनि दोस्रो खण्डको भौतिक प्रगति ४० प्रतिशत मात्र पुगेको आयोजना प्रमुख महतोले जानकारी दिनुभयो । उहाँका अनुसार यस खण्डमा अझै कालोपत्रे सुरु भएको छैन । यस खण्डमा अझै ‘साइट क्लियरेन्स’ को काम सम्पन्न हुन सकेको छैन । अझै १५ वटा घर र १५३ वटा बिजुलीका पोल हटाउन बाँकी छ ।उहाँले भन्नुभयो, “यस खण्डको काम सुस्त देखिए पनि सडक विस्तार गर्ने क्षेत्रमा कलभर्ट निर्माण, सबबेस राख्ने, वाल लगाउने, माटो भर्नेलगायतका काम धमाधम भइरहेको छ । आरसिसी वाल, प्लम वाल र नाला निर्माणको भौतिक प्रगति ९० प्रतिशत सम्पन्न भएको र अब दुई वटा मात्र कलभर्ट निर्माणको काम बाँकी छ ।” ठेक्का सम्झौता अनुसार आयोजनाको यस खण्डको निर्धारित म्याद यही पुस २३ गतेसम्म छ । यस खण्डका ठेकेदार कम्पनीले एक वर्ष म्याद थप्न प्रस्ताव पेस गरे पनि निर्णय हुन सकेको छैन । तीन अर्ब ८८ करोड ९३ लाख रुपियाँका लागतमा विस्तार तथा स्तरोन्नति भइरहेको यस खण्डको ठेक्का आशिषकुमार श्रेष्ठ÷वन्दना भगवती (संयुक्त)ले पाएको छ । पुनः डिजाइन स्वीकृत हुन बाँकीसूर्यविनायक–धुलिखेल सडक अन्तर्गत निर्माण गरिने पुलको डिजाइन अझै स्वीकृत हुन बाँकी छ । यस आयोजना अन्तर्गत भक्तपुरको जगाती, काभ्रेको महादेव र पुण्यमाताखोलामा पुल निर्माण भइरहेका छन् । जगाती र पुण्यमाता पुल पुनः डिजाइन स्वीकृतको क्रममा रहेका छन् ।आयोजना प्रमुख महतोका अनुसार महादेव पुलको काम सुरु गरिए पनि जगाती र पुण्यमाताको पहिलाको डिजाइनमा स्थानीयले विरोध गरेपछि पुनः डिजाइन गरी स्वीकृतिका क्रममा रहेका छन् । स्थानीयले जगाती र पुण्यमाताखोलाको पुलको उचाइ घटाउन माग राख्दै निर्माणमा अवरोध गरेपछि ती पुलको पुनः डिजाइन गरिएको हो । उहाँले भन्नुभयो, “सम्झौता अनुसार २०८२ असोज ५ गतेभित्र तीन वटै पुल निर्माण सम्पन्न हुनुपर्नेमा दुई वटा पुलको पुनः डिजाइन गर्नुपर्दा काम ढिलो भएको हो ।”तीन वटै पुल निर्माणका लागि ठेक्का सम्झौता भइसकेको छ । कुल ५७ करोड ५० लाख रुपियाँको लागतमा तीन वटै पुलको निर्माण ठेक्का हिमदुङ एन्ड थोकर–रामजानकी (संयुक्त) ले पाएको हो । दुई लेनबाट छ लेनका लागि विस्तार कार्य भइरहेको यस राजमार्ग खण्डको दायाँबायाँ सर्भिस लेन तथा २.५ मिटरको सडक पेटी (फुटपाथ) निर्माण हुने आयोजनाले जनाएको छ । आयोजनाका अनुसार समग्रमा सूर्यविनायक–धुलिखेल सडक आयोजनाको भौतिक प्रगति ५१ प्रतिशत पुगेको छ ।",
      "link": "https://gorkhapatraonline.com/news/185460",
      "image": "https://gorkhapatraonline.com/storage/media/326235/conversions/surya-binyak-sadak--original-thumb.jpg"
    },
    {
      "slug": "185458",
      "title": "जिल्ला अस्पताल सल्यानमा रक्तसञ्चार केन्द्र सञ्चालन",
      "timestamp": 1766793600000,
      "source": "gp",
      "content": "स्वास्थ्य सेवा कार्यालय सल्यान र स्थानीय युवाहरूको सक्रियतामा जिल्ला अस्पताल सल्यानमा रक्तसञ्चार केन्द्र सञ्चालनमा आएको छ।",
      "longContent": "प्रतीक इच्छुक शर्मा सल्यान, पुस १२ गते। स्वास्थ्य सेवा कार्यालय सल्यान र स्थानीय युवाहरूको सक्रियतामा जिल्ला अस्पताल सल्यानमा रक्तसञ्चार केन्द्र सञ्चालनमा आएको छ। नेपाल रेडक्रस सोसाइटी सल्यानले केही वर्षअघि रक्तसञ्चार केन्द्र सञ्चालनका लागि जिल्ला स्वास्थ्य कार्यालय तथा जिल्ला अस्पताल सल्यानको परिसरमा करिब २० लाख रुपैयाँ खर्चेर तीन कोठे भवन निर्माण गरेको थियो। भवन निर्माण सम्पन्न भए पनि विभिन्न समस्याका कारण रेडक्रसले केन्द्र सञ्चालन गर्न सकेको थिएन। हाल सोही भवनमा जिल्ला अस्पतालले युवाहरूको सक्रिय सहभागितामा रक्तसञ्चार केन्द्र सञ्चालनमा ल्याएको हो।रक्तसञ्चार केन्द्र सञ्चालनमा आएपछि जिल्ला अस्पतालमा उपचार तथा शल्यक्रिया गर्नुपर्ने बिरामी, विशेषगरी गर्भवती महिलाहरूलाई ठूलो राहत पुग्ने अपेक्षा गरिएको छ। यसअघि रगत आवश्यक परेमा बिरामीका आफन्त तथा स्वास्थ्यकर्मीहरूले सामाजिक सञ्जाल र फोनमार्फत रक्तसमूह मिल्ने व्यक्ति खोज्नुपर्ने बाध्यता थियो।स्वास्थ्य सेवा कार्यालय सल्यानका प्रमुख डा.अर्जुन बुढा मगरले अब रगतको अभावका कारण बिरामीलाई अन्यत्र रिफर गर्नुपर्ने अवस्था अन्त्य भएको बताउनुभयो। उहाँका अनुसार जिल्ला अस्पतालमा विगत एक दशकदेखि जटिल समस्या भएका गर्भवतीको शल्यक्रिया हुँदै आए पनि रगतको व्यवस्थापनमा समस्या हुने गरेको थियो।२०४४ सालमा स्थापना भएको जिल्ला अस्पताल सल्यान सुरुमा १५ शय्याको भए पनि हाल ४० बेडमार्फत सेवा प्रदान गर्दै आएको छ। अस्पतालमा मासिक ८ देखि १२ प्वाइन्टसम्म रगत खपत हुने गरेको र रक्तसञ्चार केन्द्रमा सङ्कलित रगत आवश्यकता भन्दा बढी भए अन्यत्र पठाउन सकिने व्यवस्था गरिएको डा.बुढा मगरले जानकारी दिनुभयो।रक्तसञ्चार केन्द्रको दीर्घकालीन व्यवस्थापनका लागि प्रदेश तथा सङ्घीय सरकारसँग पहल गरिएको र जिल्लाका सबै १० वटा स्थानीय तहले सहयोग गर्ने प्रतिबद्धता जनाएको उहाँले बताउनुभयो।उद्‌घाटन कार्यक्रममा नेकपाका नेता तथा पूर्व भौतिक पूर्वाधार मन्त्री प्रकाश ज्वाला, पूर्व संविधानसभा सदस्य उमाकान्त शर्मा, नेकपाका नेता रमेश मल्ल, दार्मा गाउँपालिका अध्यक्ष निमबहादुर केसी, सिद्धकुमाख गाउँपालिकाका उपाध्यक्ष रामबहादुर बस्नेतलगायतको उपस्थिति रहेको थियो। वक्ताहरूले सबैको सामूहिक प्रयासबाट जिल्लामा लामो समयपछि ब्लड बैङ्क सञ्चालनमा ल्याउन सफल भएको बताउँदै आगामी दिनमा निरन्तर सहयोग आवश्यक रहेको धारणा व्यक्त गरेका थिए । सल्यानमा रक्तसञ्चार स्थापनाको लागि धेरै प्रयास गरेको सल्यान जेन्जीका संयोजक युवराज खडकाले ब्लड बैङ्कका लागि स्वास्थ्य मन्त्रालय बाट आवश्यक सामाग्री ल्याउन सफल भएको बताउनुभयो ।",
      "link": "https://gorkhapatraonline.com/news/185458",
      "image": "https://gorkhapatraonline.com/storage/media/326232/conversions/IMG_2739-original-thumb.jpg"
    },
    {
      "slug": "185457",
      "title": "यस्तो छ आजका लागि कृषिउपजको थोक मूल्य",
      "timestamp": 1766793600000,
      "source": "gp",
      "content": "कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ।",
      "longContent": "काठमाडौँ,  पुस १२ गते ।  कालीमाटी फलफूल तथा तरकारी बजार विकास समितिले आजका लागि कृषिउपजको थोक मूल्य निर्धारण गरेको छ।समितिका अनुसार गोलभेँडा ठूलो (नेपाली) प्रतिकिलो रु १००, गोलभेँडा ठूलो (भारतीय) प्रतिकिलो रु १२०, गोलभेँडा सानो (लोकल) प्रतिकिलो रु ७०, गोलभेँडा सानो (टनेल) प्रतिकिलो रु १००, गोलभेँडा सानो (भारतीय) प्रतिकिलो रु ९५, गोलभेँडा सानो (तराई) प्रतिकिलो रु ८५, आलु रातो प्रतिकिलो रु ४०, आलु रातो (भारतीय) प्रतिकिलो रु २८, प्याज सुकेको (भारतीय) प्रतिकिलो रु ५८ रहेको छ । यस्तै, गाजर (लोकल) प्रतिकिलो रु ८०, गाजर (तराई) प्रतिकिलो रु ७०, बन्दा (लोकल) प्रतिकिलो रु ४५, बन्दा (तराई) प्रतिकिलो रु ३०, बन्दा (नरिबल) प्रतिकिलो रु ३०, काउली स्थानीय प्रतिकिलो रु ६०, काउली स्थानीय (ज्यापु) प्रतिकिलो रु ७०, काउली तराई प्रतिकिलो रु ४५, रातो मूला प्रतिकिलो रु ४०, सेतो मूला (लोकल) प्रतिकिलो रु १५, सेतो मूला (हाइब्रिड) प्रतिकिलो रु २५, भन्टा लाम्चो प्रतिकिलो रु ६०, भन्टा डल्लो प्रतिकिलो रु ८०, मकै बोडी प्रतिकिलो रु ७० कायम भएको छ । त्यसैगरी, मटरकोसा प्रतिकिलो रु १००, घिउ सिमी ९लोकल० प्रतिकिलो रु ७०, घिउ सिमी (हाइब्रिड) प्रतिकिलो रु ५५, घिउ सिमी (राजमा) प्रतिकिलो रु १७०, टाटे सिमी प्रतिकिलो रु ७०, तिते करेला प्रतिकिलो रु १००, लौका प्रतिकिलो रु ७०, परबर (तराई) प्रतिकिलो रु १३०, घिरौँला प्रतिकिलो रु १२०, फर्सी पाकेको प्रतिकिलो रु ३५, हरियो फर्सी (लाम्चो) प्रतिकिलो रु ४५, हरियो फर्सी (डल्लो) प्रतिकिलो रु ५०, सलगम प्रतिकिलो ९०, भिन्डी प्रतिकिलो १३०, सखरखण्ड प्रतिकिलो ७०, बरेला प्रतिकिलो रु ६०, पिँडालु प्रतिकिलो रु १०० र स्कुस प्रतिकिलो रु ३० कायम गरिएको छ ।रायोसाग प्रतिकिलो रु ५०, पालुङ्गो साग प्रतिकेजी रु ८०, चमसुर प्रतिकिलो रु ८०, तोरीको साग प्रतिकिलो रु ५०, मेथीको साग प्रतिकिलो रु १००, हरियो प्याज प्रतिकिलो रु ६०, बकुला प्रतिकिलो रु ११०, तरुल प्रतिकिलो रु ७०, च्याउ (कन्य) प्रतिकिलो रु १२०, च्याउ (डल्ले) प्रतिकिलो रु ४०० र कुरिलो प्रतिकिलो रु १२०० निर्धारण गरिएको छ ।ब्रोकाउली प्रतिकिलो रु १००, चुकुन्दर प्रतिकिलो रु ९०, रातो बन्दा प्रतिकिलो रु १५०, जिरीको साग प्रतिकिलो रु २००, गाँठकोभी प्रतिकिलो रु १२०, सेलरी प्रतिकिलो रु ३००, पार्सले प्रतिकिलो रु ७००, सौफको साग प्रतिकिलो रु ८०, पुदिना प्रतिकिलो रु ५००, गान्टेमुला प्रतिकिलो रु ८०, इमली प्रतिकिलो रु १८०, तामा प्रतिकिलो रु १२०, तोफु प्रतिकिलो रु १५० र गुन्द्रुक प्रतिकिलो रु ४०० तोकिएको छ ।स्याउ (झोले) प्रतिकिलो रु २५०, स्याउ (फुजी) प्रतिकिलो रु ३२०, केरा (दर्जन) रु २००, कागती प्रतिकिलो रु १००, अनार प्रतिकिलो रु ४००, सुन्तला (नेपाली) प्रतिकिलो रु १२०, तरबुजा हरियो प्रतिकिलो रु १००, मौसम प्रतिकिलो रु ११०, जुनार प्रतिकिलो रु १२०, भुइँकटहर प्रतिगोटा रु १५५, काँक्रो (लोकल) प्रतिकिलो रु ९०, काँक्रो (हाइब्रिड) प्रतिकिलो रु ४०, रुख कटहर प्रतिकिलो रु १६०, निबुवा प्रतिकिलो रु ६०, नास्पाती (चाइनिज) प्रतिकिलो रु २३०, मेवा ९नेपाली० प्रतिकिलो रु ७०, मेवा ९भारतीय० प्रतिकिलो रु १००, अम्बा प्रतिकिलो रु १२०, लप्सी प्रतिकिलो रु ७५, स्ट्रबेरी भुइँऐसुलु प्रतिकिलो रु ५००, किबी प्रतिकिलो रु २५०, सरिफा प्रतिकिलो रु २०० र एभोकाडो प्रतिकिलो रु ३५० निर्धारण गरिएको छ ।यसैगरी अमला प्रतिकिलो रु ८०, अदुवा प्रतिकिलो रु ८०, सुकेको खुर्सानी प्रतिकिलो रु ४४०, खुर्सानी हरियो प्रतिकिलो रु ९०, खुर्सानी हरियो (बुलेट) प्रतिकिलो रु ११०, खुर्सानी हरियो (माछे) प्रतिकिलो रु १००, खुर्सानी हरियो (अकबरे) प्रतिकिलो रु ४००, भेडे खुर्सानी प्रतिकिलो रु ७०, हरियो लसुन प्रतिकिलो रु ९०, हरियो धनियाँ प्रतिकिलो रु १२०, लसुन सुकेको (चाइनिज) प्रतिकिलो रु ४००, लसुन सुकेको (नेपाली) प्रतिकिलो रु २५०, छ्यापी सुकेको प्रतिकिलो रु २००, छ्यापी हरियो प्रतिकिलो रु १८०, माछा सुकेको प्रतिकिलो रु १०००, ताजा माछा (रहु) प्रतिकिलो रु ३४०, ताजा माछा (बचुवा) प्रतिकिलो रु २८०, ताजा माछा (छडी) प्रतिकिलो रु २५०, रूख टमाटर प्रतिकिलो रु २५०, राजा च्याउ प्रतिकिलो रु ३००, सिताके च्याउ प्रतिकिलो रु १०००, काक्रो (लोकलक्रम) प्रतिकिलो रु ८० निर्धारण गरिएको छ ।रासस",
      "link": "https://gorkhapatraonline.com/news/185457",
      "image": "https://gorkhapatraonline.com/storage/media/326231/conversions/20250226_130132-original-thumb.jpg"
    },
    {
      "slug": "185456",
      "title": "शनिबार महेन्द्र र पालुखा माविबीच फाइनल खेल हुँदै",
      "timestamp": 1766793600000,
      "source": "gp",
      "content": "शनिबार  इस्मा गाउँपालिका–१ को विपी पार्क खेल मैदानमा सञ्चालन भएको छैटौँ फोर्टिन स्टार कप अन्तर विद्यालय स्तरीय फुटबल प्रतियोगितामा महेन्द्र मावि रेसुङ्गा र पालुखा मावि इस्माबिच प्रतिस्पर्धा हुने भएको छ ।",
      "longContent": "टोपलाल अर्यालरेसुङ्गा (गुल्मी), पुस १२ गते । शनिबार  इस्मा गाउँपालिका–१ को विपी पार्क खेल मैदानमा सञ्चालन भएको छैटौँ फोर्टिन स्टार कप अन्तर विद्यालय स्तरीय फुटबल प्रतियोगितामा महेन्द्र मावि रेसुङ्गा र पालुखा मावि इस्माबिच प्रतिस्पर्धा हुने भएको छ । महेन्द्र मावि, रेसुङ्गा मावि, उपल्लो तम्घास मावि र पालुखा मावि सेमिफाइनलमा प्रवेश गरेका थिए। बिहीबार भएको सेमिफाइनल खेलमा महेन्द्रले उपल्लो तम्घास मावि र पालुखाले रेसुङ्गा माविलाई पराजित गरेर दुई विद्यालयले फाइनलको यात्रा तय गरेका हुन् ।महेन्द्र माविले उपल्लो तम्घासलाई २–० ले हराउन महेन्द्र माविका रमित श्रेष्ठ र भुषण खत्रीले एकएक गोल गर्नुभयो ।पालुखाले रेसुङ्गा माविलाई पेनाल्टी शुटआउटमा ३–२ ले हराएको थियो।  निर्धारित समयको खेलमा दुवै टोलीले २–२ गोलको बराबरी खेलेका थिए । पालुखाका लागि रमेश मुखिया र सन्तोष मुखिया तथा रेसुङाका लागि आदेश बिक र जेनिश मगरले गोल गरेको फोर्टिन स्टार युवा क्लबका अध्यक्ष नारायण आचार्यले जानकारी दिनुभयो । प्रतियोगिताको विजेताले उपाधिसहित नगद ३५ हजार र उपविजेताले २५ हजार नगदसहित ट्रफी, मेडल र प्रमाणपत्र प्राप्त गर्नेछ ।प्रतियोगितामा १४ विद्यालयले सहभागिता जनाएका थिए ।",
      "link": "https://gorkhapatraonline.com/news/185456",
      "image": "https://gorkhapatraonline.com/storage/media/326230/conversions/Football-3-original-thumb.jpg"
    },
    {
      "slug": "185455",
      "title": "कञ्चनपुरमा ट्याक्टर र मोटरसाइकल ठोक्किँदा एक जनाको मृत्यु",
      "timestamp": 1766793600000,
      "source": "gp",
      "content": "कञ्चनपुरमा ट्याक्टर र मोटरसाइकल एक आपसमा ठोक्किँदा मोटरसाइकल चालकको मृत्यु भएको छ ।",
      "longContent": "भवानीदत्त भट्टकञ्चनपुर, पुस १२ गते । कञ्चनपुरमा ट्याक्टर र मोटरसाइकल एक आपसमा ठोक्किँदा मोटरसाइकल चालकको मृत्यु भएको छ । शुक्रवार साँझ शुक्लाफाँटा नगरपालिका–५ वन समिति स्थित बेलौरी कलुवापुर सडकमा म १ त ९३१ नम्बरको ट्याक्टर र सुपप्र ०२००४ प २६८८ नम्बरको मोटरसाइकल एक आपसमा ठोक्किँदा मोटरसाइकल चालक गड्डु विकको उपचारका क्रममा मृत्यु भएको हो ।जिल्ला प्रहरी कार्यालयका अनुसार, दुर्घटनामा परि मोटरसाइकल चालक शुक्लाफाँटा नगरपालिका–५ का ४५ वर्षीय विकको टाउको र खुट्टामा चोक लागेको थियो ।झलारीमा सामान्य उपचार पछि थप उपचारका लागि महाकाली प्रादेशिक अस्पतालमा पुगाइएका उहाँको उपचारका क्रममा गएराति ९ बजेको समयमा निधन भएको प्रहरीले जनाएको छ । यसै गरी, मोटरसाइकलको पछाडि सवार शुक्लाफाँटा नगरपालिका–५ का वीरराम पोखरेल घाइते छन् । उहाँको झलारीमा उपचार भइरहेको छ । जिल्ला प्रहरी कार्यालयका प्रमुख प्रहरी उपरीक्षक खड्क बहादुर खत्रीले ट्याक्टर चालक लालझाँडी गाउँपालिका–३ का २६ वर्षीय वीरेन्द्र रानालाई ट्याक्टर सहित नियन्त्रणमा लिएर थप अनुसन्धान भइरहेको बताउनुभयो ।",
      "link": "https://gorkhapatraonline.com/news/185455",
      "image": "https://gorkhapatraonline.com/storage/media/326229/conversions/accident--original-thumb.jpg"
    },
    {
      "slug": "185454",
      "title": "प्रतिनिधिसभा निर्वाचनः नेकपा सल्यानबाट प्रत्यक्षतर्फ पाँच जना उम्मेदवार सिफारिस",
      "timestamp": 1766793600000,
      "source": "gp",
      "content": "नेपाली कम्युनिस्ट पार्टी (नेकपा)सल्यानले आगामी फागुन २१ गते हुने प्रतिनिधिसभा सदस्य निर्वाचनका लागि प्रत्यक्षतर्फ पाँच जना उम्मेदवारको नाम सिफारिस गरेको छ।",
      "longContent": "प्रतीक इच्छुक शर्मा सल्यान, पुस ११ गते। नेपाली कम्युनिस्ट पार्टी (नेकपा)सल्यानले आगामी फागुन २१ गते हुने प्रतिनिधिसभा सदस्य निर्वाचनका लागि प्रत्यक्षतर्फ पाँच जना उम्मेदवारको नाम सिफारिस गरेको छ।पार्टी बैठकको निर्णयअनुसार प्रत्यक्षतर्फ सिफारिस गरिएका उम्मेदवारहरूमा प्रकाश ज्वाला, टेकबहादुर बस्नेत, रमेश मल्ल, धनबहादुर परियार र सीता विष्ट बस्नेत हुनुहुन्छ । युवा नेता तथा साबिक एकीकृत समाजवादी सल्यानका जिल्ला अध्यक्ष रमेशकुमार गौतमले प्रत्यक्षतर्फ दलित कोटाबाट धनबहादुर परियार र महिला कोटाबाट सीता विष्ट बस्नेतलाई सिफारिस गरिएको जानकारी दिनुभयो ।  उहाँका अनुसार समानुपातिकतर्फ खस आर्यबाट उमाकान्त शर्मा, दलितबाट पवित्रा विक, जनजातिबाट प्रमोदकुमार श्रेष्ठ र महिलाबाट प्रेमा अधिकारीलाई सिफारिस गरिएको छ। यस्तै राष्ट्रिय सभातर्फ रत्नबहादुर वलीको नाम सिफारिस गरिएको छ।प्रत्यक्षतर्फ सिफारिस भएका प्रकाश ज्वाला सल्यान जिल्लाबाट पटकपटक निर्वाचित हुँदै आउनुभएका  अनुभवी नेता हुनुहुन्छ ।  उहाँ २०७९ मा प्रतिनिधिसभा सदस्य, २०७४ मा कर्णाली प्रदेशसभा सदस्य, २०७० मा संविधानसभा सदस्य तथा २०५६ मा प्रतिनिधिसभा सदस्यमा निर्वाचित भइसक्नुभएको छ  ।  २०५१ सालदेखि निरन्तर चुनावी प्रतिस्पर्धामा रहेका ज्वाला २०५१ र २०६४ सालको निर्वाचनमा भने पराजित हुनुभएको थियो । उहाँ पूर्व नेपाल कम्युनिस्ट पार्टी (एकीकृत समाजवादी) का केन्द्रीय उपाध्यक्षसमेत भइसक्नुभएको छ । हाल उहाँ दुई पार्टी संयोजन समितिको कार्यदल सदस्यको जिम्मेवारीमा हुनुहुन्छ ।त्यसैगरी नेकपाका केन्द्रीय सदस्य टेकबहादुर बस्नेत पनि अनुभवी राजनीतिज्ञ हुनुहुन्छ । । उहाँ २०७४ मा प्रतिनिधिसभा सदस्य, २०६४ मा पहिलो संविधानसभा सदस्य, २०७० मा दोस्रो संविधानसभा सदस्य तथा २०६३ सालमा अन्तरिम व्यवस्थापिका सांसद सदस्यका रूपमा कार्य गरिसक्नुभएको छ ।रमेश मल्ल युवा पुस्ताका नेता हुनुहुन्छ ।उहाँ  विभिन्न समयमा मन्त्रीका स्वकीय सचिवका रूपमा कार्यरत रहनुका साथै तत्कालीन माओवादी निकट विद्यार्थी सङ्गठन अखिल (क्रान्तिकारी) का अध्यक्षसमेत भइसक्नुभएको छ ।  पार्टीका संयोजक पुष्पकमल दाहाल ‘प्रचण्ड’ प्रधानमन्त्री हुँदा उनले स्वकीय सचिवको जिम्मेवारी निर्वाह गर्नुभएको थियो । हाल मल्ल नेकपाका केन्द्रीय सदस्यसमेत रहनुभएको छ । प्रत्यक्षतर्फ सिफारिस भएका धनबहादुर परियार र सीता विष्ट बस्नेत भने अहिलेससम्म कुनै पनि राजकीय पदमा सहभागी हुनुभएको छैन ।",
      "link": "https://gorkhapatraonline.com/news/185454",
      "image": "https://gorkhapatraonline.com/storage/media/326228/conversions/k-original-thumb.jpg"
    },
    {
      "slug": "185452",
      "title": "अवैध पेट्रोल बेच्ने पक्राउ",
      "timestamp": 1766793600000,
      "source": "gp",
      "content": "अवैध रूपमा अति प्रज्वलनशील पदार्थ (पेट्रोल) को सञ्चय तथा बिक्रीवितरण गर्ने एक जनालाई प्रहरीले पक्राउ गरेको छ।",
      "longContent": "अर्जुन काफ्लेस्याङ्जा, पुस १२ गते । अवैध रूपमा अति प्रज्वलनशील पदार्थ (पेट्रोल) को सञ्चय तथा बिक्रीवितरण गर्ने एक जनालाई प्रहरीले पक्राउ गरेको छ। प्रहरीले फेदीखोला गापावडा नं.-२ फेदखोलाका ४२ वर्षीय गंगा प्रसाद पौडेललाई पक्राउ गरेको हो । प्रहरीले फेदखोला बजारको गंगा एग्रोभेट पसलमा अवैध रूपमा बिक्री गर्ने उद्देश्यले लुकाइछिपाइ सञ्चय गरि राखिएको २४.५ लिटर पेट्रोल सहित पौडेललाई पक्राउ गरेको प्रहरी निरीक्षक सागर कार्कीले जानकारी दिनुभयो । पौडेललाई नियन्त्रणमा लिई कालोबजार सम्बन्धी कसूर मुद्दामा अनुसन्धान प्रक्रिया अगाडि बढाइएको कार्कीले बताउनुभयो । पौडेल यसअघि पनि अवैध रूपमा पेट्रोल बिक्रीबितरण गरेको कसूरमा जिल्ला प्रशासन कार्यालय, स्याङ्जाबाट बीसहजार जरिवाना गरी छाडिएको अनुसन्धानको क्रममा खुलेको प्रहरीले जनाएको छ ।",
      "link": "https://gorkhapatraonline.com/news/185452",
      "image": "https://gorkhapatraonline.com/storage/media/326226/conversions/handcuffs-original-thumb.jpg"
    },
    {
      "slug": "185432",
      "title": "गाउँमै थन्कियो राडीपाखी, उद्यमी चिन्तित",
      "timestamp": 1766793600000,
      "source": "gp",
      "content": "विषेश गरी राडीपाखी उत्पादक उद्यमीहरुको गाउँको रुपमा अलग्गै पहिचान बनाएको छ । करिव एक सय घरधुरी रहेको यस गाउँका अधिकांस परिवार राडीपाखी उत्पादक छन् ।",
      "longContent": "बिशाल सुनारदुल्लु, पुस १२ गते । दैलेख जिल्लाकै सदरमुकाम समेत रहेको नारायण नगरपालिका वडा न. १० भवानीमा पर्ने तौलिया गाउँ नगरपालिकाकै उत्तरी शिमाना र सबैभन्दा अग्लो बस्ती हो ।  विषेश गरी राडीपाखी उत्पादक उद्यमीहरुको गाउँको रुपमा अलग्गै पहिचान बनाएको छ । करिव एक सय घरधुरी रहेको यस गाउँका अधिकांस परिवार राडीपाखी उत्पादक छन् । कम्तिमा २०/२५ देखि एक सयभन्दा बढी भेडा बाख्रा नराख्ने घर नै छैन । गाई, भैंसी, कुखुरा उस्तै उल्लेख्य नै छ ।वर्षेनी लाखौं रुपिया बराबरको राडीपाखीको कारोबारसँगै भेडा, बाख्राबाट समेत मनग्य आम्दानी गर्दछन् । बहुराष्ट्रिय कम्पनीका उत्पादसँग प्रतिस्पर्धा गर्नु कठिन हुने मात्र हैन आवश्यकता अनुसार उत्पादनको मूल्य समायोजन नहुनु, बजारीकरण नहुनु, समयानुसार यान्त्रिकरण गर्नमा कुनै ठोस कदम चल्न नसक्दा उद्यमीहरुमा निरासा बढ्दो छ । बलियो, आकर्षक र स्वास्थ्यवर्धक हुने भएकाले पनि विश्व बजारमा माग उच्चनै हुन्छ । ब्राण्डिङ गर्न सके उच्च मूल्य, माग हुने बस्तु हो । पूर्ण रुपमानै स्थानीय कच्चा पदार्थमा आधारित भएकाले पनि उद्यमशिलता विकास गर्न महत्त्वपूर्ण भूमिका खेल्न सक्छ ।  बलियो र किफाएती उत्पादन भएकाले पनि सामान चिन्नेलाई बुझाउनु पर्दैन ।परम्परागत शैलीबाटै उत्पादन गर्ने गरिएको छ । अहिलेसम्म पनि हात बटाउनको लागि यथोचित पहल कहि कतैबाट पनि हुन सकेको छैन । श्रम, मिहेनत, उत्पादनहरु गाउँमै थन्किने गरेको छ । “उत्पादन नगरौं यहि काम गर्दै पुस्तौ बितिसक्यो, बानी भइसक्यो स्थानीय उत्पादक लिलाबहादुर बस्नेतले बताउनुभयो । “भेडाबाख्रा पाल्नै पर्‍यो, हेरबिचार गर्ने पर्‍यो, समान लिएर धेरै टाढा जान सक्दैनौं,” अर्का उद्यमी तुलबहादुर बस्नेतले भन्नुभयो । अगाडि थप्दै थप “शिप, उपकरण, बजारीकरण गरिदिएको भए हामीलाई सहज हुने थियो, सरकारको ध्यानै छैन । उत्पादन गरौं कहाँ गएर बेच्ने ? कसरी बेच्ने ? मूल्य समायोजन कसरी गर्ने भन्नेमा अन्योल छौं ।” राडीपाखी उत्पादक उद्यमीहरुलाई अनुदान, सहुलियतको ऋण, यान्त्रिकरण, प्रविधि, शिपसँगै बजारीकरणमा यथोचित कदम चाल्नै पर्ने टट्कारो आवश्यकता छ । आन्तरिक उत्पादन र बजारीकरणसँगै औधोगिकिकरण गर्न सके उद्यमीलाई मात्र हैन पालिकालाई समेत राजस्व वृद्धि गर्न सक्ने सम्भावना राख्दछ । यस तर्फ ध्यान दिन उहाँको जोडदार माग छ ।",
      "link": "https://gorkhapatraonline.com/news/185432",
      "image": "https://gorkhapatraonline.com/storage/media/326205/conversions/Untitled-1-original-thumb.jpg"
    },
    {
      "slug": "185419",
      "title": "उच्चस्तरीय राजनीतिक संवादमा सरकार",
      "timestamp": 1766793600000,
      "source": "gp",
      "content": "सरकारले फागनु २१ गतेका लागि तोकेको निर्वाचनका वातावरण बनाउन उच्चस्तरीय राजनीतिक संवाद अघि बढाएको छ । सञ्चार तथा सूचना प्रविधि मन्त्री जगदीश खरेलले शुक्रबार तीन वटै दलका शीर्ष नेतासँग भेटवार्ता गर्नुभएको छ भने आज निर्वाचनको अन्तिम तयारी तथा दलहरूबिचको थप समन्वयका लागि प्रधानमन्त्री कार्कीले बालुवाटारमा शीर्ष नेताहरूसँग छलफल गर्नुहुने छ ।",
      "longContent": "गोरखापत्र समाचारदाता काठमाडौँ, पुस १२ गते । सरकारले फागनु २१ गतेका लागि तोकेको निर्वाचनका वातावरण बनाउन उच्चस्तरीय राजनीतिक संवाद अघि बढाएको छ । सञ्चार तथा सूचना प्रविधि मन्त्री जगदीश खरेलले शुक्रबार तीन वटै दलका शीर्ष नेतासँग भेटवार्ता गर्नुभएको छ भने आज निर्वाचनको अन्तिम तयारी तथा दलहरूबिचको थप समन्वयका लागि प्रधानमन्त्री कार्कीले बालुवाटारमा शीर्ष नेताहरूसँग छलफल गर्नुहुने छ । राष्ट्रपति रामचन्द्र पौडेल र प्रधानमन्त्री सुशीला कार्कीसहित प्रमुख राजनीतिक दलका शीर्ष नेताबिच छलफल भएपछि सरकारले अझै सघन संवाद आरम्भ गरेको हो । सञ्चार तथा सूचना प्रविधिमन्त्री जगदीश खरेलले शुक्रबार नेपाली कांग्रेसका सभापति शेरबहादुर देउवा, नेकपा (एमाले) का अध्यक्ष केपी शर्मा ओली र नेपाली कम्युनिस्ट पार्टीका संयोजक पुष्पकमल दाहाल ‘प्रचण्ड’ सँग संवाद गर्नुभयो । उहाँहरूको भेट निर्वाचन सफल बनाउन माहोल सिर्जना गर्ने विषयमै केन्द्रित रहेको बताइएको छ । तीन दलका शीर्ष नेताकै निवासमा पुगेर भेटवार्ता गरेपछि सञ्चारमन्त्री खरेलले फागुन २१ गतेका लागि तय गरिएको निर्वाचन तोकिएकै समयमा हुने र त्यसमा सबै राजनीतिक दलहरू सहभागी हुने स्पष्ट पार्नुभयो । उहाँले निर्धारित मितिमै प्रतिनिधि सभा सदस्यको निर्वाचन गर्ने सरकारको चाहना र दृढता रहेकाले राजनीतिक दलहरूसँगको वार्ता र छलफललाई निरन्तर अघि बढाइरहेको बताउनुभयो । मन्त्री खरेलले  निर्वाचनको माहोल बनाउन, सर्वदलीय, सर्वपक्षीय र व्यक्तिगत रूपमा पनि सरकारले दलका कार्यालय नेताका घरदैलोमा गएर पहलकदमी गरिरहेको उल्लेख गर्नुभयो । उहाँले भन्नुभयो, “निर्वाचनको वातावरण बनाउन सरकारले पहल गरिरहेको छ । तीन ठुला दलका शीर्ष नेताले भेटका क्रममा निर्वाचन हुनु पर्छ भन्ने स्पष्ट धारणा राख्नुभएको छ । त्यसैले फागुन २१ गते निर्वाचन हुन्छ र सबै दल सहभागी हुन्छन् ।”उहाँका अनुसार संसद् पुनस्र्थापनाका लागि कांग्रेसका सांसदहरूले अदालतमा मुद्दा हाले पनि सभापति देउवाले निर्वाचन प्राथमिकता भएको र संसद् पुनः स्थापना प्राथमिकता नभएको बताउनुभयो । उहाँले भन्नुभयो, “नेपाली कम्युनिस्ट पार्टीका संयोजक प्रचण्डले निर्वाचनको विकल्पै छैन भन्नुभएको छ । एमाले अध्यक्ष ओलीले पनि निर्वाचनका लागि वातावरण बनाउनु पर्छ भनेर चासो देखाउनुभएको छ ।” संयोजक प्रचण्डसँग भेटपछि सञ्चारमन्त्री खरेलले प्रधानमन्त्री सुशीला कार्की स्वयंले पनि राजनीतिक भेटवार्तालाई प्रत्यक्ष र परोक्ष रूपमा अघि बढाइरहनुभएको जानकारी दिनुभयो । सञ्चारमन्त्री खरेलले भन्नुभयो, “सबै पक्षीय, सर्वदलीय र मुख्य राजनीतिक दलसँग संवाद र भेटघाट भयो । त्यस क्रममा दलको कार्यालय र नेताका घरमा पुगेर दल र नेता विशेषका बिच वार्ता भएको छ ।” उहाँले सरकारको महत्वपूर्ण कार्य सुशासन र भ्रष्टाचार नियन्त्रणसँगै चुनाव गराउने विषयलाई उच्च प्राथमिकतामा राखेर काम गरिरहेको बताउनुभयो । उहाँले सरकारले बाँकी भेटघाट एकल, समूह, युवा, जेनजी प्रतिनिधि र सुरक्षा निकायसँग पनि निरन्तर गरिरहने र वार्ता र छलफललाई लगातार अघि बढाइरहेको स्पष्ट पार्नुभयो ।",
      "link": "https://gorkhapatraonline.com/news/185419",
      "image": "https://gorkhapatraonline.com/storage/media/326191/conversions/president-meeting-original-thumb.jpg"
    },
    {
      "slug": "185418",
      "title": "यातायात कार्यालयबाट चौध जना बिचौलिया पक्राउ",
      "timestamp": 1766793600000,
      "source": "gp",
      "content": "काठमाडौँ उपत्यका अपराध अनुसन्धान कार्यालयबाट खटिएको प्रहरी टोलीले तीन वटा छुट्टाछुट्टै यातायात कार्यालयमा छापा मारी १४ जनालाई पक्राउ गरेको छ ।",
      "longContent": "गोरखापत्र समाचारदाता काठमाडौँ, पुस १२ गते । काठमाडौँ उपत्यका अपराध अनुसन्धान कार्यालयबाट खटिएको प्रहरी टोलीले तीन वटा छुट्टाछुट्टै यातायात कार्यालयमा छापा मारी १४ जनालाई पक्राउ गरेको छ ।कार्यालयका प्रहरी उपरीक्षक काजीकुमार आचार्यका अनुसार काठमाडौँको गुर्जुधारा, चाबहिलको दक्षिणढोका र भक्तपुरको राधेराधेमा रहेको यातायात कार्यालय र ट्रायल सेन्टरबाट उनीहरूलाई पक्राउ गरिएको हो । पक्राउ परेकाले सेवाग्राहीसँग लिखित तथा ट्रायल परीक्षा पास गराइदिने, लाम नलागी नवीकरण तथा स्वास्थ्य परीक्षण पास गराइदिने प्रलोभनमा पारी १० हजार रुपियाँसम्म असुल्ने गरेको खुलेको छ ।पक्राउ पर्नेमा सिन्धुपाल्चोक साँगाचोकगढी–८ का झमकलाल श्रेष्ठ, काभ्रेपलान्चोक बनेपा–५ का अनिमेष अवा, दोलखा तामाकोशी–४ का वासु खड्का, झापा कमल गाउँपालिका–२ का भीमबहादुर नेम्वाङ, काठमाडौँ–८, गुह्येश्वरीका प्रदीप श्रेष्ठ, कागेश्वरी मनोहरा–५ का सर्मिला चौलागाईं, सिन्धुपाल्चोक मेलम्ची–१० का दीपा कटुवाल, पर्वत जलजला–४ का दुर्गाप्रसाद न्यौपाने, चन्द्रागिरि–५, गुर्जुधाराका रन्जित महर्जन रहेका छन् ।त्यसै गरी नवलपरासी वर्दघाट–११ का अर्जुन चौधरी, सिन्धुपाल्चोक चौतारा–६ का दिवस लामा, सुनसरी इटहरी–१० का सरोज ढुङ्गाना, काभ्रेपलाञ्चोक रोशी–१ का सन्तोष स्याङ्तान र पनौती–५ का दिलिप खड्गी रहेको प्रहरीले जनाएको छ । उनीहरूले लिखित तथा ट्रायल फेल भएका सेवाग्राहीलाई यातायात कार्यालयका कर्मचारीलाई हातमा लिएर पास गराइदिने र लाइसेन्स प्रिन्ट तथा ब्लु बुकलगायत कागजात नवीकरण सहज तरिकाबाट गरिदिने भनी अतिरिक्त रकम लिने गरेको गुनासो सेवाग्राहीले गरेको पनि प्रहरीले जनाएको छ । प्रहरीले बिचौलियाले दाबी गरे अनुसार यातायातका कर्मचारीको मिलेमतो छ छैन भन्नेबारे समेत विस्तृत अनुसन्धान भइरहेको जनाएको छ । पक्राउ परेकालाई अपराध अनुसन्धान कार्यालयले थप अनुसन्धान तथा आवश्यक कारबाहीका लागि जिल्ला प्रहरी परिसर काठमाडौँ र जिल्ला प्रहरी परिसर भक्तपुर पठाइएको एसपी आचार्यले जानकारी दिनुभयो ।",
      "link": "https://gorkhapatraonline.com/news/185418",
      "image": "https://gorkhapatraonline.com/storage/media/326190/conversions/gurjudhara-yatayat-office-original-thumb.jpg"
    }
  ]
}