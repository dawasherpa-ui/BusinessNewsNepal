{
  "date": "2025-02-17T19:32:28.507Z",
  "news": [
    {
      "slug": "143692",
      "title": "आइपिओ रोकिएको विषयमा इप्पानले गरायो ध्यानाकर्षण",
      "timestamp": 1739750400000,
      "source": "gp",
      "content": "आइपिओ रोकिएको विषयमा इप्पानले गरायो ध्यानाकर्षण",
      "longContent": "काठमाडौँ, फागुन ५ गते । स्वतन्त्र ऊर्जा उत्पादकहरूको संस्था, नेपाल (इप्पान)ले विभिन्न कम्पनीहरूको आइपिओ निष्कासन प्रक्रिया रोकिएको विषयमा नेपाली कांग्रेस संसदीय दलको ध्यानाकर्षण गराएको छ । इप्पानले आज लेखा समितिका सदस्य समेत रहनुभएका नेपाली कांग्रेसका प्रमुख सचेतक श्यामकुमार घिमिरेलाई ध्यानाकर्षण पत्र बुझाउँदै आइपिओ तथा हकप्रद शेयरको सार्वजनिक निष्काशन रोकिएको विषयमा ध्यानाकर्षण गराएको हो । इप्पानका अध्यक्ष गणेश कार्कीले लेखासमितिले आफ्नो क्षेत्राधिकारभन्दा बाहिर गएर नेपाल धितोपत्र बोर्ड (सेबोन)लाई निर्देशन दिँदा ४२ कम्पनीको आइपिओ र ३० भन्दा बढी कम्पनीको हकप्रद शेयर गरी ५० अर्बभन्दा बढीको सार्वजनिक निष्काशन रोकिएको विषयमा जानकारी गराउनुभएको हो । इप्पानका पूर्वअध्यक्ष शैलेन्द्र गुरागाईले सेबोनले डेढ वर्षदेखि सार्वजनिक निष्काशन रोक्दा जलविद्युत् आयोजनाको काम मात्रै प्रभावित नभएर जलविद्युत् आयोजनालाई सिमेन्ट डण्डीलगायत सामान बेच्ने उद्योगको व्यवसायमा ह्रास आएको दाबी गर्नुभयो । इप्पानका उपमहासचिव प्रकाश दुलालले लेखा समितिले निर्देशनमा भनिएको ‘रियल नेटवर्थ’ भन्ने शब्दावली संसारभरको लेखा प्रणालीमा कतै पनि प्रयोगमा नरहेको बताउनुभयो । “अहिले लेखा समितिले आइपिओ जारी गर्नका लागि ९० प्रतिशत रियल नेटवर्थ हुनुपर्ने भनेर निर्देशन दिएको छ । सेबोनमा निवेदन दिएका ४२ कम्पनीमध्ये चार वटा कम्पनीबाहेक सबैको नेटवर्थ ९० भन्दा बढी छ । बाँकी कम्पनीलाई किन शेयर जारी गर्न नदिएको ?”, दुलालको प्रश्न थियो । प्रमुख सचेतकसँगको भेटमा इप्पानले संरक्षित क्षेत्रमा पूर्वाधार निर्माण रोक्ने सर्वोच्चको आदेश र विद्युत् विधेयकको बारेमा पनि कुरा उठाएको थियो । इप्पान अध्यक्ष कार्कीले अध्यादेशमार्फत सुधार भएका कानुनलाई अदालतले खारेज गरेर देशलाई पछाडि धकेलेको बताउनुभयो । गत वर्षको लगानी सम्मेलन अघि विकास निर्माणमा अवरोध गर्ने विभिन्न ऐनहरूलाई अध्यादेशमार्फत संशोधन गरिएको थियो । संसदबाट अनुमोदन भइसकेको अध्यादेशलाई अदालतले खारेज गरेर २०२९ सालमा बनेको राष्ट्रिय निकुञ्ज ऐनमै फर्काइदिएको कार्कीको भनाइ छ ।“अहिले पनि अध्यादेशबाटै ६ वटा कानुनहरू संशोधन गरेर व्यावसायीमैत्री बनाउन खोजीएको छ”, कार्कीले भने, “यो पनि अदालतले खारेज गरिदियो भने के होला ?” विद्युत् विधेयक पनि २०४९ को भन्दा पछाडि फर्काउने गरी प्रस्ताव गरिएको भन्दै कार्कीले पहिले नै ५० वर्षका लागि भनेर दिएको जलविद्युत् आयोजनाको अनुमतिपत्रको अवधि अहिलेको विधेयकले ३५ वर्षमा सीमित गर्न खोजेको बताउनुभयो । “६५ लाख सर्वसाधारणको लगानी भइसकेको र ५० वर्षसम्म आयोजना सञ्चालन गर्न पाइन्छ भनेर लाइसेन्स दिएर आयोजना बनाइसकेपछि बिचमै आएर ३५ वर्षपछि सर्वसधारणको लगानीसहित सरकारलाई हस्तान्तरण गर्नुपर्छ भनेर कानुन बनाइन्छ भने यो क्षेत्रमा कसले किन लगानी गर्ने ?”, कार्कीले अगाडि भन्नुभयो । विद्युत् ऐन २०४९ अनुसार लाइसेन्स जारी भइसकेका आयोजनाको हकमा २०४९ कै ऐनअनुसार हुने भनेर अहिलेको विधेयकमा उल्लेख हुनुपर्ने पूर्वअध्यक्ष शैलेन्द्र गुरागाईंले माग गर्नुभयो । उहाँले विद्युत् विधेयक संसदको पूर्वाधार विकास समितिमा छलफलकै क्रममा रहेकोले त्यहीँबाट यस्ता असमान व्यवस्थाहरू हटाएर अघि बढाउनुपर्ने बताउनुभयो । नेपाली कांग्रेसका प्रमुख सचेतक श्यामकुमार घिमिरेले इप्पानले उठाएका सबै विषयमा संसदमा आवाज उठाउने बताउनुभयो । “राज्य करले र व्यावसायी नाफाले चल्छन् । नाफा भएन भने कर आउँदैन । २÷४ पैसा कमाउने व्यावसायीलाई चोर फटाहा देख्ने सोचका कारण नेपाल धेरै पछि परेको हो”, घिमिरेले भन्नुभयो ।उहाँले निजी क्षेत्रलाई कामै गर्न दिनुहुँदैन भन्ने सोच निकै प्रतिगामी भएको भन्दै सबै ठाउँमा निजी क्षेत्रलाई नै अघि बढाउनुपर्ने पनि बताउनुभयो । “निजी क्षेत्रले नाफा देखेन भने लगानी गर्दैन, त्यस्तो ठाउँमा सरकारअघि सर्नुपर्छ । होइन भने सरकारले निजी क्षेत्र मैत्री नीति नियम बनाएर नियमन गर्ने र निजी क्षेत्रले जे जे काम गर्छु भनेपनि गर्नदिनुपर्छ । सरकारले सहजीकरण मात्रै गरिदिनुपर्छ”, घिमिरेले भन्नुभयो । रासस",
      "link": "https://gorkhapatraonline.com/news/143692",
      "image": "https://gorkhapatraonline.com/storage/media/253350/conversions/IPO-2-original-thumb.jpg"
    },
    {
      "slug": "143678",
      "title": "नेप्से परिसूचकमा २९ दशमलव ८७ अङ्कको वृद्धि",
      "timestamp": 1739750400000,
      "source": "gp",
      "content": "यो साता कारोबारको लगातार दोस्रो दिन नेपाल स्टक एक्सचेञ्ज (नेप्से) परिसूचक बढेको छ । सोमबार नेप्से २९ दशमलव ८७ अङ्कले बढेर दुई हजार सात सय २७ दशमलव ९१ को बिन्दुमा कायम भएको हो । यो एक दशमलव १० प्रतिशतको वृद्धि हो ।",
      "longContent": "काठमाडौं, फागुन ५ गते । यो साता कारोबारको लगातार दोस्रो दिन नेपाल स्टक एक्सचेञ्ज (नेप्से) परिसूचक बढेको छ । सोमबार नेप्से २९ दशमलव ८७ अङ्कले बढेर दुई हजार सात सय २७ दशमलव ९१ को बिन्दुमा कायम भएको हो । यो एक दशमलव १० प्रतिशतको वृद्धि हो ।आज तीन सय दुई कम्पनीको एक करोड ८० लाख ८१ हजार एक सय ६८ कित्ता शेयर एक लाख दुई हजार आठ सय ६१ पटक खरिदबिक्री हुँदा रू. १० अर्ब चार करोड ९६ लाख ५४ हजार आठ सय ३२ बराबरको कारोबार भएको छ ।आजको कारोबारमा बैंकिङ दुई दशमलव १६, होटल तथा पर्यटन दुई दशमलव २९, लघुवित्त दुई दशमलव ४५ र अन्य समूह दुई दशमलव ४७ प्रतिशतले बढेको छ । त्यस्तै विकास बैंक शून्य दशमलव ३३, लगानी शून्य दशमलव २०, जीवन बिमा शून्य दशमलव ८९, उत्पादन तथा प्रशोधन शून्य दशमलव ७७, म्युचुअल फन्ड शून्य दशमलव ५२ र निर्जीवन बिमा समूह एक दशमलव ०७ प्रतिशतले बढेको छ । तीन वटा समूहको उपसूचक भने घटेको छ । वित्त समूह शून्य दशमलव ८४, जलविद्युत् शून्य दशमलव १५ र व्यापार समूह एक दशमलव २७ प्रतिशतले घटेको छ ।छ वटा कम्पनीको शेयर मूल्यमा सकारात्मक सर्किट लागेको छ । विन नेपाल लघुवित्त वित्तीय संस्था लिमिटेड, गुराँस लघुवित्त वित्तीय संस्था लिमिटेड, कुथेली बुखारी स्मल हाइड्रोपावर लिमिटेड, स्कल डेभलपमेन्ट बैंक लिमिटेड, गार्डियन माईक्रोलाइफ इन्स्योरेन्स लिमिटेड र दिव्येश्वरी हाइड्रोपावर लिमिटेडको शेयर मूल्य १० प्रतिशतले बढेको हो । सप्तकोशी डेभलपमेन्ट बैंक लिमिटेडको शेयर मूल्यमा भने नकारात्मक सर्किट लागेको छ ।कारोबार रकमका आधारमा आज सबैभन्दा धेरै नेपाल इन्स्योरेन्स कम्पनी लिमिटेडको रू. ३२ करोड ७४ लाख ३५ हजार तीन सय ५५ बराबरको कारोबार भएको छ । कारोबार भएका शेयर सङ्ख्याका आधारमा भने कुमारी बैंक लिमिटेडको सबैभन्दा धेरै चार करोड १६ लाख तीन सय ४९ कित्ता शेयर किनबेच भएको छ । रासस",
      "link": "https://gorkhapatraonline.com/news/143678",
      "image": "https://gorkhapatraonline.com/storage/media/253321/conversions/nepse-original-thumb.jpg"
    },
    {
      "slug": "143654",
      "title": "शोधभर्ना प्राप्तिमा सुधारः १३ अर्ब मात्रै उठ्न बाँकी",
      "timestamp": 1739750400000,
      "source": "gp",
      "content": "शोधभर्ना प्राप्तिमा सुधार हुँदै गएको छ । अघिल्ला वर्षहरुमा ठुलो मात्रामा त्यस्तो रकम उठ्न बाँकी रहने देखिएकोमा हाल १३ अर्ब मात्रै त्यस्तो रकम उठ्न बाँकी देखिएको हो ।",
      "longContent": "काठमाडौं, फागुन ५ गते । शोधभर्ना प्राप्तिमा सुधार हुँदै गएको छ । अघिल्ला वर्षहरुमा ठुलो मात्रामा त्यस्तो रकम उठ्न बाँकी रहने देखिएकोमा हाल १३ अर्ब मात्रै त्यस्तो रकम उठ्न बाँकी देखिएको हो ।  महालेखा नियन्त्रक कार्यालयकाअनुसार आर्थिक वर्ष २०८१/८२ को सुरूवातमा विकास सहायतातर्फ नेपाल सरकारको स्रोतबाट खर्च भई शोधभर्ना प्राप्त गर्नुपर्ने रकम अनुदानतर्फ ६ अर्ब २५ करोड ११ लाख र सहुलियतपूर्ण ऋणतर्फ १४ अर्ब ३३ करोड ३ लाख गरी जम्मा २० अर्ब ५८ करोड १४ लाख रुपियाँ रहेको थियो । चालु आर्थिक वर्षको पुस मसान्तसम्म १८ अर्ब २२ करोड ४१ लाख शोधभर्ना लिन बाँकी भएकोमा २५ अर्ब ६६ करोड ६२ लाख शोधभर्ना प्राप्त भएको छ । हाल शोधभर्ना लिन बाँकी रकम १३ अर्ब १३ करोड ९३ लाख रहेको छ । गत आर्थिक वर्षको सोही अवधिमा शोधभर्ना लिन बाँकी १७ अर्ब २१ करोड एक लाख रहेको थियो । शोधभर्ना प्राप्तिको हिसाव राख्ने महालेखा नियन्त्रकको कार्यालयकाअनुसार शोधभर्ना प्राप्तिमा ठुलो सफलता हासिल गर्दै गइएको छ । विगतमा ठुलो मात्रमा शोधभर्ना प्राप्ति हुन नसक्दा सरकारी स्रोत र मुलुकको भुक्तानी सन्तुलनमा नराम्ररी चाप पर्दै आएको थियो ।शोधभर्ना भुक्तानी दातृ निकायले आयोजनाको वास्तविक खर्चका आधारमा गर्ने गरेका छन् तर विगतमा सञ्चालित आयोजनाले वास्तविक खर्च नदेखाउँदा पनि अघिल्ला वर्षहरुमा शोधभर्ना भुक्तानीमा दातृ निकायले आनाकानी गर्ने गरेका थिए । के हो शोधभर्ना ?खासगरी, वैदेशिक सहायतामा निर्माण गरिने आयोजनामा दातृ निकायबाट व्यहोरिने रकम सुरुमा नेपाल सरकारको आफ्नै स्रोतबाट खर्च गर्छ । त्यसपछि खर्च गरिएको रकम दातृ निकायमा माग गरी प्राप्त गर्नु नै शोधभर्ना हो । त्यसरी पहिले सरकारको आफ्नै स्रोतको प्रगोग गर्ने र पछि सहायता उपलब्ध गराउन सम्झौता गरेको देश–निकायबाट भुक्तानी प्राप्त गर्ने विधिका रुपमा शोधभर्नालाई लिइने गरिएको छ । आयोजनामा भएको वास्तविक खर्चका आधारमा भुक्तानी गरी नगद व्यस्थापन गर्न दातृ निकायहरूले शोधभर्ना विधिमार्फत भुक्तानी गर्दै आएका छन् ।",
      "link": "https://gorkhapatraonline.com/news/143654",
      "image": "https://gorkhapatraonline.com/storage/media/253269/conversions/1739776365-vSaqC-original-thumb.jpg"
    },
    {
      "slug": "143624",
      "title": "सुनको मूल्य तोलामा एक हजार दुई सय बढ्यो",
      "timestamp": 1739750400000,
      "source": "gp",
      "content": "सुनको मूल्य तोलामा एक हजार दुई सय बढेको छ ।",
      "longContent": "काठमाडौँ,  फागुन ५ गते । सुनको मूल्य तोलामा एक हजार दुई सय बढेको छ ।आइतबार प्रतितोला रू. एक लाख ६७ हजार पाँच सयमा कारोबार भएको सुन आज प्रतितोला रू. एक लाख ६८ हजार सात सयमा खरिद बिक्री हुने नेपाल सुनचाँदी व्यवसायी महासङ्घले जनाएको छ ।त्यस्तै चाँदीको मूल्य तोलामा रू. १५ बढेको छ । आज चाँदी प्रतितोला रू. एक हजार नौ सय ७० मा खरिदबिक्री हुनेछ । अन्तरराष्ट्रिय बजारमा आज सुन प्रतिऔँस दुई हजार नौ सय अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/143624",
      "image": "https://gorkhapatraonline.com/storage/media/253206/conversions/gold1616-original-thumb.jpg"
    },
    {
      "slug": "143612",
      "title": "यस्तो छ आजको तरकारी एवं फलफूलको थोक मूल्यसूची",
      "timestamp": 1739750400000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  फागुन ५ गते ।   कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (नेपाली) प्रतिकेजी रू ६०, गोलभेँडा ठूलो (भारतीय) प्रतिकेजी रू ६०, गोलभेँडा सानो (तराई) प्रतिकेजी रू २५, आलु रातो प्रतिकेजी\tरू ३४, आलु रातो (भारतीय) प्रतिकेजी रू ३२, प्याज सुकेको (भारतीय) प्रतिकेजी रू ८०, गाजर (लोकल) प्रतिकेजी रू ३५, गाजर (तराई) प्रतिकेजी रू ३०, बन्दा (लोकल) प्रतिकेजी रू १५, बन्दा (तराई) प्रतिकेजी रू १५, बन्दा (नरिवल) प्रतिकेजी रू १५, काउली स्थानीय प्रतिकेजी रू १५, स्थानीय काउली (ज्यापु) प्रतिकेजी रू २०, काउली (तराई) प्रतिकेजी रू १५, मूला रातो प्रतिकेजी रू ३०, मूला सेतो (लोकल) प्रतिकेजी रू २५, सेतो मूला (हाइब्रिड) प्रतिकेजी रू २५, भन्टा लाम्चो प्रतिकेजी रू २५ र भन्टा डल्लो प्रतिकेजी रू ५० कायम भएको छ ।यसैगरी, मटरकोसा प्रतिकेजी रू ६०, घिउ सिमी (लोकल) प्रतिकेजी रू ४०, घिउ सिमी (हाइब्रिड) प्रतिकेजी रू ४०, घिउ सिमी (राजमा) प्रतिकेजी रू ११०, टाटे सिमी प्रतिकेजी रू ४०, तिते करेला प्रतिकेजी रू १२०, लौका प्रतिकेजी रू ६०, घिरौला प्रतिकेजी रू १००, फर्सी पाकेको प्रतिकेजी रू ५०, फर्सी हरियो (लाम्चो) प्रतिकेजी रू १५, हरियो फर्सी (डल्लो) प्रतिकेजी रू १५, भेण्डी प्रतिकेजी रू ११०, सखरखण्ड प्रतिकेजी रू ७०, बरेला प्रतिकेजी रू ३५, पिँडालु प्रतिकेजी रू ९०, स्कूस प्रतिकेजी रू ४०, रायो साग प्रतिकेजी रू १५, पालुङ्गो साग प्रतिकेजी ४०, चमसुरको साग रू ५०, तोरीको साग प्रतिकेजी रू २५, मेथीको साग प्रतिकेजी रू ५०, प्याज हरियो प्रतिकेजी रू ३०, बकुला प्रतिकेजी रू ६०, तरूल प्रतिकेजी रू ८०, च्याउ (कन्य) प्रतिकेजी रू १२० र च्याउ (डल्ले) प्रतिकेजी रू ३५० निर्धारण गरिएको छ ।ब्रोकाउली प्रतिकेजी रू ३०, चुकुन्दर प्रतिकेजी रू ६०, सजिवन प्रतिकेजी रू १८०, रातो बन्दा प्रतिकेजी रू ६०, जिरीको साग प्रतिकेजी रू ६०, ग्याठ कोबी प्रतिकेजी रू ७०, सेलरी प्रतिकेजी रू ४००, पार्सले प्रतिकेजी रू ७००, सौफको साग प्रतिकेजी रू ६०, पुदिना प्रतिकेजी रू ४००, गान्टे मूला प्रतिकेजी रू ६०, इमली प्रतिकेजी रू १६०, तामा प्रतिकेजी रू १००, तोफु प्रतिकेजी रू १२० र गुन्द्रुक प्रतिकेजी रू ३०० तोकेकोे छ ।समितिले स्याउ (झोले) प्रतिकेजी रू २३०, स्याउ (फूजी) प्रतिकेजी रू ३००, केरा (दर्जन) रू १५०, कागती प्रतिकेजी रू १६०, अनार प्रतिकेजी रू ३२०, अङ्गुर (हरियो) प्रतिकेजी रू २२०, अङ्गुर (कालो) प्रतिकेजी रू ३३०, सुन्तला (नेपाली) प्रतिकेजी रू १८०, सुन्तला (भारतीय) प्रतिकेजी रू १२०, तरबुजा (हरियो) प्रतिकेजी रू ५०, मौसम प्रतिकेजी रू १५०, जुनार प्रतिकेजी रू ११०, भुइँकटहर प्रतिगोटा रू १८०, काँक्रो (लोकल) प्रतिकेजी रू १२०, काँक्रो (हाइब्रिड) प्रतिकेजी रू ४०, रूख कटहर प्रतिकेजी रू ११०, नासपाती (चाइनिज) प्रतिकेजी रू २४०, मेवा (नेपाली) प्रतिकेजी रू ६०, मेवा (भारतीय) प्रतिकेजी रू १००, अम्बा प्रतिकेजी रू १२०, लप्सी प्रतिकेजी रू ७०, स्ट्रबेरी (भुइँऐसेलु) प्रतिकेजी रू ४०० र किबी प्रतिकेजी रू २५० निर्धारण गरिएको छ ।यसैगरी, अदुवा प्रतिकेजी रू १२०, खुर्सानी सुकेको प्रतिकेजी रू ४००, खुर्सानी हरियो प्रतिकेजी रू ७०, खुर्सानी हरियो (बुलेट) प्रतिकेजी रू ९०, खुर्सानी हरियो (माछे) प्रतिकेजी रू ५०, भेडेखुर्सानी प्रतिकेजी रू ६०, लसुन हरियो प्रतिकेजी रू ६०, हरियो धनिया प्रतिकेजी रू ४०, लसुन सुकेको चाइनिज प्रतिकेजी रू ३००, लसुन सुकेको नेपाली प्रतिकेजी रू ३००, छ्यापी सुकेको प्रतिकेजी रू १६०, छ्यापी हरियो प्रतिकेजी रू २५०, ताजा माछा (रहु) प्रतिकेजी रू ३५०, ताजा माछा (बचुवा) प्रतिकेजी रू २६०, ताजा माछा (छडी) प्रतिकेजी रू २६०, ताजा माछा (मुङ्गरी) प्रतिकेजी रू ४५०, राजा च्याउ प्रतिकेजी रू ३०० र सिताके च्याउ प्रतिकेजी रू ८०० तोकेको छ । रासस",
      "link": "https://gorkhapatraonline.com/news/143612",
      "image": "https://gorkhapatraonline.com/storage/media/253180/conversions/adrhs-original-thumb.jpg"
    },
    {
      "slug": "143586",
      "title": "यस्तो छ आजका लागि विदेशी मुद्राको विनिमयदर",
      "timestamp": 1739750400000,
      "source": "gp",
      "content": "काठमाडौँ, फागुन ५ गते । नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलरको मूल्य स्थिर छ । यूरो, युके पाउन्ड स्टर्लिङ, स्वीस फ्र्याङ्क, अष्ट्रेलियन डलर, क्यानेडियन डलर, सिङ्गापुर डलरको मूल्य बढेको छ । अमेरिकी डलर एकको खरिददर एक सय ३८ रूपैयाँ ६२ पैसा र बिक्रीदर एक सय ३९ रूपैयाँ २२ पैसा, युरोपियन युरो एकको खरिदर एक सय ४५ रूपैयाँ ४५ पैसा र बिक्रीदर एक सय ४६ रूपैयाँ ०८ पैसा निर्धारण गरिएको छ । त्यसैगरी युके पाउन्ड स्टर्लिङ एकको खरिददर एक सय ७४ रूपैयाँ ४७ पैसा र बिक्रीदर एक सय ७५ रूपैयाँ २३ पैसा कायम गरिएको छ । स्वीस फ्र्याङ्क एकको खरिददर एक सय ५४ रूपैयाँ १२ पैसा र बिक्रीदर एक सय ५४ रूपैयाँ ७८ पैसा तय गरिएको छ । अष्ट्रेलियन डलर एकको खरिददर ८८ रूपैयाँ ०५ पैसा र बिक्रीदर ८८ रूपैयाँ ४३ पैसा, क्यानेडियन डलर एकको खरिददर ९७ रूपैयाँ ७३ पैसा र बिक्रीदर ९८ रूपैयाँ १५ पैसा, सिङ्गापुर डलर एकको खरिददर एक सय तीन रूपैयाँ ४९ पैसा र बिक्रीदर एक सय तीन रूपैयाँ ९३ पैसा निर्धारण गरिएको केन्द्रीय बैंकले जनाएको छ । जापानी येन १० को खरिददर नौ रूपैयाँ १० पैसा र बिक्रीदर नौ रूपैयाँ १४ पैसा, चिनियाँ युआन एकको खरिददर १९ रूपैयाँ ११ पैसा र बिक्रीदर १९ रूपैयाँ १९ पैसा, साउदी अरेबियन रियाल एकको खरिददर ३६ रूपैयाँ ९६ पैसा र बिक्रीदर ३७ रूपैयाँ १२ पैसा, कतारी रियाल एकको खरिददर ३८ रूपैयाँ दुई पैसा र बिक्रीदर ३८ रूपैयाँ १९ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रूपैयाँ १२ पैसा र बिक्रीदर चार रूपैयाँ १४ पैसा, युएई दिराम एकको खरिददर ३७ रूपैयाँ ७४ पैसा र बिक्रीदर ३७ रूपैयाँ ९० पैसा, मलेसियन रिङ्गेट एकको खरिददर ३१ रूपैयाँ २६ पैसा र बिक्री दर ३१ रूपैयाँ ३९ पैसा, साउथ कोरियन वन १०० को खरिददर नौ रूपैयाँ ६२ पैसा र बिक्रीदर नौ रूपैयाँ ६६ पैसा, स्विडिस क्रोनर एकको खरिददर १२ रूपैयाँ ९६ पैसा र बिक्रीदर १३ रूपैयाँ दुई पैसा र डेनिस क्रोनर एकको खरिददर १९ रूपैयाँ ४९ पैसा र बिक्री दर १९ रूपैयाँ ५८ पैसा तोकिएको छ । राष्ट्र बैङ्कले हङकङ डलर एकको खरिददर १७ रूपैयाँ ८१ पैसा र बिक्रीदर १७ रूपैयाँ ८८ पैसा, कुवेती दिनार एकको खरिददर चार सय ४९ रूपैयाँ १९ पैसा र बिक्रीदर चार सय ५१ रूपैयाँ १३ पैसा, बहराइन दिनार एकको खरिददर तीन सय ६७ रूपैयाँ ७८ पैसा र बिक्रीदर तीन सय ६९ रूपैयाँ ३७ पैसा र ओमनी रियाल एकको खरिददर तीन सय ६० रूपैयाँ ०४ पैसा र बिक्रीदर तीन सय ६१ रूपैयाँ ६० पैसा निर्धारण भएको छ । त्यसैगरी भारतीय रूपैयाँ एक सयको खरिददर एक सय ६० रूपैयाँ र बिक्रीदर एक सय ६० रूपैयाँ १५ पैसा तोकिएको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने उल्लेख छ ।",
      "longContent": "काठमाडौँ, फागुन ५ गते ।  नेपाल राष्ट्र बैङ्कले आजका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अमेरिकी डलरको मूल्य स्थिर छ । यूरो, युके पाउन्ड स्टर्लिङ, स्वीस फ्र्याङ्क, अष्ट्रेलियन डलर, क्यानेडियन डलर, सिङ्गापुर डलरको मूल्य बढेको छ । अमेरिकी डलर एकको खरिददर एक सय ३८ रूपैयाँ ६२  पैसा र बिक्रीदर एक सय ३९ रूपैयाँ २२ पैसा, युरोपियन युरो एकको खरिदर एक सय ४५ रूपैयाँ ४५ पैसा र बिक्रीदर एक सय ४६ रूपैयाँ ०८ पैसा निर्धारण गरिएको छ । त्यसैगरी युके पाउन्ड स्टर्लिङ एकको खरिददर एक सय ७४ रूपैयाँ ४७ पैसा र बिक्रीदर एक सय ७५ रूपैयाँ २३ पैसा कायम गरिएको छ । स्वीस फ्र्याङ्क एकको खरिददर एक सय ५४ रूपैयाँ १२ पैसा र बिक्रीदर एक सय ५४ रूपैयाँ ७८ पैसा तय गरिएको छ । अष्ट्रेलियन डलर एकको खरिददर ८८ रूपैयाँ ०५ पैसा र बिक्रीदर ८८ रूपैयाँ ४३ पैसा, क्यानेडियन डलर एकको खरिददर ९७ रूपैयाँ ७३ पैसा र बिक्रीदर ९८ रूपैयाँ १५ पैसा, सिङ्गापुर डलर एकको खरिददर एक सय तीन रूपैयाँ ४९ पैसा र बिक्रीदर एक सय तीन रूपैयाँ ९३ पैसा निर्धारण गरिएको केन्द्रीय बैंकले जनाएको छ । जापानी येन १० को खरिददर नौ रूपैयाँ १० पैसा र बिक्रीदर नौ रूपैयाँ १४ पैसा, चिनियाँ युआन एकको खरिददर १९ रूपैयाँ ११ पैसा र बिक्रीदर १९ रूपैयाँ १९ पैसा, साउदी अरेबियन रियाल एकको खरिददर ३६ रूपैयाँ ९६ पैसा र बिक्रीदर ३७ रूपैयाँ १२ पैसा, कतारी रियाल एकको खरिददर ३८ रूपैयाँ दुई पैसा र बिक्रीदर ३८ रूपैयाँ १९ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रूपैयाँ १२ पैसा र बिक्रीदर चार रूपैयाँ १४ पैसा, युएई दिराम एकको खरिददर ३७ रूपैयाँ ७४ पैसा र बिक्रीदर ३७ रूपैयाँ ९० पैसा, मलेसियन रिङ्गेट एकको खरिददर ३१ रूपैयाँ २६ पैसा र बिक्री दर ३१ रूपैयाँ ३९ पैसा, साउथ कोरियन वन १०० को खरिददर नौ रूपैयाँ ६२ पैसा र बिक्रीदर नौ रूपैयाँ ६६ पैसा, स्विडिस क्रोनर एकको खरिददर १२ रूपैयाँ ९६ पैसा र बिक्रीदर १३ रूपैयाँ दुई पैसा र डेनिस क्रोनर एकको खरिददर १९ रूपैयाँ ४९ पैसा र बिक्री दर १९ रूपैयाँ ५८ पैसा तोकिएको छ । राष्ट्र बैङ्कले हङकङ डलर एकको खरिददर १७ रूपैयाँ ८१ पैसा र बिक्रीदर १७ रूपैयाँ ८८ पैसा, कुवेती दिनार एकको खरिददर चार सय ४९ रूपैयाँ १९ पैसा र बिक्रीदर चार सय ५१ रूपैयाँ १३ पैसा, बहराइन दिनार एकको खरिददर तीन सय ६७ रूपैयाँ ७८ पैसा र बिक्रीदर तीन सय ६९ रूपैयाँ ३७ पैसा र ओमनी रियाल एकको खरिददर तीन सय ६० रूपैयाँ ०४ पैसा र बिक्रीदर तीन सय ६१ रूपैयाँ ६० पैसा निर्धारण भएको छ । त्यसैगरी भारतीय रूपैयाँ एक सयको खरिददर एक सय ६० रूपैयाँ र बिक्रीदर एक सय ६० रूपैयाँ १५ पैसा तोकिएको  छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने उल्लेख छ ।",
      "link": "https://gorkhapatraonline.com/news/143586",
      "image": "https://gorkhapatraonline.com/storage/media/253154/conversions/money-exchange-original-thumb.jpg"
    },
    {
      "slug": "143582",
      "title": "सौर्य ऊर्जा विकासका लागि कार्यविधि संशोधन",
      "timestamp": 1739750400000,
      "source": "gp",
      "content": "काठमाडौँ, फागुन ५ गते । ऊर्जा मिश्रणको अवधारणालाई थप विस्तार गरी लगानी प्रवर्द्धन गर्ने लक्ष्यका साथ विद्युत् विकास विभागले ‘ग्रीड कनेक्टेड वैकल्पिक विद्युत् विकाससम्बन्धी कार्यविधि, २०७८’ संशोधन गरेको छ ।वैकल्पिक विद्युत् उत्पादन आयोजना र यससँग सम्बन्धित प्रसारण लाइनलाई राष्ट्रिय ग्रीडमा जोड्न, सरल, सहज र पारदर्शी तुल्याई प्रभावकारी कार्यान्वयन गर्न आवश्यक भएकाले विद्युत् नियमावली, २०५४ अनुसार उक्त कार्यविधि संशोधन गरिएको विभागका महानिर्देशक नवीनराज सिंहले जानकारी दिनुभयो ।यसअघि सरकारले २०७८ वैशाख १३ गते उक्त कार्यविधि कार्यान्वयनमा ल्याएको थियो । कार्यविधिअनुसार एक मेगावाटसम्म क्षमता भएका वैकल्पिक विद्युत् आयोजनाका हकमा राष्ट्रिय ग्रीडमा आवद्ध हुन चाहने प्रवर्द्धकले नेपाल विद्युत् प्राधिकरणमा निवेदन पेस गर्दा विद्युत् उत्पादनको अनुमति लिएको हुनुपर्ने छ । तर घरेलु सौर्य ऊर्जा प्रणालीबाट उत्पादित सौर्य विद्युत्को ‘नेट मिटरिङ’ गर्दा विद्युत् उत्पादनको अनुमति आवश्यक नपर्ने प्रबन्ध गरिएको छ ।आयोजनाका लागि आवश्यक जग्गा, बाटो, विद्युत् जडान बिन्दुसम्म प्रसारण लाइन आदिको व्यवस्था प्रवर्द्धकले गर्नुपर्ने उल्लेख छ । सरकारी जग्गाको हकमा सङ्घीय सरकार, प्रदेश सरकार तथा स्थानीय तहबीच आवश्यकतानुसार समन्वय र सहजीकरण गर्ने व्यवस्था कार्यविधिमा छ ।कार्यविधिमा एक मेगावाटभन्दा बढी क्षमताका सौर्य विद्युत् आयोजनाको विद्युत् सर्वेक्षण र निर्माण गर्न प्रवर्द्धकले नियमावली र निर्देशिकामा तोकेबमोजिमको ढाँचामा निवेदन दिनुपर्ने व्यवस्था गरिएको छ । प्रस्तावित क्षेत्रमा सौर्य विद्युत् आयोजना विकास गर्न हुने भनी सम्बन्धित वडा वा स्थानीय तहको सिफारिसपत्र र निकुञ्ज तथा आरक्षण क्षेत्रको हकमा वन तथा वातावरण मन्त्रालयको सिफारिसपत्र प्रवर्द्धकले पेस गर्नुपर्ने उल्लेख छ ।कार्यविधिअनुसार विद्युत्को खरिददर निर्धारण गर्दा आयोजनाको लागत, ऋणको ब्याजदर, ह्रासकट्टी, स्वलगानी प्रतिफल, साधारण खर्च, सञ्चालन खर्च, मर्मत खर्च, आम्दानी, कर, थप पुँजी, ऋण र पुँजीको अनुपात, उपकरणको लागत, ब्याट्री सञ्चित क्षमता आदिलाई आधार लिन सकिने छ ।नेपाल विद्युत् प्राधिकरणले हिउँदको माग सम्बोधन गर्ने लक्ष्यका साथ झण्डै एक हजार मेगावाट क्षमताको सौर्य ऊर्जा परियोजना विकास गर्न प्रक्रिया अगाडि बढाएको छ । निजी क्षेत्रका प्रवर्द्धकलाई बोलकबोलका माध्यमबाट विद्युत् खरिद सम्झौताका लागि प्रस्ताव पेस गर्न प्राधिकरणले आग्रह गरेको थियो ।सोहीबमोजिम प्रक्रियासमेत अगाडि बढिसकेको छ । आयोजनाको सर्वेक्षणका हकमा सिँचाइयोग्य भूमि रहे÷नरहेको सिफारिस कसले गर्ने भन्नेबारेमा केही अस्पष्टता रहँदै आएको थियो । विभागले पछिल्लो कार्यविधिअनुसार उक्त अस्पष्टतालाई सम्बोधन गरिएको स्पष्ट पारेको छ ।कार्यविधि संशोधनसँगै सौर्य ऊर्जा परियोजना अगाडि बढाउन मार्गप्रशस्त भएको छ । विभागमा कुल सात सय चार मेगावाट क्षमताका ३३ सौर्य परियोजनाले सर्वेक्षण अनुमति लिएका छन् । सात सय १७ मेगावाट क्षमताका ३५ आयोजनाले सर्वेक्षणका लागि आवेदन दिएका छन् । त्यसैगरी ७७ मेगावाट क्षमताका नौ आयोजनाले निर्माणका लागि अनुमति लिएका छन् । यसैगरी निर्माण अनुमतिका लागि ५९ दशमलव छ मेगावाट क्षमताका १० परियोजनाको आवेदन परेको छ ।विभागका अनुसार हाल एक सय छ दशमलव सात मेगावाट क्षमताका २१ परियोजना सञ्चालनमा छन् । त्यसमध्ये प्राधिकरणले नुवाकोटमा सञ्चालन गरेको सौर्य ऊर्जा परियोजना सबैभन्दा ठूलो रहेको छ । सो आयोजनाको क्षमता २५ मेगावाट बराबर छ ।",
      "longContent": "काठमाडौँ, फागुन ५ गते । ऊर्जा मिश्रणको अवधारणालाई थप विस्तार गरी लगानी प्रवर्द्धन गर्ने लक्ष्यका साथ विद्युत् विकास विभागले ‘ग्रीड कनेक्टेड वैकल्पिक विद्युत् विकाससम्बन्धी कार्यविधि, २०७८’ संशोधन गरेको छ ।वैकल्पिक विद्युत् उत्पादन आयोजना र यससँग सम्बन्धित प्रसारण लाइनलाई राष्ट्रिय ग्रीडमा जोड्न, सरल, सहज र पारदर्शी तुल्याई प्रभावकारी कार्यान्वयन गर्न आवश्यक भएकाले विद्युत् नियमावली, २०५४ अनुसार उक्त कार्यविधि संशोधन गरिएको विभागका महानिर्देशक नवीनराज सिंहले जानकारी दिनुभयो ।यसअघि सरकारले २०७८ वैशाख १३ गते उक्त कार्यविधि कार्यान्वयनमा ल्याएको थियो । कार्यविधिअनुसार एक मेगावाटसम्म क्षमता भएका वैकल्पिक विद्युत् आयोजनाका हकमा राष्ट्रिय ग्रीडमा आवद्ध हुन चाहने प्रवर्द्धकले नेपाल विद्युत् प्राधिकरणमा निवेदन पेस गर्दा विद्युत् उत्पादनको अनुमति लिएको हुनुपर्ने छ । तर घरेलु सौर्य ऊर्जा प्रणालीबाट उत्पादित सौर्य विद्युत्को ‘नेट मिटरिङ’ गर्दा विद्युत् उत्पादनको अनुमति आवश्यक नपर्ने प्रबन्ध गरिएको छ ।आयोजनाका लागि आवश्यक जग्गा, बाटो, विद्युत् जडान बिन्दुसम्म प्रसारण लाइन आदिको व्यवस्था प्रवर्द्धकले गर्नुपर्ने उल्लेख छ । सरकारी जग्गाको हकमा सङ्घीय सरकार, प्रदेश सरकार तथा स्थानीय तहबीच आवश्यकतानुसार समन्वय र सहजीकरण गर्ने व्यवस्था कार्यविधिमा छ ।कार्यविधिमा एक मेगावाटभन्दा बढी क्षमताका सौर्य विद्युत् आयोजनाको विद्युत् सर्वेक्षण र निर्माण गर्न प्रवर्द्धकले नियमावली र निर्देशिकामा तोकेबमोजिमको ढाँचामा निवेदन दिनुपर्ने व्यवस्था गरिएको छ । प्रस्तावित क्षेत्रमा सौर्य विद्युत् आयोजना विकास गर्न हुने भनी सम्बन्धित वडा वा स्थानीय तहको सिफारिसपत्र र निकुञ्ज तथा आरक्षण क्षेत्रको हकमा वन तथा वातावरण मन्त्रालयको सिफारिसपत्र प्रवर्द्धकले पेस गर्नुपर्ने उल्लेख छ ।कार्यविधिअनुसार विद्युत्को खरिददर निर्धारण गर्दा आयोजनाको लागत, ऋणको ब्याजदर, ह्रासकट्टी, स्वलगानी प्रतिफल, साधारण खर्च, सञ्चालन खर्च, मर्मत खर्च, आम्दानी, कर, थप पुँजी, ऋण र पुँजीको अनुपात, उपकरणको लागत, ब्याट्री सञ्चित क्षमता आदिलाई आधार लिन सकिने छ ।नेपाल विद्युत् प्राधिकरणले हिउँदको माग सम्बोधन गर्ने लक्ष्यका साथ झण्डै एक हजार मेगावाट क्षमताको सौर्य ऊर्जा परियोजना विकास गर्न प्रक्रिया अगाडि बढाएको छ । निजी क्षेत्रका प्रवर्द्धकलाई बोलकबोलका माध्यमबाट विद्युत् खरिद सम्झौताका लागि प्रस्ताव पेस गर्न प्राधिकरणले आग्रह गरेको थियो ।सोहीबमोजिम प्रक्रियासमेत अगाडि बढिसकेको छ । आयोजनाको सर्वेक्षणका हकमा सिँचाइयोग्य भूमि रहे÷नरहेको सिफारिस कसले गर्ने भन्नेबारेमा केही अस्पष्टता रहँदै आएको थियो । विभागले पछिल्लो कार्यविधिअनुसार उक्त अस्पष्टतालाई सम्बोधन गरिएको स्पष्ट पारेको छ ।कार्यविधि संशोधनसँगै सौर्य ऊर्जा परियोजना अगाडि बढाउन मार्गप्रशस्त भएको छ । विभागमा कुल सात सय चार मेगावाट क्षमताका ३३ सौर्य परियोजनाले सर्वेक्षण अनुमति लिएका छन् । सात सय १७ मेगावाट क्षमताका ३५ आयोजनाले सर्वेक्षणका लागि आवेदन दिएका छन् ।  त्यसैगरी ७७ मेगावाट क्षमताका नौ आयोजनाले निर्माणका लागि अनुमति लिएका छन् । यसैगरी निर्माण अनुमतिका लागि ५९ दशमलव छ मेगावाट क्षमताका १० परियोजनाको आवेदन परेको छ ।विभागका अनुसार हाल एक सय छ दशमलव सात मेगावाट क्षमताका २१ परियोजना सञ्चालनमा छन् । त्यसमध्ये प्राधिकरणले नुवाकोटमा सञ्चालन गरेको सौर्य ऊर्जा परियोजना सबैभन्दा ठूलो रहेको छ । सो आयोजनाको क्षमता २५ मेगावाट बराबर छ ।",
      "link": "https://gorkhapatraonline.com/news/143582",
      "image": "https://gorkhapatraonline.com/storage/media/253150/conversions/dh-original-thumb.jpg"
    },
    {
      "slug": "143572",
      "title": "रेसुङ्गाबाट उडान अन्योल",
      "timestamp": 1739750400000,
      "source": "gp",
      "content": "दुई महिनादेखि गुल्मीको रेसुङ्गा विमानस्थलबाट नियमित उडान हुन सकेको छैन ।",
      "longContent": "तम्घास समाचारदातातम्घास, फागुन ५ गते  । दुई महिनादेखि गुल्मीको रेसुङ्गा विमानस्थलबाट नियमित उडान हुन सकेको छैन । अहिले नेपाल एयरलाइन्सको जहाज मर्मत हुँदै गरेकाले अन्य जहाज नभएका कारण नियमित उडान हुन नसकेको विमानस्थलका स्टेसन प्रमुख सुमन थापाले बताउनुभयो । पछिल्लो समय पुस ४ गते मात्रै विमानस्थलबाट उडान भएको  र अहिले उडान हुन नसकेको थापाले बताउनुभयो । विमानस्थलबाट अझै केही समय उडान हुन नसक्ने उहाँको भनाइ छ । पहिले हप्ताको एक दिन शुक्रबार मात्रै उडान भर्दै आएको जहाजले यात्रुको अत्यधिक चाप बढेपछि साप्ताहिक तीन उडानको अनुमति पाएको थियो । वर्षायाम सुरु भएपछि पछिल्लो समय हप्ताको एक दिन शुक्रबार मात्रै उडान गर्ने गरी कार्यतालिका रहेको थापाले बताउनुभयो । पछिल्लो समय यात्रुको चापलाई ध्यानमा राखेर हप्ताको शुव्रmबार र बुधबार दुई दिन उडान गर्ने कार्यतालिका रहेको थापाले बताउनुभयो । हवाई यात्रामा गुल्मी जोडिएसँगै फ्रान्स र स्पेनबाट पनि पर्यटकहरू घुम्नका लागि गुल्मी आएको रेसुङ्गा नगरपालिका गुल्मीले जनाएको छ ।जिल्ला सदरमुकाम तम्घासबाट करिब पाँच किलोमिटर कच्चीबाटोपछि विमानस्थल पुग्न सकिन्छ । विमानस्थलबाट गत वर्षको वैशाख २९ गतेदेखि व्यावसायिक उडान सुरु गरिएको थियो ।",
      "link": "https://gorkhapatraonline.com/news/143572",
      "image": "https://gorkhapatraonline.com/storage/media/253139/conversions/resunga-airport-pc-(1)-original-thumb.jpg"
    },
    {
      "slug": "143571",
      "title": "दुधको रकम भुक्तानी गर्न प्रधानमन्त्रीको निर्देशन",
      "timestamp": 1739750400000,
      "source": "gp",
      "content": "प्रधानमन्त्री केपी शर्मा ओलीले कृषकलाई दुधको भुक्तानी गर्न बाँकी रहेको रकम यथाशीघ्र भुक्तानी गर्न निजी डेरी उद्योगहरूलाई निर्देशन दिनुभएको छ ।",
      "longContent": "गोरखापत्र समाचारदाताकाठमाडौँ, फागुन ५ गते ।  प्रधानमन्त्री केपी शर्मा ओलीले कृषकलाई दुधको भुक्तानी गर्न बाँकी रहेको रकम यथाशीघ्र भुक्तानी गर्न निजी डेरी उद्योगहरूलाई निर्देशन दिनुभएको छ । प्रतिनिधि सभाको बैठकमा सांसदहरूले उठाएका प्रश्नको आइतबार जवाफ दिँदै प्रधानमन्त्री ओलीले दुधको बक्यौता रकम तत्काल भुक्तानी दिन निर्देशन दिएको बताउनुभएको हो । दुग्ध विकास संस्थान (डिडिसी) ले हालसम्म दुई अर्ब चार करोड रुपियाँ भुक्तानी दिइसकेको प्रधानमन्त्रीले जानकारी दिनुभयो । दुग्ध विकास संस्थानबाट दुध बिक्री गर्ने सबै कृषकको भदौ मसान्तसम्मको बाँकी रकम भुक्तानी भइसकेको र बाँकी रकम पनि क्रमशः भुक्तानीको प्रक्रियाका लागि अघि बढाइएकोसमेत प्रधानमन्त्रीले जानकारी दिनुभयो । डिडिसी र निजी क्षेत्रका डेरी उद्योगहरूले देशभरका किसानलाई अझै दुई अर्ब ५५ करोड ५० लाख रुपियाँ भुक्तानी गर्न बाँकी रहेको छ । यसमध्ये सबैभन्दा बढी निजी क्षेत्रको रकम रहेको छ । निजी डेरीको मात्रै एक अर्ब ६० करोड रुपियाँको हाराहारीमा भुक्तानी गर्न बाँकी रहेको बताइएको छ ।नेपाल डेरी उद्योग सङ्घका अध्यक्ष राजकुमार दाहालले निजी डेरीसँग डेढ अर्ब रुपियाँ किसानको रकम भुक्तानी गर्न बाँकी रहेको बताउनुभयो । दुग्ध उद्योगसँग गत वर्षकै धुलो दुध र घिउ बिक्री नभई ठुलो परिमाणमा मौज्दात रहेकाले पनि किसानको दुधको रकम नियमित रूपमा भुक्तानी गर्न नसकिएको जानकारी उहाँले दिनुभयो । सङ्घका अनुसार निजी डेरीसँग एक अर्ब रुपियाँको घिउ र एक अर्ब रुपियाँ बराबरको धुलो दुध बाँकी छ । बजारमा प्रशोधित दुधको प्रयोग हुँदा घिउ र धुलो दुधको माग नहुँदा ठुलो परिमाणमा मौज्दात रहेको दाहालले जानकारी दिनुभयो । नेपाल डेरी एसोसिएसनले भने किसानको दुधको रकम भुक्तानी गरिसकेको जनाएको छ । निजी क्षेत्रले लामो समयदेखि विभिन्न जिल्लाका किसानलाई भुक्तानी गरेको छैन । सङ्घका अनुसार निजीमध्ये सबैभन्दा बढी पोखरास्थित सुजल डेरी प्राइभेट लिमिटेडले किसानलाई भुक्तानी गर्न बाँकी छ ।  यस्तै निजी क्षेत्रबाटै सञ्चालनमा रहेको नेपाल डेरी, राजधानी डेरी, खरिपाटी डेरीलगायतका दुई दर्जन डेरी उद्योगले पनि किसानलाई भुक्तानी गर्न बाँकी छ । यस्तै डिडिसीले गत भदौदेखि माघ १५ सम्मको किसानबाट दुध खरिद गरेबापत ९५ करोड ५० लाख रुपियाँ भुक्तानी गर्न बाँकी छ । यस्तै निजी क्षेत्रका अन्य सानो क्षमताका साना डेरीहरूले ५० करोड रुपियाँको हाराहारीमा भुक्तानी गर्न बाँकी रहेको बताइएको छ । लामो समयदेखि दुधको रकम भुक्तानी नहुँदा किसान मारमा परेका छन् । केन्द्रीय दुग्ध सहकारी संस्थाका महासचिव राम आचार्यले छ महिनादेखि दुधको रकम नपाउँदा व्यवसाय सञ्चालन गर्न कठिन भएको जानकारी दिनुभयो । दुधको रकम भुक्तानीका लागि अर्थमन्त्री विष्णु पौडेल र कृषि तथा पशुपन्छीमन्त्री रामनाथ अधिकारीलाई भेटेर दुधको भुक्तानी दिन अनुरोध गरे पनि त्यसको सुनुवाइ नभएको उहाँले जानकारी दिनुभयो । विभिन्न ३० वटा जिल्लाका किसानको दुई अर्ब रुपियाँभन्दा बढी रकम भुक्तानी बाँकी रहेकाले व्यवसाय सञ्चालन गर्न कठिन भएको उहाँले जानकारी दिनुभयो । दुध बिक्री गरेको पैसाले पशुलाई दाना खरिद गर्नुका साथै घरखर्च चलाउँदै आएकोमा लामो समयदेखि रकम नपाउँदा धेरै समस्या परेको उहाँले जानकारी दिनुभयो । किसानले नियमित रूपमा दुध बिक्री गरेको पैसा नपाउँदा व्यवसायबाट पलायन हुने अवस्था आएको उहाँको भनाइ छ ।   सोही क्रममा प्रधानमन्त्री ओलीले उखु किसानले आफ्नो उत्पादनको उचित मूल्य पाऊन् भन्ने उद्देश्यले उखु क्रसिङ हुनुपूर्व नै सरकारले उखुको खरिद मूल्य तोक्ने गरेको बताउनुभयो । त्यसरी निर्धारण गरिएको खरिद मूल्यमा किसानबाट उखु खरिद गरी तुरुन्तै भुक्तानी दिन पनि निर्देशन दिइसकेको उहाँले जानकारी दिनुभयो । मङ्सिरमै सरकारले प्रतिक्विन्टल उखुको खरिद मूल्य ५८५ रुपियाँ तोकेको पनि उहाँले जानकारी दिनुभयो ।",
      "link": "https://gorkhapatraonline.com/news/143571",
      "image": "https://gorkhapatraonline.com/storage/media/253138/conversions/Parliament_sujan-gurungDSC_8589-original-thumb.jpg"
    },
    {
      "slug": "143570",
      "title": "विद्युत् प्राधिकरणलाई लगातार तेस्रो पटक ‘डबल ए प्लस’",
      "timestamp": 1739750400000,
      "source": "gp",
      "content": "नेपाल विद्युत् प्राधिकरणले यस वर्ष पनि ‘डबल ए प्लस’ रेटिङ पाएको छ । इक्रा नेपाल लिमिटेडले प्राधिकरणको रेटिङ गरी ‘इक्रा एनपी डबल ए प्लस’ स्तरको रेटिङ प्रदान गरेको छ ।",
      "longContent": "गोरखापत्र समाचारदाताकाठमाडौँ, फागुन ५ गते । नेपाल विद्युत् प्राधिकरणले यस वर्ष पनि ‘डबल ए प्लस’ रेटिङ पाएको छ । इक्रा नेपाल लिमिटेडले प्राधिकरणको रेटिङ गरी ‘इक्रा एनपी डबल ए प्लस’ स्तरको रेटिङ प्रदान गरेको छ । यो लगातार तेस्रो पटकको ‘डबल ए प्लस’ रेटिङ हो । प्राधिकरणको वित्तीय अवस्था, सम्पत्ति, व्यावसायिक तथा वित्तीय जोखिमको विश्लेषण, व्यवस्थापकीय क्षमता, सञ्चालन प्रभावकारितामा प्रभाव पार्ने आन्तरिक तथा बाह्य वातावरणीय तत्वलगायतको विश्लेषण गरी रेटिङ गरिएको प्राधिकरणले जनाएको छ । ‘डबल ए प्लस’ रेटिङ प्राप्त गर्ने संस्थाको आफ्नो वित्तीय तथा आर्थिक दायित्व समयमै वहन गर्न सक्ने उच्च क्षमता सुरक्षित रहने र त्यस्तो संस्थासँगको वित्तीय कारोबारमा ज्यादै न्यून ऋण भुक्तानी जोखिम हुने जनाइएको छ । प्राधिकरणका कार्यकारी निर्देशक कुलमान घिसिङले तीन वर्षदेखि निरन्तर ‘डबल ए प्लस’ रेटिङ प्राप्त गर्न सफल भएको र यसबाट संस्थाको वित्तीय स्वास्थ्य राम्रो एवं ऋण तिर्न सक्ने क्षमतामा सक्षमता देखिएको बताउनुभयो । साथै प्राधिकरण आफ्नो वित्तीय तथा आर्थिक दायित्व ढुक्कसँग वहन गर्न सक्ने क्षमतामा देखिएको घिसिङले उल्लेख गर्नुभयो । सर्वसाधारणलाई सेयर निष्कासनका लागि महत्वपूर्ण मापदण्डका रूपमा रहेको संस्थाको रेटिङ सम्पन्न भइसकेको र वास्तविक सम्पत्ति मूल्याङ्कन गरिसकेका उल्लेख गर्दै उहाँले सरकारबाट स्वीकृति पाउनासाथ सेयर निष्कासनको प्रक्रिया अगाडि बढाउन सकिने जनाउनुभयो । उहाँका अनुसार सेयर निष्कासनबाट सङ्कलन गरिएको रकम ठुला जलविद्युत् आयोजना निर्माणमा लगानी गर्ने योजना छ । उहाँले विद्युत् उत्पादनतर्फका आयोजना निर्माण र विद्युत् आपूर्तिलाई थप भरपर्दो, गुणस्तरीय तथा सुरक्षित बनाउन प्रणाली सुधार तथा विस्तारका लागि आवश्यक ठुलो पुँजी संस्थाले कमाएको नाफा र सेयर निष्कासनबाट प्राप्त हुने रकमबाट पूरा गर्ने योजना रहेको उल्लेख गर्नुभयो । प्राधिकरणको चुक्ता पुँजी करिब तीन खर्ब रुपियाँ कायम गरी त्यसको बढीमा २० प्रतिशतले हुन आउने रकममा प्रिमियम थप गरी प्राथमिक सेयर सर्वसाधारणलाई निष्कासन प्रस्ताव गरिएको छ । प्रिमियमसहित प्रतिकित्ता मूल्य करिब तीन सय रुपियाँ कायम गरी सेयर निष्कासनको प्रस्ताव गरिएको हो । प्राधिकरणको वार्षिक आम्दानी एक खर्ब १६ अर्ब र सम्पत्ति सात खर्ब रुपियाँभन्दा बढीको छ । आर्थिक वर्ष २०७२/७३ मा आठ अर्ब ८९ करोड रुपियाँ खुद नोक्सानीमा रहेकोमा २०७३/७४ मा एक अर्ब ५० करोड रुपियाँ खुद नाफा कमाउँदै प्राधिकरणले नाफाको इतिहास सुरु गरेको दाबी गरेको छ । प्राधिकरणले गत आव २०८०/८१ मा  १४ अर्ब ४६ करोड रुपियाँ नाफा कमाएको थियो । आव २०७२/७३ मा ३४ अर्ब ६१ करोड रुपियाँ सञ्चित घाटामा रहेको प्राधिकरण अहिले ४७ अर्ब ४१ करोड रुपियाँ सञ्चित नाफामा पुगेको छ । प्राधिकरणले गत आवमा प्रणालीको विद्युत् चुहावट करिब १२.७३  प्रतिशतमा झरेको थियो । आव २०७२/७३ मा प्रणालीबाट २५.७८ प्रतिशत विद्युत् चुहावट भइरहेको थियो ।",
      "link": "https://gorkhapatraonline.com/news/143570",
      "image": "https://gorkhapatraonline.com/storage/media/253137/conversions/NEA-Head-office-original-thumb.jpg"
    },
    {
      "slug": "143569",
      "title": "‘मौसमी श्रमिक पठाउन थालेको होइन’",
      "timestamp": 1739750400000,
      "source": "gp",
      "content": "श्रम, रोजगार तथा सामाजिक सुरक्षा मन्त्रालयले दक्षिण कोरियामा मौसमी कामदार पठाउने सम्बन्धमा सामाजिक सञ्जालमा आएको भ्रमपूर्ण र गलत सूचनाप्रति सचेत रहन आमयुवालाई आग्रह गरेको छ ।",
      "longContent": "गोरखापत्र समाचारदाता काठमाडौँ, फागुन ५ गते ।  श्रम, रोजगार तथा सामाजिक सुरक्षा मन्त्रालयले दक्षिण कोरियामा मौसमी कामदार पठाउने सम्बन्धमा सामाजिक सञ्जालमा आएको भ्रमपूर्ण र गलत सूचनाप्रति सचेत रहन आमयुवालाई आग्रह गरेको छ । केही सामाजिक सञ्जाल प्रयोगकर्ताले दक्षिण कोरियामा मौसमी श्रमिक पठाउन थालेको भन्ने गलत सूचना फैलाएर युवालाई भ्रमित गर्ने काम गरेकाले त्यस्ता सूचनाका विषयमा सचेत रहन मन्त्रालयले आग्रह गरेको हो । मन्त्रालयले विज्ञप्तिमार्फत भनेको छ, “श्रम मन्त्रालयको लेटरहेड र छाप प्रयोग गरी मन्त्रालयले निकाल्ने सूचनाकै शैलीमा कोरियामा मौसमी श्रमिक पठाउन सुरु भनेर गलत विषय सामाजिक सञ्जालमा पोस्ट गरिएको र त्यसलाई सेयर गरेर हेर्नेको सङ्ख्या अत्यधिक देखिन्छ । त्यसैले त्यस्ता गलत सूचनाको विश्वास गर्दा ठगीमा पर्न सकिन्छ, सचेत हौँ ।”मन्त्रालयका अनुसार मौसमी श्रमिक पठाउँदा भगिनी सम्झौता कायम गरेका स्थानीय तहले मन्त्रालयमा सम्पर्क गर्नुपर्ने छ । मन्त्रालयले मौसमी श्रमिक पठाउने विषयमा कुनै निर्णय नभएको र सूचनासमेत आह्वान नभएको स्पष्ट पारेको छ । साथै मन्त्रालयको लेटरहेड र छाप दुरुपयोग गरी गलत सूचना प्रचार गर्नेको कारबाहीका लागि सम्बन्धित निकायमा पठाइएको मन्त्रालयले जनाएको छ ।",
      "link": "https://gorkhapatraonline.com/news/143569",
      "image": "https://gorkhapatraonline.com/storage/media/253135/conversions/shram-original-thumb.jpg"
    },
    {
      "slug": "143568",
      "title": "जिरा र खाने तेलको मूल्य घट्यो",
      "timestamp": 1739750400000,
      "source": "gp",
      "content": "पछिल्लो चार/पाँच महिनामा जिरा र खानेतेलको मूल्य घटेको छ । गत असोज र कात्तिकमा प्रतिकेजी आठ सय रुपियाँमा कारोबार भएको गेडा जिरा २५० रुपियाँसम्म कममा कारोबार भएको हो ।",
      "longContent": "गोरखापत्र समाचारदाता काठमाडौँ, फागुन ५ गते  । पछिल्लो चार/पाँच महिनामा जिरा र खानेतेलको मूल्य घटेको छ । गत असोज र कात्तिकमा प्रतिकेजी आठ सय रुपियाँमा कारोबार भएको गेडा जिरा २५० रुपियाँसम्म कममा कारोबार भएको हो । नेपाल खुद्रा व्यापार सङ्घका अनुसार गएको असोज र कात्तिकको तुलनामा फागुन १ को मूल्यसूची तुलना गरेर हेर्दा जिराको भाउ घटेको देखिएको छ ।  सो अवधिमा प्रतिकेजी एक हजार एक सय रुपियाँमा पाइने जिराको धुलो अहिले प्रतिकेजीमा दुई सय रुपियाँ घटेर नौ सय रुपियाँमा कारोबार भएको सङ्घले जनाएको छ । त्यस्तै यस अवधिमा सन फ्लावर तेल प्रतिलिटर मूल्य १० रुपियाँ घटेको छ । सङ्घका अनुसार सो अवधिमा बजारमा सन फ्लावर तेल प्रतिलिटर मूल्य २५५ रुपियाँमा बिक्री भइरहेको थियो भने फागुन १ गते आइपुग्दा प्रतिलिटर २४५ रुपियाँमा बिक्री भइरहेको छ । त्यस्तै भुटेको तोरीको तेल प्रतिलिटर ४१० रुपियाँ, काँचो तोरीको तेल २४५ देखि ३२५ रुपियाँ र भटमासको तेल २५० रुपियाँमा कारोबार भएको थियो । यस्तै सो अवधिमा कालो भटमासको मूल्य १० प्रतिकेजी रुपियाँले घटेर २५० रुपियाँ भएको छ । ज्वानोको मूल्य प्रतिकेजी ५० घटेर ४५० रुपियाँ कायम भएको छ । गत असोज/कात्तिकमा २६० रुपियाँ प्रतिकेजी कारोबार भएको काँचो बदामको मूल्य दुई सय रुपियाँ प्रतिकेजीमा कारोबार भएको सङ्घले जनाएको छ ।",
      "link": "https://gorkhapatraonline.com/news/143568",
      "image": "https://gorkhapatraonline.com/storage/media/253134/conversions/Untitled-3-original-thumb.jpg"
    },
    {
      "slug": "143530",
      "title": "नेप्से परिसूचकमा १९ अङ्कको वृद्धि",
      "timestamp": 1739664000000,
      "source": "gp",
      "content": "साताको पहिलो कारोबार दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको वृद्धि देखिएको छ। आज नेप्से परिसूचक १९ दशमलव ५६ अङ्कले बढेर दुई हजार छ सय ९८ दशमलव ०३ को विन्दुमा कायम भएको हो।",
      "longContent": "काठमाडौँ, फागुन ४ गते। साताको पहिलो कारोबार दिन नेपाल स्टक एक्सचेञ्ज (नेप्से) परिसूचकमा दोहोरो अङ्कको वृद्धि देखिएको छ। आज नेप्से परिसूचक १९ दशमलव ५६ अङ्कले बढेर दुई हजार छ सय ९८ दशमलव ०३ को विन्दुमा कायम भएको हो।आज तीन सय नौ कम्पनीको दुई करोड नौ लाख ८४ हजार चार सय ४० कित्ता शेयर ९६ हजार दुई सय ८२ पटक खरिदबिक्री हुँदा रू. नौ अर्ब ४७ करोड तीन लाख आठ हजार दुई सय ६६ बराबरको कारोबार भएको छ।आजको कारोबारमा म्युचुअल फन्ड शून्य दशमलव ११ र निर्जीवन बिमा एक दशमलव २८ प्रतिशतले घटेको छ भने अरु सबै समूहको उपसूचक बढेको छ। वित्त समूह सबैभन्दा धेरै चार दशमलव ९४ प्रतिशतले बढेको छ। बैंकिङ शून्य दशमलव ९८, विकास बैंक शून्य दशमलव ०८, होटल तथा पर्यटन एक दशमलव ९५ र जलविद्युत् शून्य दशमलव ३६ प्रतिशतले बढेको छ। त्यस्तै, लगानी एक दशमलव १७, जीवन बीमा शून्य दशमलव ३९, उत्पादन तथा प्रशोधन शून्य दशमलव २०, लघुवित्त एक दशमलव ८६, व्यापार शून्य दशमलव २५ र अन्य समूह शून्य दशमलव ३८ प्रतिशतले बढेको छ।विन नेपाल लघुवित्त वित्तीय संस्था लिमिटेड, गुराँस लघुवित्त वित्तीय संस्था लिमिटेड, जानकी फाइनान्स कम्पनी लिमिटेड, नेपाल फाइनान्स लिमिटेडको शेयर मूल्यमा सकारात्मक सर्किट लागेको छ भने न्यादी हाइड्रोपावर लिमिटेडको शेयर मूल्यमा नकारात्मक सर्किट लागेको छ।कारोबार रकमका आधारमा सबैभन्दा धेरै एनआरएन इन्फ्रास्ट्रक्चर एन्ड डेभलपमेन्ट लिमिटेडको ३३ करोड ५४ लाख ७५ हजार एक सय २९ बराबरको कारोबार भएको छ। कारोबार भएका शेयर सङ्ख्याका आधारमा भने सबैभन्दा धेरै एनआईबिएल स्टेबल फन्डको सात लाख ११ हजार तीन यस ८४ कित्ता शेयर किनबेच भएको छ।",
      "link": "https://gorkhapatraonline.com/news/143530",
      "image": "https://gorkhapatraonline.com/storage/media/253064/conversions/nepse-sharemarket-original-thumb.jpg"
    },
    {
      "slug": "143479",
      "title": "तोलामा दुई हजार सात सयले घट्यो सुनको मूल्य",
      "timestamp": 1739664000000,
      "source": "gp",
      "content": "अन्तर्राष्ट्रिय बजारमा सुनको मूल्य घटेसँगै त्यसको प्रभाव स्थानीय बजारमा पनि परेको छ । गत शुक्रबारको तुलनामा  आज सुन प्रतितोला रु दुई हजार ७०० र चाँदी रु १५ले घटेको हो ।",
      "longContent": "काठमाडौँ,फागुन  ४  गते । अन्तर्राष्ट्रिय बजारमा सुनको मूल्य घटेसँगै त्यसको प्रभाव स्थानीय बजारमा पनि परेको छ । गत शुक्रबारको तुलनामा  आज सुन प्रतितोला रु. दुई हजार ७०० र चाँदी रु. १५ले घटेको हो । गत शुक्रबार प्रतितोला सुन रु. एक लाख ७० हजार २०० मा कारोबार भएकामा आज सोही परिमाणको सुनको मूल्य रु. एक लाख ६७ हजार ५०० निर्धारण भएको नेपाल सुनचाँदी व्यवसायी महासङ्घले जनाएको छ ।यसैगरी, चाँदी प्रतितोला रु. १५ ले घटेको छ । आजका लागि प्रतितोला चाँदीको मूल्य रु. एक हजार नौ सय ५५ निर्धारण गरिएको छ ।अन्तर्राष्ट्रिय बजारमा आज सुन प्रतिऔंस दुई हजार आठ सय ८२ अमेरिकी डलरमा कारोबार भइरहेको छ । रासस",
      "link": "https://gorkhapatraonline.com/news/143479",
      "image": "https://gorkhapatraonline.com/storage/media/252939/conversions/gold1616-original-thumb.jpg"
    },
    {
      "slug": "143460",
      "title": "तातोपानी भन्सारलाई तीन अर्ब नोक्सान",
      "timestamp": 1739664000000,
      "source": "gp",
      "content": "बाढी पहिरोका कारण तातोपानी सुख्खा बन्दरगाह भन्सार कार्यालयलाई तीन अर्ब नोक्सान भएको छ । चालु आर्थिक वर्षको असोज ११ र १२ गतेको बाढी पहिरोका कारण भन्सार कार्यालयले उक्त सङ्ख्याका नोक्सान व्यहोर्नु परेको हो ।",
      "longContent": "चित्र मिजारसिन्धुपाल्चोक, फागुन ४ गते । बाढी पहिरोका कारण तातोपानी सुख्खा बन्दरगाह भन्सार कार्यालयलाई तीन अर्ब नोक्सान भएको छ । चालु आर्थिक वर्षको असोज ११ र १२ गतेको बाढी पहिरोका कारण भन्सार कार्यालयले उक्त सङ्ख्याका नोक्सान व्यहोर्नु परेको हो ।असोज ११ र १२ गतेको भीषण बाढीले नाकास्थित लिपिङखोलाको पक्की पुल, लार्चाको बेलिब्रिज बगाएको थियो । दुवै पुल बगाएपछि चीनबाट आयात भइरहेको सामान रोकियो । दुवै देशबिच व्यापारिक सामान कारोबार रोकिएपछि उक्त समयमा राजश्व सङ्कलन हुन सकेन । सोही कारणले भन्सार कायालयले तीन अर्ब रुपियाँ राजश्व नोक्सान व्यहोर्नु परेको तातोपानी भन्सार कार्यालयका सूचना अधिकारी सूर्यप्रसाद काफ्लेले जानकारी दिनुभयो ।बाढीले पक्की पुल र बेलिब्रिज बगाएपछि २६ दिनसम्म मालवाहक कन्टेनर आउजाउ रोकिएको थियो । त्यस समयमा नाकामा व्यापारिक गतिविधि ठप्प भएको थियो । २६ दिनपछि लिपिङखोला र भोटेकोसी नदीमा ह्युमपाइप राखेर अस्थायी रूपमा नाका सञ्चालन गरिएको थियो । तर पनि सहज रुपमा नाका सञ्चालनमा आउन सकेन । असोजदेखि हालसम्म हल्काफुल्का व्यापारिक गतिविधिका कारण भन्सारले तीन अर्ब राजश्व नोक्सानी व्यहोर्नु परेको हो । प्राकृतिक विपत्तिले निम्त्याएको विपद्का कारण भन्सारले सो नोक्सान व्यहोर्नु परेको हो ।राजश्व सङ्कलनका नोक्सानीका साथै अन्य थुप्रै प्रकारका घाटा व्यहोर्नु परेको काफ्लेले बताउनु भएको छ । दसैँ तिहारका समय परेकाले ठुलो मात्रमा चीनबाट सामान आयात भएन । साथै नेपालबाट कुनै पनि सामान चीनतर्फ निर्यात भएन । त्यसले पनि भन्सारले ठुलो मात्रमा राजश्व सङ्कलन नोक्सानी सामना गर्नु परेको हो । बाढी पहिरोले पुल, सडक नराम्री क्षति पुर्याएपछि व्यापारीहरूले सामान ल्याउन अनिच्छुक भएका थिए । त्यस कारण राजश्व भने जस्तो सङ्कलन भएको थिएन । राजश्व सङ्कलनमा नोक्सानी व्यहोरेको भन्सारले सरकारसँग पुल, सडक छिटै निर्माणको माग राखेको छ । तर अहिले लिपिङखोलामा नयाँ बेलिब्रिज जडान गरेको छ । सो पुलको दुवै साइडमा रिटेनिङ वाल निर्माण नहुँदा पुलबाट मालवाहक कन्टेनर आवतजावत गराउन सकिएको छैन । मालवाहक कन्टेनर धेरै लोड हुने हुँदा पुल हलचल हुनसक्ने खतरा बढेको छ । रिटेनिङ वाल निर्माण नहुँदा पुल बलियो नहुने भएकाले सोही बेलिब्रिजबाट मालवाहक कन्टेनर आउजाउ गराउने जोखिम पैदा भएको छ । तत्काल सो वाल निर्माण गरी सहजता सिर्जना गराउन व्यापारीहरूले माग गरेका छन् । सिन्धुपाल्चोक उद्योग वाणिज्य सङ्घका वरिष्ठ उपाध्यक्ष उमेश प्रधानले कोदारी राजमार्गका दर्जनौँ खण्डलाई स्तरोन्नति गरी सहजता दिलाउन सरकारसँग माग राख्नु भएको छ ।",
      "link": "https://gorkhapatraonline.com/news/143460",
      "image": "https://gorkhapatraonline.com/storage/media/252890/conversions/WhatsApp-Image-2025-01-29-at-09.02.24_8e312643-original-thumb.jpg"
    },
    {
      "slug": "143443",
      "title": "यस्तो छ आजका लागि निर्धारित विदेशी मुद्राको विनिमयदर",
      "timestamp": 1739664000000,
      "source": "gp",
      "content": "नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३८ रूपैयाँ ६२ पैसा र बिक्रीदर १३९ रूपैयाँ २२ पैसा निर्धारण गरिएको छ ।",
      "longContent": "काठमाडौँ,  फागुन४ गते ।  नेपाल राष्ट्र बैंकले आजका लागि विदेशी मुद्राको विनिमय दर निर्धारण गरेको छ । राष्ट्र बैंकका अनुसार अमेरिकी डलर एकको खरिददर १३८ रूपैयाँ ६२ पैसा र बिक्रीदर १३९ रूपैयाँ २२ पैसा निर्धारण गरिएको छ । युरोपियन युरो एकको खरिदर १४५ रूपैयाँ ०७ पैसा र बिक्रीदर १४५ रूपैयाँ ७० पैसा निर्धारण गरिएको छ । यस्तै, युके पाउन्ड स्ट्रलिङ एकको खरिददर १७४ रूपैयाँ ४० पैसा र बिक्रीदर १७५ रूपैयाँ १५ पैसा कायम गरिएको छ । स्वीस फ्र्याङ्क एकको खरिददर १५३ रूपैयाँ ६७ पैसा र बिक्रीदर १५४ रूपैयाँ ३४ पैसा तय गरिएको छ । अष्ट्रेलियन डलर एकको खरिददर ८७ रूपैयाँ ८२ पैसा र बिक्रीदर ८८ रूपैयाँ २० पैसा, क्यानेडियन डलर एकको खरिददर ९७ रूपैयाँ ७१ पैसा र बिक्रीदर ९८ रूपैयाँ १४ पैसा, सिङ्गापुर डलर एकको खरिददर १०३ रूपैयाँ ३० पैसा र बिक्रीदर १०३ रूपैयाँ ७५ पैसा निर्धारण गरिएको केन्द्रीय बैंकले जनाएको छ । जापानी येन १० को खरिददर ०९ रूपैयाँ ०८ पैसा र बिक्रीदर ०९ रूपैयाँ १२ पैसा, चिनियाँ युआन एकको खरिददर १९ रूपैयाँ ०८ पैसा र बिक्रीदर १९ रूपैयाँ १६ पैसा, साउदी अरेबियन रियाल एकको खरिददर ३६ रूपैयाँ ९६ पैसा र बिक्रीदर ३७ रूपैयाँ १२ पैसा, कतारी रियाल एकको खरिददर ३८ रूपैयाँ ०२ पैसा र बिक्रीदर ३८ रूपैयाँ १९ पैसा कायम भएको छ । केन्द्रीय बैंकका अनुसार थाई भाट एकको खरिददर चार रूपैयाँ १२ पैसा र बिक्रीदर चार रूपैयाँ १३ पैसा, युएई दिराम एकको खरिददर ३७ रूपैयाँ ७४ पैसा र बिक्रीदर ३७ रूपैयाँ ९० पैसा, मलेसियन रिङ्गेट एकको खरिददर ३१ रूपैयाँ २६ पैसा र बिक्री दर ३१ रूपैयाँ ३९ पैसा, साउथ कोरियन वन १०० को खरिददर नौ रूपैयाँ ६२ पैसा र बिक्रीदर नौ रूपैयाँ ६६ पैसा, स्वीडिस क्रोनर एकको खरिददर १२ रूपैयाँ ९१ पैसा र बिक्रीदर १२ रूपैयाँ ९७ पैसा र डेनिस क्रोनर एकको खरिददर १९ रूपैयाँ ४५ पैसा र बिक्री दर १९ रूपैयाँ ५३ पैसा तोकिएको छ । राष्ट्र बैंकले हङकङ डलर एकको खरिददर १७ रूपैयाँ ८१ पैसा र बिक्रीदर १७ रूपैयाँ ८९ पैसा, कुवेती दिनार एकको खरिददर ४४९ रूपैयाँ ५० पैसा र बिक्रीदर ४५१ रूपैयाँ ४४ पैसा, बहराइन दिनार एकको खरिददर ३६७ रूपैयाँ ७८ पैसा र बिक्रीदर ३६९ रूपैयाँ ३७ पैसा र ओमनी रियाल एकको खरिददर ३६० रूपैयाँ ०४ पैसा र बिक्रीदर ३६१ रूपैयाँ ६० पैसा निर्धारण भएको छ । यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको  छ । राष्ट्र बैंकले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैंकले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैंकको ‘वेबसाइट’मा उपलब्ध हुने उल्लेख छ । रासस",
      "link": "https://gorkhapatraonline.com/news/143443",
      "image": "https://gorkhapatraonline.com/storage/media/252873/conversions/money-exchange-original-thumb.jpg"
    },
    {
      "slug": "143438",
      "title": "यस्तो छ आजको तरकारी एवं फलफूलको मूल्यसूची",
      "timestamp": 1739664000000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,   फागुन ४ गते ।   कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (नेपाली) प्रतिकेजी रू ६०, गोलभेँडा ठूलो (भारतीय) प्रतिकेजी रू ६०, गोलभेँडा सानो (तराई) प्रतिकेजी रू २५, आलु रातो प्रतिकेजी\tरू ३५, आलु रातो (भारतीय) प्रतिकेजी रू ३२, प्याज सुकेको (भारतीय) प्रतिकेजी रू ८०, गाजर (लोकल) प्रतिकेजी रू ३५, गाजर (तराई) प्रतिकेजी रू ३०, बन्दा (लोकल) प्रतिकेजी रू १५, बन्दा (तराई) प्रतिकेजी रू १५, बन्दा (नरिवल) प्रतिकेजी रू १५, काउली स्थानीय प्रतिकेजी रू १५, स्थानीय काउली (ज्यापु) प्रतिकेजी रू २०, काउली (तराई) प्रतिकेजी रू १५, मूला रातो प्रतिकेजी रू ३०, मूला सेतो (लोकल) प्रतिकेजी रू २५, सेतो मूला (हाइब्रिड) प्रतिकेजी रू २५, भन्टा लाम्चो प्रतिकेजी रू ३० र भन्टा डल्लो प्रतिकेजी रू ५० कायम भएको छ ।यसैगरी, मटरकोसा प्रतिकेजी रू ७०, घिउ सिमी (लोकल) प्रतिकेजी रू ४०, घिउ सिमी (हाइब्रिड) प्रतिकेजी रू ४०, घिउ सिमी (राजमा) प्रतिकेजी रू ११०, टाटे सिमी प्रतिकेजी रू ४०, तिते करेला प्रतिकेजी रू ११०, लौका प्रतिकेजी रू ६०, घिरौला प्रतिकेजी रू १००, फर्सी पाकेको प्रतिकेजी रू ५०, फर्सी हरियो (लाम्चो) प्रतिकेजी रू १५, हरियो फर्सी (डल्लो) प्रतिकेजी रू १५, भेण्डी प्रतिकेजी रू ११०, सखरखण्ड प्रतिकेजी रू ७०, बरेला प्रतिकेजी रू ३५, पिँडालु प्रतिकेजी रू ९०, स्कूस प्रतिकेजी रू ४०, रायो साग प्रतिकेजी रू १५, पालुङ्गो साग प्रतिकेजी ४०, चमसुरको साग रू ५०, तोरीको साग प्रतिकेजी रू २५, मेथीको साग प्रतिकेजी रू ५०, प्याज हरियो प्रतिकेजी रू ३०, बकुला प्रतिकेजी रू ६०, तरूल प्रतिकेजी रू ८०, च्याउ (कन्य) प्रतिकेजी रू १२० र च्याउ (डल्ले) प्रतिकेजी रू ३५० निर्धारण गरिएको छ ।ब्रोकाउली प्रतिकेजी रू ३०, चुकुन्दर प्रतिकेजी रू ६०, सजिवन प्रतिकेजी रू १८०, रातो बन्दा प्रतिकेजी रू ६०, जिरीको साग प्रतिकेजी रू ६०, ग्याठ कोबी प्रतिकेजी रू ७०, सेलरी प्रतिकेजी रू ४००, पार्सले प्रतिकेजी रू ७००, सौफको साग प्रतिकेजी रू ६०, पुदिना प्रतिकेजी रू ४००, गान्टे मूला प्रतिकेजी रू ६०, इमली प्रतिकेजी रू १६०, तामा प्रतिकेजी रू १००, तोफु प्रतिकेजी रू १२० र गुन्द्रुक प्रतिकेजी रू ३०० तोकेकोे छ ।समितिले स्याउ (झोले) प्रतिकेजी रू २३०, स्याउ (फूजी) प्रतिकेजी रू ३००, केरा (दर्जन) रू १५०, कागती प्रतिकेजी रू १६०, अनार प्रतिकेजी रू ३२०, अङ्गुर (हरियो) प्रतिकेजी रू २२०, अङ्गुर (कालो) प्रतिकेजी रू ३३०, सुन्तला (नेपाली) प्रतिकेजी रू १६०, सुन्तला (भारतीय) प्रतिकेजी रू १२०, तरबुजा (हरियो) प्रतिकेजी रू ५०, मौसम प्रतिकेजी रू १५०, जुनार प्रतिकेजी रू ११०, भुइँकटहर प्रतिगोटा रू १८०, काँक्रो (लोकल) प्रतिकेजी रू १४०, काँक्रो (हाइब्रिड) प्रतिकेजी रू ५०, रूख कटहर प्रतिकेजी रू ११०, नासपाती (चाइनिज) प्रतिकेजी रू २५०, मेवा (नेपाली) प्रतिकेजी रू ६०, मेवा (भारतीय) प्रतिकेजी रू १००, अम्बा प्रतिकेजी रू १२०, लप्सी प्रतिकेजी रू ६०, स्ट्रबेरी (भुइँऐसेलु) प्रतिकेजी रू ४१० र किबी प्रतिकेजी रू २५० निर्धारण गरिएको छ ।यसैगरी, अदुवा प्रतिकेजी रू १२०, खुर्सानी सुकेको प्रतिकेजी रू ४००, खुर्सानी हरियो प्रतिकेजी रू ७०, खुर्सानी हरियो (बुलेट) प्रतिकेजी रू ९०, खुर्सानी हरियो (माछे) प्रतिकेजी रू ५०, भेडेखुर्सानी प्रतिकेजी रू ६०, लसुन हरियो प्रतिकेजी रू ६०, हरियो धनिया प्रतिकेजी रू ४०, लसुन सुकेको चाइनिज प्रतिकेजी रू ३००, लसुन सुकेको नेपाली प्रतिकेजी रू ३००, छ्यापी सुकेको प्रतिकेजी रू १६०, छ्यापी हरियो प्रतिकेजी रू २५०, ताजा माछा (रहु) प्रतिकेजी रू ३५०, ताजा माछा (बचुवा) प्रतिकेजी रू २६०, ताजा माछा (छडी) प्रतिकेजी रू २६०, ताजा माछा (मुङ्गरी) प्रतिकेजी रू ४५०, राजा च्याउ प्रतिकेजी रू ३०० र सिताके च्याउ प्रतिकेजी रू ८०० तोकेको छ । रासस",
      "link": "https://gorkhapatraonline.com/news/143438",
      "image": "https://gorkhapatraonline.com/storage/media/252868/conversions/adrhs-original-thumb.jpg"
    },
    {
      "slug": "143425",
      "title": "घरजग्गा कारोबार: गत माघमा तीन अर्ब ८७ करोड राजस्व सङ्कलन",
      "timestamp": 1739664000000,
      "source": "gp",
      "content": "काठमाडौँ, फागुन ४ गते । देशभर घरजग्गाको कारोबार सुधारोन्मुख देखिएको भए पनि गत पुसको तुलनामा माघमा भने राजस्व सङ्कलनमा गिरावट आएको छ ।घरजग्गा कारोबारको विवरण राख्ने भूमि व्यवस्था तथा अभिलेख विभागका अनुसार गत माघमा रु तीन अर्ब ८७ करोड २४ लाख ८१ हजार छ सय ४७ बराबर राजस्व सङ्कलन भएको छ । गत पुसमा रु चार अर्ब २५ करोड २२ लाख २१ हजार सात सय ७९ राजस्व सङ्कलन भएको थियो । विभागका अनुसार गत मङ्सिरमा रु तीन अर्ब ८७ करोड ४८ लाख २६ हजार नौ सय ७६ राजस्व प्राप्त भएको थियो । चालु आर्थिक वर्षको सात महिनाको विवरणअनुसार राजस्व सङ्कलनमा सामान्य वृद्धि भएको छ । गत आवको सोही अवधिको तुलना चालु आवको सात महिनामा राजस्व सङ्कलनमा झण्डै १४ प्रतिशतले वृद्धि भएको छ । चालु आवको माघ मसान्तसम्म कुल रु २४ अर्ब ७१ करोड बराबर राजस्व सङ्कलन भएको भूमि व्यवस्था तथा अभिलेख विभागले जनाएको छ । गत आवको सोही अवधिमा रु २१ अर्ब ६५ करोड बराबर राजस्व सङ्कलन भएको थियो । गत माघमा कुल ४६ हजार ५० हजार ६९ लिखत पारित भएको थियो भने गत पुसमा त्यो सङ्ख्या ४८ हजार एक सय ५६ थियो । काठमाडौँ उपत्यकाभित्रका विभिन्न नौवटा मालपोत कार्यालयमध्ये सबैभन्दा बढी भूमिसुधार तथा मालपोत कार्यालय लगनखेलले राजस्व सङ्कलन गरेको छ । सो कार्यालयले रु ३३ करोड ७४ लाख राजस्व सङ्कलन गरेको विवरणमा देखिन्छ । यस्तै, डिल्लीबजार मालपोत कार्यालयले रु २६ करोड ९२ लाख, कलङ्की मालपोतबाट रु २६ करोड एक लाख, मालपोत कार्यालय चाबहिलले रु २० करोड ८० लाख तथा भक्तपुर मालपोत कार्यालयले रु २४ करोड ४२ लाख बराबरको राजस्व सङ्कलन गरेको विभागले जनाएको छ ।",
      "longContent": "काठमाडौँ,  फागुन ४ गते । देशभर घरजग्गाको कारोबार सुधारोन्मुख देखिएको भए पनि गत पुसको तुलनामा माघमा भने राजस्व सङ्कलनमा गिरावट आएको छ ।घरजग्गा कारोबारको विवरण राख्ने भूमि व्यवस्था तथा अभिलेख विभागका अनुसार गत माघमा रु तीन अर्ब ८७ करोड २४ लाख ८१ हजार छ सय ४७ बराबर राजस्व सङ्कलन भएको छ । गत पुसमा रु चार अर्ब २५ करोड २२ लाख २१ हजार सात सय ७९ राजस्व सङ्कलन भएको थियो । विभागका अनुसार गत मङ्सिरमा रु तीन अर्ब ८७ करोड ४८ लाख २६ हजार नौ सय ७६ राजस्व प्राप्त भएको थियो । चालु आर्थिक वर्षको सात महिनाको विवरणअनुसार राजस्व सङ्कलनमा सामान्य वृद्धि भएको छ । गत आवको सोही अवधिको तुलना चालु आवको सात महिनामा राजस्व सङ्कलनमा झण्डै १४ प्रतिशतले वृद्धि भएको छ । चालु आवको माघ मसान्तसम्म कुल रु २४ अर्ब ७१ करोड बराबर राजस्व सङ्कलन भएको भूमि व्यवस्था तथा अभिलेख विभागले जनाएको छ । गत आवको सोही अवधिमा रु २१ अर्ब ६५ करोड बराबर राजस्व सङ्कलन भएको थियो । गत माघमा कुल ४६ हजार ५० हजार ६९ लिखत पारित भएको थियो भने गत पुसमा त्यो सङ्ख्या ४८ हजार एक सय ५६ थियो । काठमाडौँ उपत्यकाभित्रका विभिन्न नौवटा मालपोत कार्यालयमध्ये सबैभन्दा बढी भूमिसुधार तथा मालपोत कार्यालय लगनखेलले राजस्व सङ्कलन गरेको छ । सो कार्यालयले रु ३३ करोड ७४ लाख राजस्व सङ्कलन गरेको विवरणमा देखिन्छ । यस्तै, डिल्लीबजार मालपोत कार्यालयले रु २६ करोड ९२ लाख, कलङ्की मालपोतबाट रु २६ करोड एक लाख, मालपोत कार्यालय चाबहिलले रु २० करोड ८० लाख तथा भक्तपुर मालपोत कार्यालयले रु २४ करोड ४२ लाख बराबरको राजस्व सङ्कलन गरेको विभागले जनाएको छ ।",
      "link": "https://gorkhapatraonline.com/news/143425",
      "image": "https://gorkhapatraonline.com/storage/media/252853/conversions/rajaswa-tax-original-thumb.jpg"
    },
    {
      "slug": "143416",
      "title": "अवैध माछाले बजारीकरणमा समस्या",
      "timestamp": 1739664000000,
      "source": "gp",
      "content": "भारतीय बजारबाट अवैध रूपमा भित्रिएका माछाका कारण रुपन्देहीका कृषक समस्यामा परेका छन् । अवैध माछाका कारण स्थानीय कृषकले बजारीकरणको समस्या भोग्नु परेको हो ।",
      "longContent": "सीता काफ्लेतिनाउ (रुपन्देही), फागुन ४ गते ।  भारतीय बजारबाट अवैध रूपमा भित्रिएका माछाका कारण रुपन्देहीका कृषक समस्यामा परेका छन् । अवैध माछाका कारण स्थानीय कृषकले बजारीकरणको समस्या भोग्नु परेको हो ।रुपन्देही माछा व्यवसायी सङ्घका अध्यक्ष दिपु भुसालले व्यावसायिक रूपमा माछापालनमा लागेका कृषकका लागि महँगो दानादेखि भारतीय अवैध माछा बाधक रहेको बताउनुभयो । दाना महँगो हुँदा साना माछा नै पोखरीबाट निकालेर बिक्री गर्नुपर्ने बाध्यताका कारण अपेक्षा अनुसार बजार पाउन नसकेको उहाँको भनाइ छ । रुपन्देहीमा माछाका लागि प्रसिद्ध सियारी गाउँपालिकाको छपियाका माछापालक कृषक तारा पाण्डेले भारतबाट अवैध रूपमा भित्रिने माछाले छपियाको माछाको बजारीकरणमा निकै समस्या परेको बताउनुभयो । “नेपाली माछाको आकार सानो हुन्छ,” उहाँले भन्नुभयो “भारतीय माछा ठुलो हुने र काँडा पनि कम हुने भएकोले उपभोक्ताले पनि ठुलै माछा खरिद गर्छन् ।” माछाको आकार बढाउन दाना महँगो पर्ने हुँदा किसानहरूले सानोमै बिक्री गर्ने र त्यसका कारण बजार पनि पाउने समस्या भोग्नु परेको उहाँले बताउनुभयो । माछाको बजारीकरणका लागि छपियाका किसानले जिउँदो माछा रुपन्देहीका विभिन्न बजारसहित छिमेकी जिल्लामा पनि लगेका थिए तर जिउँदो माछा बिक्रीका लागि समस्या भएपछि अहिले त्यस क्षेत्रका कृषक फ्रोजन युनिट स्थापना गरी बजारीकरणमा लागेका छन् । फ्रोजन माछाको बजारीकरणका लागि सियारी–५, छपियामा रहेको श्री जलदेवी मत्स्य सहकारी संस्थाले प्रबन्ध मिलाइरहेको छ । उक्त सहकारीका अध्यक्ष थमनबहादुर थापाले पहिलो चरणमा छ क्विन्टल फ्रोजन माछा बजारमा पठाइएको बताउनुभयो । पछिल्लो समय रुपन्देही देशभरमै धेरै माछापालन हुने जिल्लामध्येमा पर्न थालेको छ । माछापालनको क्षेत्रफल एक हजार हेक्टर नाघेपछि आर्थिक वर्ष २०७५/७६ मा सियारीसहित सात पालिका र ४४ वडा सुपरजोनमा परिणत भएको प्रधानमन्त्री कृषि आधुनिकीरण परियोजना, परियोजना कार्यान्वयन एकाइ रुपन्देहीका प्रमुख नारायण काफ्लेले बताउनुभयो । उहाँका अनुसार सुपरजोनमा सियारी, शुद्धोधन, गैडहवा र मायादेवी गाउँपालिकाका साथै बुटवल उपमहानगरपालिका, तिलोत्तमा, लुम्बिनी सांस्कृतिक र सिद्धार्थनगर नगरपालिकाका वडा समावेश छन् ।रुपन्देहीको माछा सुपरजोन प्रभाव क्षेत्रमा हाल एक हजार ११२ हेक्टर जलाशय क्षेत्र रहेको छ । त्यस क्षेत्रबाट छ हजार ८९५ मेट्रिक टन माछाको उत्पादन भइरहेको परियोजनाले जनाएको छ ।प्रधानमन्त्री कृषि आधुनिकीरण परियोजनाका अनुसार सियारीको ४१५ हेक्टरमा दुई हजार ५२६ मेट्रिक टन माछा उत्पादन हुने गरेको छ ।",
      "link": "https://gorkhapatraonline.com/news/143416",
      "image": "https://gorkhapatraonline.com/storage/media/252844/conversions/Fish-(1)(1)-original-thumb.jpg"
    },
    {
      "slug": "143415",
      "title": "खारेजीको सँघारमा सत्र सहकारी",
      "timestamp": 1739664000000,
      "source": "gp",
      "content": "दुई वर्षदेखि निष्क्रिय रहेका १७ वटा सहकारी सङ्घ संस्थालाई भोटेकोशी गाउँपालिकाले खारेजीको प्रक्रिया अघि बढाएको छ ।",
      "longContent": "सिन्धुपाल्चोक समाचारदाता सिन्धुपाल्चोक, फागुन ४ गते । दुई वर्षदेखि निष्क्रिय रहेका १७ वटा सहकारी सङ्घ संस्थालाई भोटेकोशी गाउँपालिकाले खारेजीको प्रक्रिया अघि बढाएको छ । गाउँपालिकाले सार्वजनिक सूचना जारी गर्दै २१ दिनभित्र संस्थाको दर्ता प्रमाणपत्र, सक्कल पान, पछिल्लो लेखा परीक्षणको प्रमाणित प्रतिलिपि, पछिल्लो साधारण सभा भेलाको छायाँप्रतिलगायतका कागजातसहित पालिकाको सहकारी शाखामा सम्पर्कमा आउन ति सहकारीलाई निर्देशन दिएको छ । निर्धारित समयमा सम्पूर्ण कागजातसाथ सम्पर्कमा नआउने सहकारीलाई खारेजी गरिने पालिकाका अध्यक्ष पासाङनुर्पु शेर्पाले जानकारी दिनुभएको छ । उहाँका अनुसार साबिक तातोपानी–१ ठेगाना रहेको भोटेकोशी गाउँपालिका–२ को उमर उज्यालो साना किसान कृषि सहकारी संस्था लिमिटेड, भोटेकोशी–२ को त्रिशक्ति कृषि सहकारी संस्था लिमिटेड, सोही ठेगानाका लगनशील महिला बचत तथा ऋण सहकारी संस्था लिमिटेड, भोटेकोशी–२ कै कैलाश बचत तथा ऋण सहकारी संस्था लिमिटेड, भोटेकोशी–५ को कोकरसिङ्ग उपभोक्ता सहकारी संस्था लिमिटेड खारेजीको प्रक्रियामा छन् । त्यस्तै भोटेकोशी–५ कै बन्जी सामुदायिक कृषि सहकारी संस्था लिमिटेड, भोटेकोशी–२ को भोटेकोशी महिला बहुउद्देश्यीय सहकारी संस्था लिमिटेड, भोटेकोशी–५ को निसाना उपभोक्ता सहकारी संस्था लिमिटेड, भोटेकोशी–४ को हिमालयन मितेरी बचत तथा ऋण सहकारी संस्था लिमिटेड, भोटेकोशी–२ को लार्चा फुमाचे कृषि सहकारी संस्था लिमिटेड, भोटेकोशी–२ कै मितेरी उपभोक्ता सहकारी संस्था लिमिटेड, भोटेकोशी–५ को सयपत्री उपभोक्ता सहकारी संस्था लिमिटेड, भोटेकोशी–१ को शीतल उपभोक्ता सहकारी संस्था लिमिटेड, भोटेकोशी–२ को लिस्तिमाई बचत तथा ऋण सहकारी संस्था लिमिटेड पनि सहकारी दर्ता खारेजी प्रक्रियामा परेको सहकारी शाखाले जनाएको छ ।भोटेकोशी–४ मा रहेको थानसिङ्ग कृषि सहकारी संस्था लिमिटेड, भोटेकोशी–२ को सिन्धु पर्यटन सहकारी संस्था लिमिटेड र भोटेकोशी–२ मै रहेको गोर्खा नेपाल बचत तथा ऋण सहकारी संस्था लिमिटेडलाई पनि सहकारीको दर्ता खारेजी गर्न भोटेकोशी गाउँपालिकाले सूचना जारी गरेको छ । उक्त सहकारीले सहकारीको मूल्यमान्यता, सिद्धान्तमा नरही साधारण सभासमेत नगरेको, सहकारीमा आबद्ध सदस्यको दैनिकी रूपान्तरणमा नलागेको, बचत रकम फिर्ता नदिएको, सहकारीका कुनै पनि गतिविधि नगरेका कारण दर्ता खारेजीमा जानु परेको अध्यक्ष शेर्पाले बताउनुभएको छ ।",
      "link": "https://gorkhapatraonline.com/news/143415",
      "image": "https://gorkhapatraonline.com/storage/media/252843/conversions/sahakari-1-original-thumb.jpg"
    },
    {
      "slug": "143414",
      "title": "पियोर इनर्जीलाई आइपिओ निष्कासन अनुमति",
      "timestamp": 1739664000000,
      "source": "gp",
      "content": "पियोर इनर्जी लिमिटेडले प्राथमिक सार्वजनिक निष्कासन (आइपिओ) अनुमति पाएको छ ।",
      "longContent": "गोरखापत्र समाचारदाताकाठमाडौँ, फागुन ४ गते । पियोर इनर्जी लिमिटेडले प्राथमिक सार्वजनिक निष्कासन (आइपिओ) अनुमति पाएको छ ।कम्पनीले आइपिओ निष्कासन गर्नका लागि नियामक निकाय नेपाल धितोपत्र बोर्ड (सेबोन) बाट स्वीकृति पाएको हो । आइपिओ निष्कासन गर्न बिक्री प्रबन्धक नबिल इन्भेस्टमेन्ट बैङ्किङ‌ लिमिटेड रहेको छ । यससँगै कम्पनीले पहिलो चरणमा स्थानीय बासिन्दाका लागि आइपिओ निष्कासन गर्ने जनाएको छ । दोस्रो चरणमा वैदेशिक रोजगारीमा रहेका नेपालीका लागि आइपिओ निष्कासन गरिने र त्यसपछि सर्वसाधारणका लागि आइपिओ जारी गरिने कम्पनीले जनाएको छ ।लिबर्टी इनर्जीको हकप्रद सेयर सूचीकृतलिबर्टी इनर्जी कम्पनीको हकप्रद सेयर नेपाल स्टक एक्सचेन्ज (नेप्से) मा सूचीकृत भएको छ । कम्पनीको ७५ लाख कित्ता हकप्रद सेयर सूचीकृत भएको हो । उक्त सेयर सम्बन्धित सेयरधनीको हितग्राही खातामा आएपछि कारोबार गर्न पाइने छ । कम्पनीले गत मङ्सिर १६ देखि पुस ७ गतेसम्म निष्कासन गरेको ५० प्रतिशत हकप्रद सेयर सूचीकृत गराएको हो ।",
      "link": "https://gorkhapatraonline.com/news/143414",
      "image": "https://gorkhapatraonline.com/storage/media/252842/conversions/1627526352.ipo-original-thumb.jpg"
    },
    {
      "slug": "143413",
      "title": "स्तरोन्नतिपछि अनुदान र ऋण प्रभावित हुने",
      "timestamp": 1739664000000,
      "source": "gp",
      "content": "विकासशील राष्ट्रको समूहमा स्तरोन्नति भएपछि नेपालले पाउने अनुदान र सहुलियतपूर्ण ऋणमा १० देखि १५ प्रतिशत प्रभाव पर्ने संसदीय समितिको अध्ययनले देखाएको छ",
      "longContent": "काठमाडौँ, फागुन ४ गते । विकासशील राष्ट्रको समूहमा स्तरोन्नति भएपछि नेपालले पाउने अनुदान र सहुलियतपूर्ण ऋणमा १० देखि १५ प्रतिशत प्रभाव पर्ने संसदीय समितिको अध्ययनले देखाएको छ । अल्पविकसित राष्ट्रको अवधारणा अन्तर्गतको ‘एकीकृत परिष्कृत ढाँचा’ र ‘जलवायु परिवर्तन कोष’ जस्ता सहायतामा प्रभाव पर्ने अध्ययनले औँल्याएको छ । राष्ट्रिय सभाको विकास, आर्थिक मामिला तथा सुशासन समिति अन्तर्गतको दिगो विकास उपसमितिले ‘नेपाल अतिकम विकसित राष्ट्रबाट विकासशील राष्ट्रमा स्तरोन्नति हुनेसम्बन्धी अध्ययन प्रतिवेदन, २०८१’ समितिलाई बुझाएको छ । प्रतिवेदनमा उपसमितिले स्तरोन्नतिपछिको सकारात्मक र नकारात्मक प्रभाव, चुनौती र नेपालले अपनाउनुपर्ने सुझाव उल्लेख गरेको छ । समितिका सचिव डा. रोजनाथ पाण्डेले भन्नुभयो, “समितिले परिमार्जन गरेपछि सो प्रतिवेदन सभामा पेस गरिने छ । सभाले त्यसबारे जिम्मेवार निकायसँग छलफल गरी आवश्यक निर्देशन दिने छ ।”सन् २०२६ देखि नेपाल अतिकम विकसित राष्ट्रबाट विकासशील राष्ट्रमा स्तरोन्नति हुने छ । स्तरोन्नति हुन तीन वटा मुख्य सर्त रहेकोमा नेपालले प्रतिव्यक्ति आयको थ्रेसहोल्ड पूरा गर्न अझै बाँकी छ । अतिकम विकसित राष्ट्रको हैसियतमा नेपालले अन्तर्राष्ट्रिय क्षेत्रमा विभिन्न छुट तथा सहुलियत उपभोग गर्दै आएको छ । नेपालले उपभोग गरिरहेको शून्य भन्सार कोटा, बौद्धिक सम्पत्ति अधिकार अन्तर्गतका विषय, विकास सहायता, विश्व व्यापार सङ्गठन अन्तर्गत हुने छुट हट्ने छ । अध्ययनले वैदेशिक व्यापार, राष्ट्रिय गौरवको आयोजना कार्यान्वयन, मुद्रास्फीति र महँगीमा स्तरोन्नति भएपछि प्रभाव पर्ने देखाएको छ । संयुक्त राष्ट्रसङ्घमा नेपालले गर्नुपर्ने आर्थिक योगदान बढ्ने, सहुलियतपूर्ण ऋण कम पाउनाले व्यापारिक ऋण लिनुपर्ने र तिर्नुुपर्ने समयसीमा कम हुनाले आयोजना प्रभावित हुने प्रतिवेदनमा औँल्याइएको छ । समितिका सचिव डा. पाण्डेले विकासशील राष्ट्रमा स्तरोन्नति भएपछि अन्तर्राष्ट्रिय निर्यात व्यापारमा असरपर्ने बताउनुभयो । नेपालले युरोपेली तथा अमेरिकाबाट अतिकम विकसित राष्ट्रको हैसियतले व्यापार निर्यातमा पाएको सुविधा कटौती हुन सक्ने उहाँले बताउनुभयो । नेपालबाट वार्षिक १० अर्ब रुपियाँको गलैँचा निर्यात हुँदै आएको छ । नेपालले हाल स्रोत राष्ट्रसम्बन्धी नियममा सुविधा, प्रविधि हस्तान्तरणमा प्रविधि बैङ्कमार्फत उपलब्ध हुने सुविधा, जलवायु परिवर्तन कोषबाट पाइने सुविधा जस्ता केही महìवपूर्ण सहुलियत प्राप्त गर्दै आएको छ । ती सुविधा कटौती हुन सक्ने देखिन्छ । सचिव डा. पाण्डेले भन्नुभयो, “विकास सहायता तथा वित्त प्रवाहमा असर पर्न सक्ने र अमेरिकासँगको निर्यातमा ८२ वटा वस्तुको सुविधा कटौती हुने तथा न्युजिल्यान्ड, नर्वे र स्विट्जरल्यान्डको वस्तुको सुविधा कटौती हुने देखिन्छ ।”समितिका सभापति कमलादेवी पन्तले अत्यन्तै सूक्ष्म अध्ययन र विश्लेषण तथा सुझावसहित आएको प्रतिवेदनको सिफारिस कार्यान्वयन गर्न जिम्मेवार निकायका लागि उपयोगी हुने धारणा व्यक्त गर्नुभयो । उहाँले भन्नुभयो, “सभामा पेस भएपछि जिम्मेवार निकायले सिफारिस तथा सुझाव कार्यान्वयन गरे विकासशील राष्ट्रमा प्रवेश गर्दै गर्दा आउने चुनौतीको सामना गर्न उपयोगी हुन्छ ।”यद्यपि विकासशील राष्ट्रमा स्तरोन्नति भएपछि नेपालमा विदेशी लगानी बढ्ने वातावरण बन्ने छ । नेपालको कुल निर्यातको ५६ प्रतिशत हिस्सा भारतले ओगट्ने हुँदा दक्षिण एसियाली स्वतन्त्र व्यापार क्षेत्र (साफ्टा) को प्रावधानले राहत दिन सक्ने छ । उपसमितिले कृषि, अन्तर्राष्ट्रिय व्यापार, व्यापार सहजीकरण जस्ता सम्झौता रहेकाले नेपालले बृहत् अध्ययन गरी सो सुविधा प्राप्त गर्न प्रयास गर्नुपर्ने आवश्यकता औँल्याएको छ । उपसमितिले विकासशील राष्ट्रमा स्तरोन्नति हुँदा अपनाउनुपर्ने उपाय एवं नीतिगत तथा अन्य सुधारका लागि सम्बन्धित मन्त्रालय तथा निकायलाई अलग अलग सुझाव दिएको छ । समितिका सचिव डा. पाण्डेले प्रधानमन्त्री तथा मन्त्रीपरिषद्को कार्यालय, राष्ट्रिय योजना आयोग, अर्थ, परराष्ट्र, उद्योग, वाणिज्य तथा आपूर्ति, कृषि तथा पशुपन्छी विकास र वन तथा वातावरण मन्त्रालयले अपनाउनुपर्ने नीतिबारे सुझाव दिइएको जानकारी गराउनुभयो । सोसम्बन्धी अध्ययन गर्न समितिका सदस्य डा. अञ्जान शाक्यको संयोजकत्वमा छ सदस्यीय उपसमिति गठन गरिएको थियो । उपसमितिले तीन महिनाको अध्ययनपछि सोसम्बन्धी अध्ययन प्रतिवेदन तयार गरेको हो ।",
      "link": "https://gorkhapatraonline.com/news/143413",
      "image": "https://gorkhapatraonline.com/storage/media/252899/conversions/Rastriya-Sabha-1631689531-original-thumb.jpg"
    },
    {
      "slug": "143412",
      "title": "सस्तोमै ‘लम्पी स्किन’ को खोप दिन बायोटेक तयार",
      "timestamp": 1739664000000,
      "source": "gp",
      "content": "कोभिड सङ्क्रमणविरुद्धको खोप ‘कोभ्याक्सिन’ निर्माण गरेको भारतीय कम्पनी ‘भारत बायोटेक’ ले सस्तो दरमै नेपालमा ‘लम्पी स्किन’ विरुद्धको खोप उपलब्ध गराउने प्रस्ताव गरेको छ ।",
      "longContent": "हैदराबाद (भारत), फागुन ४ गते  । कोभिड सङ्क्रमणविरुद्धको खोप ‘कोभ्याक्सिन’ निर्माण गरेको भारतीय कम्पनी ‘भारत बायोटेक’ ले सस्तो दरमै नेपालमा ‘लम्पी स्किन’ विरुद्धको खोप उपलब्ध गराउने प्रस्ताव गरेको छ । तेलङ्गाना राज्यको हैदराबादस्थित बायोटेकको मुख्य कार्यालयमा नेपालका पत्रकारसँगको छलफलमा कम्पनीका संस्थापक कृष्ण एलाले अहिले नेपालले खरिद गरिरहेकोभन्दा सस्तो मूल्यमै ‘लम्पी स्किन’ विरुद्धको खोप उपलब्ध गराउन तयार रहेको बताउनुभयो । “भारतमा जस्तै नेपालमा पनि ‘लम्पी स्किन’ मुख्य समस्या भएकोले नेपालले अहिले खरिद गरेकोभन्दा कम दरमै खोप उपलब्ध गराउन हामी तयार छौँ,” उहाँले भन्नुभयो, “व्यावसायिक प्रयोजनभन्दा पनि छिमेकी मुलुकको नाताको हिसाबले सस्तो मूल्यमा खोप दिने हाम्रो योजना हो ।”बायोटेकले हालै मात्र ‘लम्पी स्किन’ लक्षित ‘बायोलम्पी भ्याक्सिन’ नामक खोपका लागि भारतीय औषधीय विभागबाट अनुमति प्राप्त गरेको छ । कम्पनीले सोही खोप नेपालमा उपलब्ध गराउने प्रस्ताव गरेको हो । कम्पनीका अनुसार उक्त भ्याक्सिनको प्रयोगमार्फत खोप लगाएका र नलगाएका गाईभैँसी सजिलै छुट्टिन सक्छन् । केही समयभित्रै भारतीय बजारमा प्रवेश गर्न लागेको उक्त खोपलाई कम्पनीले विश्वकै पहिलो त्यस्तो विशेषतायुक्त खोप दाबी गरेको छ । गाईभैँसीलाई उच्चस्तरको सुरक्षा र प्रभावकारी विशेषतायुक्तसहितको भएको उक्त खोपले भारत र नेपालमा ‘लम्पी स्किन’ नियन्त्रणमा उल्लेखनीय भूमिका खेल्ने संस्थापक एलाले बताउनुभयो । ‘लामो समयदेखिको अध्ययन अनुसन्धानपछि खोप तयार भएकोले यो एकदमै सुरक्षित र प्रभावकारी छ,” उहाँले भन्नुभयो, “यदि नेपाल सरकार हाम्रो खोप प्रयोग गर्न चाहन्छ भन्ने सहुलियतपूर्ण हिसाबले हामी उपलब्ध गराउन सक्छौँ ।” खोपको प्रयोगले गाईभैँसीबाट हुने दुग्ध उत्पादनमा कुनै नकारात्मक असर नपरेको पनि परीक्षणबाट पुष्टि भइसकेको उहाँले बताउनुभयो । बायोलम्पी भ्याक्सिन तीन महिनामाथिका गाईभैँसीलाई वर्षमा एक पटक लगाउन सकिने गरी निर्माण गरिएको कम्पनीले जनाएको छ । त्यस्तै ५० करोड डोजसम्म यस्तो खोप उत्पादन गर्न सक्ने जडित क्षमता रहेको पनि कम्पनीले जनाएको छ । ‘लम्पी स्किन’ सङ्क्रमित लामखुट्टे तथा झिँगाका कारण गाईभैँसीमा लाग्ने रोग हो । यस्तो रोग लागेमा गाईभैँसीमा उच्च ज्वरो आउने, दुध उत्पादन घट्ने, छालामा गिर्खा देखिने, आँखा र नाकबाट तरल पदार्थ आउने, श्वासप्रश्वासमा अप्ठ्यारो हुने जस्ता समस्या देखिने गर्छन् । ‘लम्पी स्किन’ का कारण नेपालका सबै जिल्लामा गाईभैँसी प्रभावित भएका थिए । सरकारी अभिलेख अनुसार सात लाखभन्दा बढी गाईभैँसीलाई ‘लम्पी स्किन’ को समस्या देखिएको थियो । जसले गर्दा किसानहरू मारमा परेका थिए ।",
      "link": "https://gorkhapatraonline.com/news/143412",
      "image": "https://gorkhapatraonline.com/storage/media/252900/conversions/bharat-hr3full-original-thumb.jpg"
    },
    {
      "slug": "143411",
      "title": "घरजग्गाको राजस्व चौध प्रतिशतले बढ्यो",
      "timestamp": 1739664000000,
      "source": "gp",
      "content": "घरजग्गाको कारोबारबाट प्राप्त हुने राजस्व १४ प्रतिशतले वृद्धि भएको छ । वृद्धि भएसँगै झन्डै चार अर्ब रुपियाँ राजस्व सङ्कलन भएको छ तर कारोबार सङ्ख्या भने घटेको छ ।",
      "longContent": "गोरखापत्र समाचारदाताकाठमाडौँ, फागुन ४ गते । घरजग्गाको कारोबारबाट प्राप्त हुने राजस्व १४ प्रतिशतले वृद्धि भएको छ । वृद्धि भएसँगै झन्डै चार अर्ब रुपियाँ राजस्व सङ्कलन भएको छ तर कारोबार सङ्ख्या भने घटेको छ । भूमि व्यवस्थापन तथा अभिलेख विभागका अनुसार चालु आर्थिक वर्ष २०८१/८२ को सात महिनामा (साउन–माघ) तीन अर्ब ८७ करोड २५ लाख रुपियाँ राजस्व सङ्कलन भएको छ । गत आवको सो अवधिमा तीन अर्ब ३७ करोड ५७ लाख रुपियाँ राजस्व सङ्कलन भएको थियो । विभागका अनुसार चालु आवको माघसम्म दुई लाख ७८ हजार २७८ रुपियाँ लिखत पारित भएका छन् । गत वर्ष सो अवधिमा दुई लाख ७८ हजार  ९२५ रुपियाँ   लिखत पारित भएका थिए । यस्तै माघ महिनामा मात्र ४६ हजार ६९ रुपियाँ मात्रै लिखत पारित भएका छन् । गत आवको माघमा ५० हजार ९२१ रुपियाँ लिखत पारित भएको तथ्याङ्क छ । घरजग्गाको कारोबारमा हुने लिखत पारित भने कमी आएको तथ्याङ्कले देखाएको छ । सात महिनामा सबैभन्दा धेरै घरजग्गाको कारोबारबाट राजस्व सङ्कलन ललितपुरको लगनखेल मालपोत कार्यालयले गरेको  छ । सो कार्यालयबाट माघमा ३३ करोड ७४ लाख रुपियाँ राजस्व सङ्कलन भएको छ । यस्तै काठमाडौँको डिल्ली बजार मालपोत कार्यालयबाट २६ करोड ९२ लाख, कलङ्की मालपोतबाट २६ करोड एक लाख रुपियाँ राजस्व सङ्कलन भएको छ । यस्तै भक्तपुर मालपोत कार्यालयबाट २४ करोड ४२ लाख, काठमाडौँको चाबहिल मालपोत कार्यालयबाट २० करोड ८० लाख, कास्की मालपोत कार्यालयबाट १४ करोड ७६ लाख, चितवन मालपोत कार्यालयबाट १३ करोड ६० लाख रुपियाँ राजस्व सङ्कलन भएको तथ्याङ्क छ । माघमा भूमि सुधार तथा मालपोत कार्यालय इनरुवाबाट सबैभन्दा धेरै एक हजार ७०४ रुपियाँ लिखत पारित भएका छन् । त्यस्तै भूमिसुधार तथा मालपोत कार्यालय भद्रपुर, झापाबाट एक हजार ५७० रुपियाँ लिखत पारित हुँदा भूमिसुधार तथा मालपोत कार्यालय जनकपुरधाम, धनुषाबाट एक हजार ५०३ रुपियाँ लिखत पारित भएका छन् । त्यस्तै मालपोत कार्यालय बेलबारी, मोरङबाट एक हजार ५०१, भूमिसुधार तथा मालपोत कार्यालय राजविराज, सप्तरीबाट एक हजार २१८, भूमिसुधार तथा मालपोत कार्यालय सिराहाबाट एक हजार २८ रुपियाँ लिखन पारित भएको तथ्याङ्क छ । सरकारलाई घरजग्गा कारोबारबाट सेवा कर, रजिस्ट्रेसन दस्तुर, पुँजीगत लाभकरलगायत विभिन्न शीर्षकमा राजस्व प्राप्त हुन्छ । तीमध्ये सबैभन्दा बढी रजिस्ट्रेसन दर्ता दस्तुर र पुँजीगत लाभकरबाट प्राप्त हुन्छ ।",
      "link": "https://gorkhapatraonline.com/news/143411",
      "image": "https://gorkhapatraonline.com/storage/media/252839/conversions/ghar-jagga-original-thumb.jpg"
    },
    {
      "slug": "143708",
      "title": "कीर्गिस्तानमाथि नेपालको कठिन जित",
      "timestamp": 1739750400000,
      "source": "gp",
      "content": "दशरथ रङ्गशालामा सोमबार साँझ भएको खेलमा नेपालले कीर्गिस्तानलाई १–० गोलले हरायो । नेपालको कठिन जितमा विमला चौधरी निर्णायक बन्नुभयो ।",
      "longContent": "काठमाडौँ, फागुन ५ गते । नेपालले ‘फोर नेसन्स कप’ अन्तर्राष्ट्रिय महिला फुटबल प्रतियोगितामा विजयी सुरुवात गरेको छ । दशरथ रङ्गशालामा सोमबार साँझ भएको खेलमा नेपालले कीर्गिस्तानलाई १–० गोलले हरायो । नेपालको कठिन जितमा विमला चौधरी निर्णायक बन्नुभयो । खेलको सुरुवात देखि आक्रामक प्रदर्शन गरेपनि नेपालको फिनिसिङ पक्ष कमजोर बन्यो । नेपालले १०औँ मिनेटमा विमलाको गोलमा अग्रता लिएको थियो । विमलाले सविता रानामगरको लामो पासमा गरेको हेडगोल नेपालको जितमा प्रयाप्त बन्यो । नेपालले खेलको अन्तिमसम्म लगातार अवसर बनाएपनि थप गोल गर्न भने सकेन । यस्तै नेपालको तुलनामा केही कमजोर देखिएको कीर्गिस्तानले पनि गोलको अवसर गुमाएको थियो । कीर्गिस्तानले इन्जुरी समयमा डिबक्स छेउमा पाएको फ्रिकिक प्रहार पोस्ट्माथि हुईकिएको थियो । यस खेलमा दोस्रो रोजाईमा रहनुभएकी नेपालकी स्टार सावित्रा भण्डारी ‘साम्बा’ दोस्रो हाफमा विमला विकको स्थानमा मैदान प्रवेश गर्नुभएको थियो । पहिलो जितसँगै नेपालले तीन अङ्क बनाएको छ । कीर्गिस्तानले हारबाट प्रतियोगिता सुरुवात गरेको छ । चार टिम सम्मिलित प्रतियोगितामा नेपालसहित कीर्गिस्तान, म्यानमार र लेबनानको सहभागिता रहेको छ । यसअघि सोमबार नै भएको पहिलो खेलमा म्यानमारले लेबनानलाई ३–१ गोलले हराएको थियो । म्यानमारको जितमा विन थेन्गीथुनले ५६औँ, स्वेय यी टुनले ७२औँ र म्याट नोय खिनाले ७५औँ मिनेटमा गोल गर्नुभयो । लेबनानकी लैजा स्कन्डरले ६०औँ मिनेटमा सान्त्वना गोल गर्नुभएको थियो । पहिलो जितसँगै म्यानमारले पनि तीन अङ्क बनाएको छ । नेपालले दोस्रो खेल फागुन ८ गते लेबनान र तेस्रो खेल ११ गते म्यानमारसँग खेल्नेछ । लिग चरणमा एक अर्कासँग खेलेपछि शीर्ष दुई टोलीबिच उपाधि भिडन्त हुनेछ । एन्फाले यस प्रतियोगितालाई आगामी एएफसी महिला एसियन कप–२०२६ र फिफा महिला विश्वकप–२०२७ को छनोट तयारीको रूपमा लिएको छ ।",
      "link": "https://gorkhapatraonline.com/news/143708",
      "image": "https://gorkhapatraonline.com/storage/media/253382/conversions/WOMEN-09-original-thumb.jpg"
    },
    {
      "slug": "143705",
      "title": "गलत भाष्य निर्माण नगरौं : अध्यक्ष बस्नेत",
      "timestamp": 1739750400000,
      "source": "gp",
      "content": "प्रेस काउन्सिल नेपालका अध्यक्ष बालकृष्ण बस्नेतले संवेदनशील विषयमा सामाजिक सञ्जालमा गलत भाष्य नबनाउन आग्रह गर्नुभएको छ । सामाजिक सञ्जालमा नेपाली संस्कार र संस्कृति विपरित गाली संस्कृति हुर्किएको भन्दै उहाँले तथ्यसहितका सिर्जनात्मक सामग्री सम्प्रेषण गर्न सुझाव दिनुभएको छ ।",
      "longContent": "गोरखापत्र अनलाइनकाठमाडौं, फागुन ५ गते । प्रेस काउन्सिल नेपालका अध्यक्ष बालकृष्ण बस्नेतले संवेदनशील विषयमा सामाजिक सञ्जालमा गलत भाष्य नबनाउन आग्रह गर्नुभएको छ । सामाजिक सञ्जालमा नेपाली संस्कार र संस्कृति विपरित गाली संस्कृति हुर्किएको भन्दै उहाँले तथ्यसहितका सिर्जनात्मक सामग्री सम्प्रेषण गर्न सुझाव दिनुभएको छ ।‘नभएका कुरा जोड्जाड नगरी, भएका तथ्यपरक, सिर्जनात्मक र आशाको सञ्चार जगाउने सामग्री सामाजिक सञ्जालमा पोष्ट गर्न उपयुक्त हुन्छ’, सामाजिक सञ्जालमा नकरात्मकतालाई प्रसय दिन नहुनेतर्फ सजग हुनुपर्ने भन्दै अध्यक्ष बस्नेतले सो आग्रह गर्नुभएको छ । ‘ुगालीगलौज र अश्लील भाषा, हिंसा, द्वेस फैलाउने, मनमुटाव बढाउने, जातजाती, धर्म, रीतिरिवाज र संस्कृतिबिच फाटो ल्याउन खोज्ने, उक्साउन खोज्ने प्रवृत्ति फेसबुक, युट्युव, एक्स, टिकटकजस्ता सामाजिक सञ्जालमा भेटिँदा दुःख लाग्छ’, बस्नेतले भन्नुभएको छ । उहाँले नभएका कुरा गरेर आपसी फाटो ल्याउने, घृणास्पद शब्दसहितको गाली नेपाली संस्कार र संस्कृति भित्र नपर्नेतर्फ सजग गराउँदै आफ्नो संस्कृति आफै मिचेर बलवान नहुनेतर्फ सबैको ध्यानाकर्षण गराउनुभएको छ ।पछिल्लो समय बेलुन दुर्घटना भई जलनमा पर्नुभएको उपप्रधान एवं अर्थमन्त्री विष्णुप्रसाद पौडेल, पोखरा महानगरपालिकाका प्रमुख धनराज आचार्यका विषयमा सामाजिक सञ्जालमा आएका कतिपय नकारात्मक सामग्रीप्रति लक्षित गर्दै अध्यक्ष बस्नेतले त्यसो गर्नु गलत भएको बताउनुभएको छ । ‘जलन दुर्घटनाजस्तो संवेदनशील विषयमा समेत मानवीयताको ख्यालै नगरी आचार र तथ्यहीन टिकाटिप्पणी हुनु असभ्यताको पराकाष्ठा हो’ उहाँले भन्नुभएको छ ।",
      "link": "https://gorkhapatraonline.com/news/143705",
      "image": "https://gorkhapatraonline.com/storage/media/253373/conversions/balkrishna-basnet-original-thumb.jpg"
    },
    {
      "slug": "143699",
      "title": "परराष्ट्रमन्त्री डा. देउवा र ओमानका विदेशमन्त्री अलबुसाइदीबिच भेटवार्ता",
      "timestamp": 1739750400000,
      "source": "gp",
      "content": "परराष्ट्रमन्त्री डा. आरजु राणा देउवा र ओमानका विदेशमन्त्री सय्यद बद्र बिन हमद बिन हमुद अलबुसाइदीबिच मस्कटमा द्विपक्षीय भेटवार्ता भएको छ ।",
      "longContent": "काठमाडौँ, फागुन ५ गते । परराष्ट्रमन्त्री डा. आरजु राणा देउवा र ओमानका विदेशमन्त्री सय्यद बद्र बिन हमद बिन हमुद अलबुसाइदीबिच मस्कटमा द्विपक्षीय भेटवार्ता भएको छ । आठौँ हिन्द महासागर सम्मेलनमा सहभागिताका लागि ओमनको राजधानी मस्कटमा रहनुभएका परराष्ट्रमन्त्री डा देउवा र ओमनी समकक्षी अलबुसाइदीबिच आज भेटवार्ता भएको हो । त्यसअवसरमा मन्त्री डा देउवाले सम्मेलन सफलतापूर्वक सम्पन्न गरेकामा विदेशमन्त्री अलबुसाइदीलाई बधाई ज्ञापन गर्नुभएको उहाँको सचिवालयले जनाएको छ । भेटमा नेपाल–ओमान सम्बन्धका विविध पक्ष र विभिन्न क्षेत्रहरू सहकार्य प्रवर्धनका उपायबारे पनि छलफल भएको थियो । मन्त्री डा. देउवाले नेपालमा दूतावास स्थापना गर्न तथा ओमन काठमाडौँ सीधा हवाई उडान सुरु गर्न ओमन सरकारसँग आग्रह गर्नुभएको थियो । यसै सन्दर्भमा नेपाल र ओमानबिच कूटनीतिक अध्ययन र तालिमका क्षेत्रहरूमा सहकार्य गर्नेसम्बन्धी समझदारीपत्रमा पनि हस्ताक्षर भएको छ । यस सम्झौताले कूटनीतिक तालिम र कूटनीतिक क्षेत्रका सूचना आदानप्रदानमा सहकार्यको अवसर प्रदान गर्ने अपेक्षा गरिएको छ । रासस",
      "link": "https://gorkhapatraonline.com/news/143699",
      "image": "https://gorkhapatraonline.com/storage/media/253365/conversions/opu-original-thumb.jpg"
    },
    {
      "slug": "143676",
      "title": "प्रधानमन्त्रीद्वारा सङ्घीयता, सहकार्य र कानुनी समन्वयमा जोड",
      "timestamp": 1739750400000,
      "source": "gp",
      "content": "प्रधानमन्त्री केपी शर्मा ओलीले सोमबार लुम्बिनी प्रदेशसभा बैठकलाई सम्बोधन गर्नुहुँदै सङ्घीयताले विकासको ढोका खोलेको र तीनै तहका सरकारबीच सहकार्य आवश्यक रहेकोमा जोड दिनु भएको छ ।",
      "longContent": "दिवाकर पोख्रेलदेउखुरी, फागुन ५ गते । प्रधानमन्त्री केपी शर्मा ओलीले सोमबार लुम्बिनी प्रदेशसभा बैठकलाई सम्बोधन गर्नुहुँदै सङ्घीयताले विकासको ढोका खोलेको र तीनै तहका सरकारबीच सहकार्य आवश्यक रहेकोमा जोड दिनुभएको छ । पवित्र भूमि लुम्बिनीमा उपस्थित हुन पाउँदा अत्यन्तै हर्षित भएको बताउनुहुँदै उहाँले भगवान् गौतम बुद्धको जन्मस्थल तथा अन्य ऐतिहासिक र धार्मिक स्थलहरूले यो प्रदेशलाई विशेष बनाएको उल्लेख गर्नुभयो ।प्रधानमन्त्री ओलीले लुम्बिनी प्रदेश प्राकृतिक, सांस्कृतिक तथा आर्थिक रूपमा समृद्ध बन्दै गएको र यहाँको राजधानी सफलतापूर्वक कार्यान्वयनमा आएको बताउनुभयो । सङ्घीयताले विकास सम्भव छ भन्ने उदाहरण लुम्बिनी प्रदेशले प्रस्तुत गरिरहेको उहाँको भनाइ छ ।उहाँले हालै निर्माण सम्पन्न अन्तर्राष्ट्रिय विमानस्थल, फराकिलो सडक तथा पूर्वाधार विकासलाई प्रदेशको प्रगतिको सूचकको रूपमा व्याख्या गर्नुभयो । साथै सिद्धबाबा सुरुङमार्ग लगायतका योजनाहरूले यातायात सहज बनाउने बताउनुहुँदै प्रधानमन्त्री ओलीले रामपुर–कपुरकोट सडक निर्माणमा पनि ध्यान दिइएको जानकारी गराउनुभयो ।प्रधानमन्त्री ओलीले लुम्बिनी प्रदेशलाई कृषि, पर्यटन र औद्योगिक केन्द्रका रूपमा अघि बढाउने योजनाबारे चर्चा गर्नुहुँदै मानव–केन्द्रित विकासलाई प्राथमिकता दिनुपर्नेमा जोड दिनुभयो । ‘‘यदि मानव जीवन छैन भने विकासको कुनै अर्थ रहँदैन ।’’ उहाँले भन्नुभयो ।सिँचाइ आयोजना सफल बनाउँदै कृषिलाई प्रवर्द्धन गर्नुपर्ने र वातावरण संरक्षणसँगै विकासका कार्यहरू अघि बढ्नुपर्नेमा उहाँले जोड दिनुभयो । प्रदेशको समग्र विकासका लागि केन्द्र सरकार प्रतिबद्ध रहेको प्रधानमन्त्री ओलीले स्पष्ट पार्नुभयो ।सम्बोधनका क्रममा प्रधानमन्त्री ओलीले प्रदेश सरकारले १२ सय शय्याको लुम्बिनी प्रादेशिक अस्पतालको भवन निर्माण सुरु गरेकोमा प्रशंसा गर्नुभयो । यो अस्पताल भवन प्रदेश सरकारको ६ अर्ब १८ करोड रुपियाँ लागतमा बन्न लागेको पहिलो ठुलो पूर्वाधार हो । तर केन्द्र सरकारले एक हजार शय्याको अस्पताल पूर्ण रूपमा सञ्चालन गर्न नसकेको उल्लेख गर्नुहुँदै संघ, प्रदेश र स्थानीय सरकारबिच सहकार्य आवश्यक रहेको उहाँले बताउनुभयो । ‘‘हामीले मिलेर यी स्वास्थ्य संस्थाहरूलाई प्रभावकारी रूपमा सञ्चालन गर्नुपर्छ ।’’ प्रधानमन्त्रीले भन्नुभयो, ‘‘सहकार्यबाट मात्र नागरिकलाई गुणस्तरीय स्वास्थ्य सेवा प्रदान गर्न सकिन्छ ।’’प्रधानमन्त्री ओलीले प्रविधिको सही सदुपयोगमा पनि जोड दिनुभयो । उहाँले भन्नुभयो, ‘‘मोबाइलमा गरेका कुरा गोप्य हुँदैनन् । अरूले बनाएको चिज हो । डेटा अन्त जान्छ । प्रविधिको धेरै विकास भएको छ । ठीक सदुपयोग गर्न सक्नुपर्छ ।’’प्रधानमन्त्री ओलीले सङ्घीयता कार्यान्वयनका क्रममा देखिएका चुनौतीलाई पार गर्न तीनै तहका सरकारहरूबिच समन्वय र सहकार्य अपरिहार्य रहेकोमा जोड दिनुभयो । ‘‘हामी सबैले मिलेर मात्र समृद्ध नेपाल, सुखी नेपालीको सपना साकार पार्न सक्छौं ।’’ उहाँले भन्नुभयो । साथै उहाँले प्रदेशहरूले कानुनी संरचना निर्माण गर्दा सङ्घीय सरकारद्वारा स्थापित मौजुदा कानुनहरूलाई आधार मानेर अघि बढ्नुपर्नेमा जोड दिनुभयो । ‘‘संघ सरकारले बनाएका मौजुदा कानुनमा टेकेर प्रदेशहरूले विकास गर्नुपर्छ ।’’ प्रधानमन्त्रीले भन्नुभयो, ‘‘प्रदेशहरूले आफैं कानुन बनाउँदा धेरै कानुन संशोधन गर्नुपर्ने अवस्था आउन सक्छ, त्यसैले मौजुदा कानुनहरूलाई आधार मानेर अघि बढ्न आग्रह गर्दछु ।’’",
      "link": "https://gorkhapatraonline.com/news/143676",
      "image": "https://gorkhapatraonline.com/storage/media/253317/conversions/c26358c5-18b4-4b2b-80eb-9af86587d2f5-original-thumb.jpg"
    },
    {
      "slug": "143542",
      "title": "‘आयोडिनको कमीले आइपर्छ स्वास्थ्यमा यस्तो समस्या’",
      "timestamp": 1739750400000,
      "source": "gp",
      "content": "नेपालमा आयोडिन प्रयोगकर्ताको अवस्था सुधारोन्मुख भए पनि आयोडिनको कमीले हुने स्वास्थ्य जोखिम कायम छ । उच्च पहाडी भौगोलिक बनावटले गर्दा नेपाली खानामा आयोडिनको कमी हुने हुँदा यसको कमीले हुने जोखिम कायम रहेको जानकारहरु बताउँछन् ।",
      "longContent": "काठमाडौं, फागुन ५ गते । नेपालमा आयोडिन प्रयोगकर्ताको अवस्था सुधारोन्मुख भए पनि आयोडिनको कमीले हुने स्वास्थ्य जोखिम कायम छ । उच्च पहाडी भौगोलिक बनावटले गर्दा नेपाली खानामा आयोडिनको कमी हुने हुँदा यसको कमीले हुने जोखिम कायम रहेको जानकारहरु बताउँछन् । आयोडिनको कमीले गलगाँड आउने, जन्मजात बौद्धिक अपाङ्गता, थाइराइड समस्या निम्त्याउँछ । नेपालमा विगतको तुलनामा गलगाँड हुने समस्या सुधार भए पनि पहाडी र दुर्गम भेगमा यसको जोखिम रहेको परिवार कल्याण महाशाखा अन्तर्गतको पोषण शाखा प्रमुख लीलाविक्रम थापा बताउनुुहुन्छ । उहाँ भन्नुहुन्छ, “सरकारले नुनमा आयोडिनको मात्रा मिसाएर खुवाउन सुरु गरेपछि हाल आयोडिनको कमीले हुने गलगाँडको समस्या जनस्वास्थ्यका समस्याबाट हटेको छ, तर यसबाट हुने जोखिम कायम नै छ ।” सरकारले १९७३ देखि नुनमा आयोडिन मिसाएर नुन खुवाउन सुरु गरेको थियो । सन् २०१६ मा गरिएको नेपाल नेसनल माएक्रोन्युट्रिन्ट स्टाटस सर्भेक्षणका अनुसार यो कार्यक्रमको सफलताले गर्दा नेपालका ९० प्रतिशतभन्दा बढी घरपरिवारले आयोडिनयुक्त नुन खाने देखाएको छ ।   थापाका अनुसार आयोडिनले गलगाँड तथा हाइपोथाइरोइडिज्म जस्ता समस्या हुनबाट बचाउनेगर्छ । उहाँ भन्नुहुन्छ, “आयोडिनको सही मात्राको प्रयोगले मानसिक तथा शारीरिक वृद्धि विकास हुनुका साथै गलगाँड लगायतका थाइरोइडसम्बन्धी समस्याबाट बचाउँछ ।” के हो आयोडिन ?आयोडिन दैनिक रुपमा नभई नहुने पोषक तत्व हो । शरीरमा थाइरोइड हर्मोन उत्पादन गर्न आयोडिन आवश्यक पर्छ । आयोडिन थाइराइड ग्रन्थिलाई सन्तुलनमा राख्नुका साथै मस्तिष्क र सम्पूर्ण स्नायु प्रणालीलाई सञ्चालन गर्न आवश्यक पर्छ । पोषण शाखा प्रमुख थापाले आयोडिनले शारीरिक तथा मानसिक विकासका लागि आवश्यक पर्ने हर्मोन उत्पादन गर्न मद्दत गर्ने बताउनुहुन्छ ।    उहाँ भन्नुहुन्छ, “गर्भावस्थादेखि जीवनको हरेक अवस्थामा मानसिक तथा शारिरीक विकासका लागि विभिन्न पोषकतत्व आवश्यक पर्छ । यीमध्ये आयोडिन एक महत्वपूर्ण खनिज तत्व हो । जुन सबै उमेरका मानिस तथा जीवजन्तुलाई चाहिन्छ ।” शरीरको नियमित क्रियाको लागि कोशिकाको कार्य सुचारु राख्नुका साथै दिमागको वृद्धि र विकास गर्न आयोडिनले सहयोग गर्ने थापाको भनाइ छ ।  आयोडिनको कमी देखिने समस्या आयोडिन सबै उमेर समूहका मानिसलाई आवश्यक पर्छ । पोषण शाखा प्रमुख थापाले आयोडिनको कमीले शारीरिक तथा मानसिक समस्या देखिने गर्छ । आयोडिनको कमीले गलगाँड आउने, शारीरिक र मानसिक रुपमा लाटो, लठ्यौरोपन हुनेजस्ता स्वास्थ्य समस्या निम्तने थापा बताउनुहुन्छ  ।   गर्भवतीमा आयोडिनको कमी भएमा भ्रूण खेर जाने, मृत बच्चा जन्मने, जन्मिएका बच्चाको दिमागको विकास पूर्णरुपमा नहुनेजस्ता समस्या देखिन्छन् । बालबालिकामा आयोडिनको कमी भएमा पढाइमा कमजोर हुने, लुलोपनको समस्या निम्तिने, आँखा डेढोपनको समस्या देखिने थापाको भनाइ छ । शरीरमा आयोडिनको मात्रा बढी भएमा थाइरोइड ग्रन्थीमा नकारात्मक असर पारी हाइपरथाइरोइडिज्म र अटोइम्युन थाइरोइड रोग देखिन्छ।आयोडिनका फाइदा गर्भावस्थामा गर्भवतीले दैनिक आयोडिनको सही मात्राको प्रयोगले गर्भको बच्चाको मानसिक र शारीरिक विकासमा मद्दत गर्छ । गर्भवतीले दैनिक रुपमा आयोडिनयुक्त नुन खानाले गर्भ तुहिने,  शारीरिक विकलाङ्ग भएको बच्चा जन्मिने खतरा कम हुने थापाको भनाइ छ ।गर्भवतीले दैनिक पाँच ग्रामभन्दा कम आयोडिन खाएमा उनीबाट जन्मेको शिशुको दिमागको विकास कम हुने विभिन्न अध्ययनले देखाएको छ । गर्भावस्थादेखि २ वर्षको उमेरसम्म मानिसको दिमागको ८० प्रतिशत विकास भइसक्छ । बाल्यावस्थामाबाल्यावस्थामा आयोडिनको सही मात्राले बालबालिकाको मानसिक तथा शारीरिक विकासमा मद्दत गर्छ । बालबालिका १२ महिना भएदेखि खानामा आयोडिनयुक्त नुन खुवाएमा बालबालिकाको मानसिक तथा शारीरिक विकासमा मद्दत गर्ने थापाको भनाइ छ । साथै बौद्धिक विकास भई बच्चा चनाखो हुन्छन् । किशोरावस्थामाकिशोरावस्थामा आयोडिनको सही मात्राले मानसिक तथा शारीरिक क्षमतामा वृद्धि हुन्छ जसलेगर्दा पढाइका साथै अन्य क्रियाकलापमा पनि सकारात्मक प्रभाव पर्ने थापा बताउनुहुन्छ ।  कसरी प्राप्त गर्न सकिन्छ आयोडिन आयोडिन खानाबाट प्राप्त गर्न सकिन्छ । पाेषण शाखाका प्रमुख थापाका अनुसार आयोडिन विशेषगरी माटोको माथिल्लो तह र समुद्रबाट प्राप्त हुन्छ । समुद्रमा पाइने वनस्पति तथा तरकारीजन्य हरियो खाद्य पदार्थमा आयोडिन पाइन्छ । त्यसबाहेक जमिनमा उमारेका खाद्य पदार्थहरूजस्तै सलगम, बन्दा, पालुङ्गो, ब्रोकाउली आदिबाट प्राप्त गर्न सकिन्छ । थापाका अनुसार नेपालको भौगोलिक अवस्थाले गर्दा यहाँको माटो र पानीमा आयोडिनको अभाव भएकोले आयोडिन मिसाएको नुनको माध्यमबाट शरीरमा आयोडिनको मात्रा प्राप्त गर्न सकिन्छ । आयोडिन कति आवश्यक पर्छ ?एक जनालाई जीवनमा एक चिया चम्चा आयोडिन आवश्यक पर्ने थापा बताउनुहुन्छ । वयस्कलाई दैनिक पाँच ग्रामभन्दा कम आयोडिन मिसाइएको नुनको प्रयोग गर्न थापाको सुझाव छ । थापाका अनुसार बालबालिका १२ महिना पूरा भएपछि दिनभरिको खानामा बढीमा दुई ग्राम नुन आवश्यक पर्छ ।",
      "link": "https://gorkhapatraonline.com/news/143542",
      "image": "https://gorkhapatraonline.com/storage/media/253297/conversions/ayodin-original-thumb.jpg"
    },
    {
      "slug": "143653",
      "title": "गायक चौधरी सिङ्गर अफ द इअरबाट सम्मानित",
      "timestamp": 1739750400000,
      "source": "gp",
      "content": "थारू भाषाको गीत “ए हौँ साली झुम्कावाली, तोहर खातिर छै दिल हमर खाली” यस गीतका गायक रत्नदिप चौधरी सिङ्गर अफ द इअर २०२५ बाट सम्मानित हुनुभएको छ ।  अपन स्वर्ग नेपाल कला संस्कृति बहुभाषिक चलचित्र महासंघ केन्द्रीय कार्यालय सुनसरी नेपालको आयोजनामा इनरुवामा आयोजित एएसएन इन्टरनेशनल अवार्ड २०२५ बाट सम्मानित हुनुभएको हो ।",
      "longContent": "गोरखापत्र अनलाइनसुनसरी, फागुन ५ गते । थारू भाषाको गीत “ए हौँ साली झुम्कावाली, तोहर खातिर छै दिल हमर खाली” यस गीतका गायक रत्नदिप चौधरी सिङ्गर अफ द इअर २०२५ बाट सम्मानित हुनुभएको छ ।  अपन स्वर्ग नेपाल कला संस्कृति बहुभाषिक चलचित्र महासङ्घ केन्द्रीय कार्यालय सुनसरी नेपालको आयोजनामा इनरुवामा आयोजित एएसएन इन्टरनेसनल अवार्ड २०२५ बाट सम्मानित हुनुभएको हो । गायक चौधरीले ११ वर्षको उमेरमा गाएको गीत “ए हौँ साली झुम्कावाली, किन्देवौ पुनम सारी” चर्चित गीत हुन् । एक समयमा सबैको मुखमा झुन्डिने गीत अहिले चर्चित नै रहेको छ । चर्चित गीतको मुल्याङ्कनसहित गायक चौधरीलाई सिङ्गर अफ दी इअर २०२५ ले सम्मानित गरेका छन् ।यस सम्मानले सङ्गीत क्षेत्रमा थप प्रोत्साहित भएको र आगामी दिनमा सङ्गीतमै रमाउने र थारू भाषा गीत सङ्गीतलाई योगदान गरिरहने गायक चौधरीले प्रतिबद्धता गरेका छन् । यसै प्रतिबद्धतासहित नयाँ गीतलाई पूर्णता दिएको छ । थारू भाषामा उहाँको आफनै शब्द, सङ्गीत र स्वरमा नयाँ गीत सार्वजनिक गर्ने तयारीमा छन् । थारू भाषा सङ्गीतमा रहेको गीत “हे गै नथिया बालि तोरा ल्याजेबौँ हम, तोरा ल्याजेबौँ हम” बोलको गीत सार्वजानिक गर्ने तयारीमा छन् ।गढी गाउँपालिका–१ मधैली निवासी गायक चौधरी सामान्य परिवारमा जन्मिएका हुन् । २०५५ सालमा १० वर्षको उमेर देखिनै सङ्गीत क्षेत्रमा रुचि राख्दै गीत गाउन उहाँले सुरुवात गर्नुभएको थियो । गायक चौधरी यस सङ्गीत क्षेत्रमा आबद्ध भएर गीत गाउँदै शस्त्र प्रहरी पेसा अङ्गाल्नुभयो । शस्त्र प्रहरीमा कार्यरत रहँदा २०७२ सालमा शस्त्र प्रहरीको प्रधान कार्यालय सांस्कृतिक तथा वाद्यवाद्यन गुल्ममा काम गर्नुभयो । शस्त्र प्रहरीको छुटै रहेको साङ्गीतिक क्षेत्रमा कार्यरत गायक चौधरी विभिन्न साङ्गीतिक महोत्सवमा सहभागी र मनोरञ्जन गराउँदै देशको रक्षा, सुरक्षाका लागि अलर्ट रहने गरेको छ ।गीत सङ्गितसँगै देश र जनताको सुरक्षामा रुचि राख्ने चौधरी सङ्गीत क्षेत्रलाई भवसागरको रूपमा बुझेको भनाइ राख्नुभयो । सङ्गीत शिक्षाको क्षेत्रमा गायक चौधरीले स्नातकोत्तर तहसम्मको शिक्षा आर्जन गर्नुभएको छ । ललितकला क्याम्पसबाट एमए उत्तीर्ण गरेका गायक चौधरीले थारू भाषा सङ्गीतका लागि थप अग्रसर हुने जानकारी दिनुभयो ।",
      "link": "https://gorkhapatraonline.com/news/143653",
      "image": "https://gorkhapatraonline.com/storage/media/253274/conversions/ratnadeep-original-thumb.jpg"
    },
    {
      "slug": "143651",
      "title": "अर्काले आएर देश बनाइदिँदैन, हामीले नै बनाउनुपर्छ : प्रधानमन्त्री",
      "timestamp": 1739750400000,
      "source": "gp",
      "content": "प्रधानमन्त्री केपी शर्मा ओलीले तीनै तहका सरकार मिलेर विकास निर्माणका कामलाई सहकार्यका साथ नेपाललाई नेपाली आफैँ बनाउनुपर्नेमा जोड दिनुभएको छ ।",
      "longContent": "दाङ, फागुन ५ गते । प्रधानमन्त्री केपी शर्मा ओलीले तीनै तहका सरकार मिलेर विकास निर्माणका कामलाई सहकार्यका साथ नेपाललाई नेपाली आफैँ बनाउनुपर्नेमा जोड दिनुभएको छ ।लुम्बिनी प्रदेशसभाको बैठकमा सोमबार विशेष सम्बोधन गर्नुहुँदै प्रधानमन्त्री ओलीले कुनै पनि देश अर्काले आएर नबनाइदिने हुनाले हामीले बनाउनुपर्ने बताउनुभएको हो । “चालिस वर्ष अगाडि छिमेकी चीन गरिब मुलुक थियो, अहिले आफ्नै मिहिनेतले सम्पन्न भई सकेको छ । हामीले पनि प्रविधि प्रयोगको ल्याकत बढाएर आफैले देशको विकास गर्नुपर्छ । कुन ठाउँमा के  उत्पादन हुन्छ भन्ने पहिचान गरेर ठुलो परिणाममा खेती र उत्पादन गर्न सकेमा बजार पाइन्छ । त्यस कारण हामीले त्यस्ता उत्पादनमा लाग्नुपर्छ । उद्योगहरू स्थापनाका लगानी विस्तार गर्नुपर्छ ।’’, प्रधानमन्त्री ओलीले भन्नुभयो, “त्यसका लागि सरकारको तर्फबाट सहजीकरण गर्नुपर्छ । तीन वटै तहका सरकार यसमा सहकार्यका साथ अगाडि बढ्नुपर्छ । केन्द्र सरकारले लगानी विस्तार र सूचना प्रविधि क्षेत्रको विकासका लागि विभिन्न अध्यादेश ल्याएको छ । कोही कसैले अरू कारणले विरोध गर्नु बेग्लै कुरा हो । आमरुपमा अध्यादेशप्रति उद्योगी, व्यवसायी र सूचना प्रविधि क्षेत्रमा नयाँ उत्साह ल्याएको छ । यसले स्वागत पाएको छ ।’’प्रधानमन्त्री ओलीको विशेष सम्बोधन जारी रहेको छ ।",
      "link": "https://gorkhapatraonline.com/news/143651",
      "image": "https://gorkhapatraonline.com/storage/media/253286/conversions/6dbbe7e6-bbaa-4608-8253-b6db8a222d7a-original-thumb.jpg"
    },
    {
      "slug": "143649",
      "title": "बिपी राजमार्गको पुनर्निर्माणका लागि आग्रह",
      "timestamp": 1739750400000,
      "source": "gp",
      "content": "परराष्ट्रमन्त्री डा. आरजु राणा देउवासँग जापानका विदेश राज्यमन्त्री मियाजी ताकुमाले सोमबार शिष्टाचार भेटवार्ता गर्नुभएको छ ।",
      "longContent": "काठमाडौं, फागुन ५ गते । परराष्ट्रमन्त्री डा. आरजु राणा देउवासँग जापानका विदेश राज्यमन्त्री मियाजी ताकुमाले सोमबार शिष्टाचार भेटवार्ता गर्नुभएको छ ।  आठौँं हिन्द महासागर सम्मेलनमा सहभागिताका लागि ओमनको राजधानी मस्कटमा रहनुभएका परराष्ट्रमन्त्री डा. देउवा र जापानी राज्यमन्त्री ताकुमाबिच सोमबार भेटवार्ता भएको हो ।सो भेटका क्रममा नेपाल जापान सम्बन्धका विविध पक्षका साथै दुई देशबिचको आपसी सम्बन्ध र साझा चासोका विषयमा कुराकानी भएको थियो । त्यस अवसरमा मन्त्री डा. देउवाले नेपालको एक प्रमुख दाता राष्ट्रका रुपमा जापानले लामो समयदेखि नेपालको आर्थिक सामाजिक विकासका क्षेत्रमा पुर्‍याउँदै आएको सहयोगप्रति मन्त्री ताकुमामार्फत जापान सरकारलाई आभार व्यक्त गर्नुभएको थियो ।भेटका क्रममा नेपाल र जापानले आगामी वर्ष सन् २०२६ मा दुई देशबिच कूटनीतिक सम्बन्ध स्थापनाको ७० औँ वार्षिकोत्सव मनाउन लागेका विषयमा कुराकानी भएको थियो । त्यस अवसरमा नेपाल र जापानका तर्फबाट उच्चस्तरीय भ्रमण आदानप्रदान गर्नुपर्ने विषयमा पनि कुराकानी भएको थियो । त्यस अवसरमा नेपाल र जापानले गत वर्षमात्र सीपयुक्त जनशक्तिका विषयमा आगामी पाँच वर्षसम्मका लागि सम्झौता गरेको र यससम्बन्धी कार्यविधि नेपाल सरकारले पास गरिसकेकाले जापान सरकारको आवश्यक सहयोगबारे कुराकानी भएको थियो ।  साथै मन्त्री डा. देउवाले नेपालमा गत सेप्टेम्बरमा आएको भिषण बाढीका कारण बिपी राजमार्गमा ठुलो क्षति पुगेकाले त्यसको पुनर्निर्माणका क्षेत्रमा आवश्यक सहयोगका लागि जापान सरकारसँग आग्रह गर्नुभएको थियो । यस सम्बन्धमा प्रधानमन्त्री केपी शर्मा ओलीले पनि नेपालका लागि जापानी राजदूतसँग गत अक्टोबरमा आग्रह गर्नुभएको स्मरण पनि मन्त्री डा. देउवाले आजको भेटका क्रममा जापानी राज्यमन्त्रीलाई गराउनुभएको थियो ।साथै मन्त्री डा. देउवाले जापान सरकारलाई नेपालको भैरहवास्थित गौतमबुद्ध अन्तर्राष्ट्रिय विमानस्थल तथा पोखरा विमानस्थलमा जापानबाट प्रत्यक्ष उडानका लागि पनि आग्रह गर्नुभएको थियो । मन्त्री डा. देउवाले हाल काठमाडौं नारिता प्रत्यक्ष उडान रहेकामा जापानबाट भैरहवा उडान गर्न सकिएमा लुम्बिनी जाने जापानी नागरिकलाई सहयोग पुग्ने र यसबाट नेपाल र जापानका बीचमा सांस्कृतिक पर्यटन प्रवर्द्धनमा सहयोग पुग्ने धारणा मन्त्री डा. देउवाले राख्नुभएको थियो । यस विषयमा अध्ययन गरेर अघि बढ्ने प्रतिक्रिया जापानी मन्त्री मियाजीले दिनुभएको थियो ।",
      "link": "https://gorkhapatraonline.com/news/143649",
      "image": "https://gorkhapatraonline.com/storage/media/253263/conversions/1dd84073-d62f-4918-9d6b-9769f0463bf9-original-thumb.jpg"
    },
    {
      "slug": "143646",
      "title": "लुम्बिनी प्रदेशसभामा प्रधानमन्त्री ओलीको विशेष सम्बोधन (प्रत्यक्ष प्रसारण)",
      "timestamp": 1739750400000,
      "source": "gp",
      "content": "लुम्बिनी प्रदेशसभा बैठकमा प्रधानमन्त्री केपी शर्मा ओलीको विशेष सम्बोधन सुरु भएको छ ।",
      "longContent": "दाङ, फागुन ५ गते । लुम्बिनी प्रदेशसभा बैठकमा प्रधानमन्त्री केपी शर्मा ओलीको विशेष सम्बोधन सुरु भएको छ ।",
      "link": "https://gorkhapatraonline.com/news/143646",
      "image": "https://gorkhapatraonline.com/storage/media/253258/conversions/c26358c5-18b4-4b2b-80eb-9af86587d2f5-original-thumb.jpg"
    },
    {
      "slug": "143643",
      "title": "प्रधानमन्त्री ओली दाङमा",
      "timestamp": 1739750400000,
      "source": "gp",
      "content": "प्रधानमन्त्री केपी शर्मा ओली लुम्बिनी प्रदेशसभाको बैठकलाई सम्बोधन गर्न दाङको देउखुरी आइपुग्नु भएको छ ।",
      "longContent": "सन्तोष दहितदाङ, फागुन ५ गते । प्रधानमन्त्री केपी शर्मा ओली लुम्बिनी प्रदेशसभाको बैठकलाई सम्बोधन गर्न दाङको देउखुरी आइपुग्नुभएको छ । प्रधानमन्त्री ओलीलाई मुख्यमन्त्री चेतनरायण आचार्यले स्वागत गर्नुभएको छ । नेपाली सेनाको एनए ०६७ हेलिकोप्टरमार्फत उहाँ दाङ आइपुग्नुभएको हो । प्रधानमन्त्री ओलीले सोमबार बस्ने प्रदेशसभा बैठकलाई विशेष सम्बोधन गर्नुहुने कार्यक्रम छ । लुम्बिनी प्रदेशका सभामुख तुलाराम घर्तीमगरले मुख्यमन्त्री चेतनारायण आचार्यमार्फत प्रधानमन्त्री केपी शर्मा ओलीलाई विशेष सम्बोधनका लागि निमन्त्रण गर्नुभएको थियो । लुम्बिनी प्रदेशसभा नियमावली, २०७९ को नियम २२० को उपनियम (२) बमोजिम निमन्त्रणा गरिएको थियो । यस अघि २०७५ साल वैशाख १६ गते तत्कालीन पाँच नम्बर प्रदेशसभा बैठकलाई प्रधानमन्त्री ओलीले विशेष सम्बोधन गर्नुभएको थियो ।प्रदेशसभाको बैठकलाई विशेष सम्बोधनपछि प्रधानमन्त्रीले घोराहीमा आयोजना हुने सभालाई सम्बोधन गर्नुहुने कार्यक्रम छ ।",
      "link": "https://gorkhapatraonline.com/news/143643",
      "image": "https://gorkhapatraonline.com/storage/media/253249/conversions/Messenger_creation_957330376522110-original-thumb.jpg"
    },
    {
      "slug": "143614",
      "title": "बिपी राजमार्गको उचाइ बढाउने काम सुरु",
      "timestamp": 1739750400000,
      "source": "gp",
      "content": "बाढीपहिरोका कारण क्षति भएको बिपी राजमार्गको मर्मत सुरु गरिएको छ । सडक डिभिजन भक्तपुरले गत असोज दोस्रो साताको बाढीपहिरोका कारण क्षति भएको बिपी राजमार्गको चौकीडाँडादेखि",
      "longContent": "भउचप्रसाद यादव/केदार तिमल्सिनाबनेपा, फागुन ५ गते । बाढीपहिरोका कारण क्षति भएको बिपी राजमार्गको मर्मत सुरु गरिएको छ । सडक डिभिजन भक्तपुरले गत असोज दोस्रो साताको बाढीपहिरोका कारण क्षति भएको बिपी राजमार्गको चौकीडाँडादेखि काभ्रेपलाञ्चोक र सिन्धुलीको सिमानासम्मका विभिन्न स्थानमा सडक मर्मत सुरु गरेको हो । असोज दोस्रो साता परेको अविरल वर्षाका कारण आएको बाढीपहिरोबाट क्षतिग्रस्त बिपी राजमार्गको अस्थायी रूपमा मर्मत तथा पुनर्निर्माण सुरु गरिएको छ । नमोबुद्ध नगरपालिकाको चौकीडाँडादेखि काभ्रेपलाञ्चोक र सिन्धुली जिल्लाको सीमास्थल नेपालथोकसम्म बाढीपहिरोले क्षतिग्रस्त राजमार्गको मर्मत तथा पुनर्निर्माण सुरु गरिएको हो । बाढीपहिरोले कुल १२ किलोमिटर क्षतिग्रस्त राजमार्गमध्ये पहिलो चरणमा आठ किलोमिटरको मर्मत तथा पुनर्निर्माण सुरु गरिएको हो ।भौतिक पूर्वाधार तथा यातायात मन्त्रालयका सचिव केशवकुमार शर्माले आगामी वर्षायाममा उक्त राजमार्गमा यातायात सञ्चालन अवरुद्ध नहोस् भन्ने उद्देश्यसहित अस्थायी रूपमा भए पनि मर्मत तथा पुनर्निर्माण सुरु गरिएको जानकारी दिनुभयो । अहिले बगरमा ‘डाइभर्सन’ निर्माण गरी यातायात सञ्चालन गरिएको छ । सरकारले बिपी राजमार्गलाई प्राथमिकतामा राखेर काम अगाडि बढाएको उहाँले बताउनुभयो ।सडक विभागका सहसचिव उमेशविन्दु श्रेष्ठले वर्षायाममा सवारीसाधन चल्ने गरी विभागको आफ्नै जनशक्ति, उपकरण र स्रोतसाधन प्रयोग गरी अस्थायी रूपमा मर्मत तथा पुनर्निर्माण सुरु गरिएको जानकारी दिनुभयो । उहाँका अनुसार राजमार्गका क्षतिग्रस्त १४ स्थानमा सडक मर्मत गर्न लागिएको हो । उहाँले भन्नुभयो, “क्षति भएको राजमार्ग खण्डको पुनस्र्थापना र कालोपत्रे गर्न ठेक्का सम्झौता भएदेखि कम्तीमा तीन वर्ष लाग्न सक्छ । अहिलेसम्म ठेक्काका लागि बोलपत्रसमेत आह्वान हुन सकेको छैन । ठेक्का आह्वान भएर सम्झौता हुन्जेल बर्खा लागिसक्छ । बर्खाअगाडि ठेकेदारबाट काम गराउन सम्भव देखिँदैन । त्यही भएर अस्थायी रूपमा मर्मत तथा पुनर्निर्माण सुरु गरिएको हो ।”उहाँका अनुसार राजमार्गको क्षतिग्रस्त खण्डमा तीन मिटर उचाइसम्म ग्राभेल गरेर सडक बनाउने, आवश्यक भएको ठाउँमा ‘कटिङ’ गर्ने तथा जाली भरेर मर्मत तथा पुनर्निर्माण सुरु गरिएको हो । रोसी खोलालगायत विभिन्न ठाउँमा खोलाको सतहभन्दा तीन मिटर उचाइसम्म ग्राभेल गरेर सडक पुनर्निर्माण गर्न लागिएको हो ।सडक विभागका सहसचिव तथा प्रवक्ता अर्जुन अर्यालले भन्नुभयो, “राजमार्गको क्षतिग्रस्त खण्डमा स्थायी र अस्थायी गरी दुई किसिमको काम गर्नु पर्छ । स्थायी काम गर्न बोलपत्र आह्वानदेखि निर्माण सम्पन्न हुन्जेलसम्म तीन वर्षको समय चाहिन्छ । स्थायी कामका लागि अध्ययन, डिजाइन, आर्थिक स्रोत सुनिश्चित हुनु पर्छ । अस्थायी काम भनेको अगामी बर्खामा यातायात बन्द नहोस् भनी राजमार्गको मर्मत गर्नु हो ।”सडक डिभिजन भक्तपुरका साइट इन्जिनियर दुर्गा प्रसादले वर्षायाममा आउन सक्ने बाढीको जोखिमलाई ध्यानमा राख्दै चौकीडाँडादेखि सिन्धुलीको सिमानासम्मको सडक मर्मत गरिने बताउनुभयो । “आगामी वर्षायामलाई ध्यान राख्दै अहिले बिपी राजमार्ग अन्तर्गतको बोक्से कुना र च्युरीबासनजिक आठ वटा उपकरण प्रयोग गरेर सडक मर्मत सुरु गरेका छौँ,” उहाँले भन्नुभयो । बाढीका कारण हुन सक्ने क्षति र सडक अवरुद्धलाई ध्यानमा राख्दै हालको अवस्थामा रहेको खोलाको धार परिवर्तन गरिने छ । “अस्थायी निर्माण गरिएको डाइभर्सन सडकको उचाइ बढाउने र खोलाको सतह गहिरो बनाउने काम गर्दै छौँ,” इन्जिनियर प्रसादले भन्नुभयो । अहिले रहेको खोलाको सतह सात मिटरसम्म गहिरो बनाउने काम भइरहेको छ । “आगामी वर्षायाममा बाढीबाट हुन सक्ने राजमार्ग अवरुद्ध नहोस् भनेर यो काम गरिरहेका छौँ । आगामी तीन÷चार दिनपछि अरू उपकरण थपेर चौकीडाँडादेखि कटुन्जे, कालढुङ्गालगायत अन्य स्थानमा सडक मर्मतको काम गर्ने छौँ,” उहाँले भन्नुभयो । उहाँले बाढीपहिरोका कारण क्षति भई हाल सडक डाइभर्सन गरिएका स्थानमा आगामी वैशाख १५ भित्र सडकको उचाइ बढाउने, खोलाको सतह गहिरो बनाउने र खोलाको धार परिवर्तन गराउने काम गरिने छ । मर्मतको काम सम्पन्न गर्न वैशाख १५ को समयसीमा दिइए पनि चैत मसान्तसम्म काम सम्पन्न गर्ने लक्ष्य राखेको उहाँले बताउनुभयो । सडक डिभिजन भक्तपुरले सडक मर्मत गर्ने व्रmममा अप्ठ्यारो स्थानमा ग्याबिन जाली भरेर सडकको उचाइ बढाउने जनाएको हो । कार्यालयले बाढीपहिरोका कारण बिपी राजमार्गको चौकीडाँडादेखि सिन्धुलीको सिमानासम्मको १२ किलोमिटर सडक पूर्ण रूपमा क्षति भएको छ । बाढीपहिरोका कारण सडक क्षति भएको पाँच महिना पुग्नै लाग्दा अहिलेसम्म क्षतिग्रस्त राजमार्ग कसले र कसरी बनाउने भन्नेबारे टुङ्गो लाग्न सकेको छैन । राजमार्ग निर्माणका लागि स्रोत सुनिश्चितसमेत गर्न सकिएको छैन । सडक डिभिजन भक्तपुरले क्षतिग्रस्त बिपी राजमार्ग पूर्ण निर्माणका लागि नौ अर्ब ६६ करोड रुपियाँ लाग्ने लागत अनुमान निकालेको छ । सङ्घीय राजधानी काठमाडौँलाई तराईसँग जोड्ने लक्ष्य अनुरूप जापान सरकारको अनुदान सहयोगमा आर्थिक वर्ष २०५३÷५४ सालबाट निर्माण कार्य सुरु गरेको थियो । तत्कालीन अवस्थामा जापान सरकारको २६ बिलियन जापानी येन र नेपाल सरकारको १.१ बिलियन जापानी येनकोे लागतमा निर्माण सम्पन्न भई उक्त सडक विसं २०७२ असार १८ गते नेपाल सरकारलाई हस्तान्तरण गरिएको थियो ।",
      "link": "https://gorkhapatraonline.com/news/143614",
      "image": "https://gorkhapatraonline.com/storage/media/253182/conversions/Untitled-1-original-thumb.jpg"
    },
    {
      "slug": "143567",
      "title": "निःशुल्क औषधी उपलब्ध गराउन सम्झौता",
      "timestamp": 1739750400000,
      "source": "gp",
      "content": "हेमोफेलिया रोग (रगत बगिरहने वंशाणुगत समस्या) का बिरामीलाई निःशुल्क औषधी उपलब्ध गराउन स्वास्थ्य तथा जनसङ्ख्या मन्त्रालय र विश्व हेमोफेलिया महासङ्घबिच सम्झौता भएको छ ।",
      "longContent": "गोरखापत्र समाचारदाताकाठमाडौँ, फागुन ५ गते ।  हेमोफेलिया रोग (रगत बगिरहने वंशाणुगत समस्या) का बिरामीलाई निःशुल्क औषधी उपलब्ध गराउन स्वास्थ्य तथा जनसङ्ख्या मन्त्रालय र विश्व हेमोफेलिया महासङ्घबिच सम्झौता भएको छ । गत माघ १० गते सरकारी अस्पतालमार्फत यस्तो सुविधा उपलब्ध गराउने स्वास्थ्य तथा जनसङ्ख्यामन्त्री प्रदीप पौडेलले निर्णय गर्नुभएको थियो । अत्यधिक महँगो औषधी आवश्यक पर्ने रोगको उपचारका लागि औषधी व्यवस्था गरिदिन धेरै बिरामी तथा सरोकारवालामार्फत सरकारले महासङ्घलाई आग्रह गर्दै आएको थियो । अब महासङ्घबाट प्राप्त जटिल किसिमको वंशाणुगत तथा पछिसमेत देखिने हेमोफेलिया रोगको उपचारका लागि आवश्यक औषधी स्वास्थ्य मन्त्रालयले मातहतका सङ्घीय अस्पताल तथा प्रादेशिक अस्पतालबाट उपलब्ध गराउने छ । स्वास्थ्य मन्त्रालयका प्रवक्ता डा. प्रकाश बुढाथोकीले राज्यकोषमा भार नपर्ने गरी विश्व हिमोफेलिया महासङ्घबाट अनुदान प्राप्त गरी सरकारी अस्पतालबाट बिरामीलाई उपलब्ध गराउने निर्णय गरिएको जानकारी दिनुभयो ।",
      "link": "https://gorkhapatraonline.com/news/143567",
      "image": "https://gorkhapatraonline.com/storage/media/253133/conversions/44-original-thumb.jpg"
    },
    {
      "slug": "143566",
      "title": "उपप्रधानमन्त्री पौडेल र महानगर प्रमुख आचार्यको अवस्थामा सुधार",
      "timestamp": 1739750400000,
      "source": "gp",
      "content": "उपप्रधान तथा अर्थमन्त्री विष्णु पौडेल र पोखरा महानगरपालिकाका प्रमुख धनराज आचार्यको अवस्था सामान्य रहेको छ ।",
      "longContent": "गोरखापत्र समाचारदाताकाठमाडौँ, फागुन ५ गते । उपप्रधान तथा अर्थमन्त्री विष्णु पौडेल र पोखरा महानगरपालिकाका प्रमुख धनराज आचार्यको अवस्था सामान्य रहेको छ । पोखरा भ्रमण वर्ष–२०२५ को उद्घाटन गर्ने क्रममा बेलुन पड्किएर घाइते हुनुभएका पौडेल र आचार्यको स्वास्थ्य अवस्था सामान्य रहेको कीर्तिपुर बर्न अस्पतालले जानकारी दिएको छ । डा. शङ्करमान राईले दिनुभएको जानकरी अनुसार उपप्रधानमन्त्री पौडेल र महानगर प्रमुख आचार्यलाई आइसियुमा राखेर उपचार गरिएको छ । डा. राईले भन्नुभयो, “४८ घण्टा आइसियुमा राखेर निगरानी गर्नुपर्ने हुन्छ ।” उहाँले पौडेलको अनुहार जलेको हुनाले श्वासनलीमा असर गरेको छ कि भनेर ४८ घण्टा आइसियुमा राखिने बताउनुभयो । उहाँले पाँच/छ प्रतिशत भाग जलेको भन्दै ४८ घण्टापछि सामान्य वार्डमा सारिने बताउनुभयो । डा. राईका अनुसार उपप्रधानमन्त्री र नगरप्रमुखलाई भेट्नका लागि मानिसको भिड लाग्ने गरेकाले भेटघाट भने बन्द गरिएको छ । अस्पतालका निर्देशक डा. किरणकिशोर नकर्मीका अनुसार पौडेल र आचार्यको उपचारका लागि प्राडा बिडी झा, डा. प्रवीण गिरीलगायतका सघन उपचार कक्षको एउटा टोलीका साथै प्राडा शङ्करमान राई, डा. विशाल कार्की, डा. मनिष यादवलगायतको जलन विशेषज्ञहरूको टोली खटिएको छ ।यस्तै डा. प्रयुस अर्याललगायतका आकस्मिक उपचार टोली, रिता गौचन, निर्मला कुँवर, तृष्णा महर्जनलगायतको नर्सिङ टोली पनि उपचारमा खटिनुभएको छ । यसैबिच राष्ट्रपति रामचन्द्र पौडेलले कीर्तिपुर अस्पतालमा उपचाररत उपप्रधान तथा अर्थमन्त्री विष्णु पौडेल र पोखरा महानगरपालिकाका प्रमुख धनराज आचार्यको स्वास्थ्य अवस्थाबारे जानकारी लिनुभएको छ । राष्ट्रपति आइतबार बिहान कीर्तिपुर अस्पतालमा जानुभई पौडेलको स्वास्थ्य अवस्थाबारे जानकारी लिनुभएको अस्पतालका कार्यकारी निर्देशक राईले बताउनुभयो । राष्ट्रपति पौडेललाई स्वास्थ्यमन्त्री प्रदीप पौडेल, स्वास्थ्य सचिव डा. रोशन पोखरेल तथा अस्पतालका निर्देशक डा. किरणकिशोर नकर्मीले स्वास्थ्य अवस्थाबारे जानकारी दिनुभएको थियो । यसै गरी प्रधानमन्त्री केपी शर्मा ओलीले कीर्तिपुर बर्न अस्पतालमा पुगी त्यहाँ उपचाररत उपप्रधान तथा अर्थमन्त्री विष्णुप्रसाद पौडेल र पोखरा महानगरपालिकाका प्रमुख धनराज आचार्यको स्वास्थ्य अवस्थाबारे जानकारी लिनुभएको छ । प्रधानमन्त्री ओली प्रथम महिला राधिका शाक्यसहित अस्पताल पुग्नुभएको हो । उपचारमा संलग्न चिकित्सकले उपप्रधानमन्त्री पौडेल र नगरप्रमुख आचार्यको स्वास्थ्य अवस्था तथा उपचार प्रक्रियाबारे जानकारी गराउनुभएको थियो । उहाँहरुको स्वास्थ्य अवस्था सुधारोन्मुख रहेकोजनाइएको छ । यसै गरी प्रधानमन्त्री ओलीले केही दिनअघि कमलपोखरीस्थित सानदार मम सेन्टरमा ग्यास सिलिन्डर विस्फोटमा घाइते भई उपचाररतको स्वास्थ्य अवस्थाबारे पनि जानकारी लिनुभएको थियो ।",
      "link": "https://gorkhapatraonline.com/news/143566",
      "image": "https://gorkhapatraonline.com/storage/media/253132/conversions/Untitled-1-original-thumb.jpg"
    },
    {
      "slug": "143565",
      "title": "तेह्र लाख किशोरीले लगाए खोप",
      "timestamp": 1739750400000,
      "source": "gp",
      "content": "पाठेघरको मुखको क्यान्सरविरुद्ध स्वास्थ्य तथा जनसङ्ख्या मन्त्रालयले सञ्चालन गरेको एचपिभी खोप अभियानबाट १३ लाख किशोरीले खोप प्राप्त गरेका छन् ।",
      "longContent": "गोरखापत्र समाचारदाताकाठमाडौँ, फागुन ५ गते । पाठेघरको मुखको क्यान्सरविरुद्ध स्वास्थ्य तथा जनसङ्ख्या मन्त्रालयले सञ्चालन गरेको एचपिभी खोप अभियानबाट १३ लाख किशोरीले खोप प्राप्त गरेका छन् । परिवार कल्याण महाशाखा खोप शाखा प्रमुख डा. अभियान गौतमले एचपिभी खोप अभियानको १२ औँ दिनसम्ममा १३ लाख किशोरीले खोप लगाएको जानकारी दिनुभयो । उहाँले हालसम्म उत्साहजनक ढङ्गबाट खोप लगाइएको जानकारी दिनुभयो । उहाँले अभियानका क्रममा कक्षा ६ देखि १० सम्म अध्ययनरत छात्रा र १० देखि १४ वर्षका किशोरीलाई स्थानीय तहमा रहेका केन्द्रमार्फत खोप प्रदान गरिएको जानकारी दिँदै छुटेकाको पहिचान गरी खोप प्रदान गरिने बताउनुभयो । एचपिभी खोप अभियान अनुसार १७ लाख किशोरीलाई खोप दिने लक्ष्य राखिएको छ । स्वास्थ्य तथा जनसङ्ख्यामन्त्री प्रदीप पौडेलले पदभार समालेपछि पहिलो निर्णय राष्ट्रिय क्यान्सर नियन्त्रण रणनीति स्वीकृत गर्नुभएको थियो । त्यसयता क्यान्सरको उपचार सातै प्रदेशमा पु¥याउने निर्णय कार्यान्वयनमा आइसकेको छ । क्यान्सरविरुद्ध निरोधात्मक विधि प्रवर्धन गर्ने मन्त्री पौडेलले घोषणा गरेको योजना तथा प्राथमिकतामा उल्लेख छ । सोही अनुसार किशोरीलाई खोप दिने कार्यक्रम अघि बढाइएको हो । स्वास्थ्यमन्त्री प्रदीप पौडेलले हालसम्म एचपिभी खोप अभियानलाई सफल पार्न खट्ने सबै स्वास्थ्यकर्मी, स्वयंसेवक, सहयोगी विद्यालयलगायत सबै सहयात्रीलाई अनवरत मेहनतका लागि भन्दै धन्यवाद दिनुभएको छ । डा. गौतमका अनुसार खोप अभियान फागुन ६ गतेसम्म चल्ने छ । नेपालमा पाठेघरको मुखको क्यान्सरका कारण ज्यान जाने महिलाको सङ्ख्या उच्च छ । सानै उमेरमा खोप प्रदान गरेर यो समस्या कम गर्ने योजना अनुसार निरोधात्मक विधि अन्तर्गतका कार्यक्रमसमेत अघि बढिरहेको छ ।",
      "link": "https://gorkhapatraonline.com/news/143565",
      "image": "https://gorkhapatraonline.com/storage/media/253131/conversions/hpv-vaccine2023-09-08-11-39-21-original-thumb.jpg"
    },
    {
      "slug": "143564",
      "title": "एआई नीति प्रभावकारी बनाउन सुझाव",
      "timestamp": 1739750400000,
      "source": "gp",
      "content": "राष्ट्रिय आर्टिफिसियल इन्टेलिजेन्स (एआई) नीति, २०८१ लाई थप प्रभावकारी बनाउन तीन विज्ञ संस्थाले सरकारलाई महत्वपूर्ण सुझावसहितको अवधारणापत्र हस्तान्तरण गरेका छन् ।",
      "longContent": "गोरखापत्र समाचारदाताकाठमाडौँ, फागुन ५ गते ।  राष्ट्रिय आर्टिफिसियल इन्टेलिजेन्स (एआई) नीति, २०८१ लाई थप प्रभावकारी बनाउन तीन विज्ञ संस्थाले सरकारलाई महत्वपूर्ण सुझावसहितको अवधारणापत्र हस्तान्तरण गरेका छन् । सेन्टर फर साइबर सेक्युरिटी रिसर्च एन्ड इनोभेसन सेन्टर (सिएसआरआई नेपाल), इन्फर्मेसन सेक्युरिटी रेस्पोन्स टिम नेपाल (एनपिसर्ट) र इन्टरनेट गभर्नेन्स इन्स्टिच्युट (आइजिआई) ले संयुक्त रूपमा तयार पारेको अवधारणापत्र आइतबार सञ्चार तथा सूचना प्रविधिमन्त्री पृथ्वीसुब्बा गुरुङलाई बुझाइएको सिएसआरआई नेपालका संस्थापक अध्यक्ष चिरञ्जीवी अधिकारीले  जानकारी दिनुभयो ।  अधिकारीका अनुसार अवधारणापत्र बुझ्दै मन्त्री गुरुङले एआई नीतिलाई सबैको सहभागिता र सुझावका आधारमा पारदर्शी रूपमा अघि बढाइने बताउनुभयो । उहाँले छिट्टै नीति पारित गरी लागु गर्ने प्रतिबद्धता व्यक्त गर्नुभयो । विज्ञहरूले भेटमा सञ्चारमन्त्री गुरुङसँग एआईको प्रयोग बढ्दै गएको सन्दर्भमा सरकारले ल्याएको नीति स्वागतयोग्य रहेको बताएका छन् तर साइबर सुरक्षाका सम्भावित जोखिमलाई ध्यानमा राख्दै राष्ट्रिय सुरक्षाका सवालमा एआईको महत्वपूर्ण भूमिका रहने भएकाले त्यसलाई नीतिमा उचित रूपमा समेट्नुपर्ने उहाँहरूको सुझाव छ ।विज्ञ संस्थाहरूले प्रस्तुत गरेका अवधारणापत्रमा नेपालको सामाजिक–आर्थिक विकास, राष्ट्रिय आकाङ्क्षा र विश्वव्यापी एआई प्रवृत्तिसँग मेल खाने नीति निर्माणका लागि १० बुँदे सिफारिस समावेश गरिएको छ । अवधारणापत्रमा नीति कार्यान्वयन प्रभावकारी बनाउन प्राथमिकता निर्धारण, समयसीमा तोक्नुपर्ने, जिम्मेवारी स्पष्ट पार्नुपर्ने, अनुगमन तथा मूल्याङ्कन संयन्त्र बलियो बनाउनुपर्ने, क्षमता विकासमा ध्यान दिनुपर्ने, सहकार्यलाई प्रवर्धन गर्नुपर्ने, नैतिकता र समावेशितालाई उच्च प्राथमिकता दिनुपर्ने जस्ता विषयमा जोड दिइएको छ ।",
      "link": "https://gorkhapatraonline.com/news/143564",
      "image": "https://gorkhapatraonline.com/storage/media/253130/conversions/images-(3)-original-thumb.jpg"
    },
    {
      "slug": "143563",
      "title": "जनस्तरबाटै डायलासिस केन्द्रको जमर्को",
      "timestamp": 1739750400000,
      "source": "gp",
      "content": "निजी मेडिकल कजेलको चर्को शुल्क तिरेर मिर्गौला डायलासिस गराउने आर्थिक हैसियतमा सबै नागरिक छैनन् । भौतिक संरचना भए पनि सरकारी अस्पतालमा मिर्गौला रोगीले डायलासिस सेवा पाउँदैनन् ।",
      "longContent": "छविलाल पाण्डे बुटवल, फागुन ५ गते  । निजी मेडिकल कजेलको चर्को शुल्क तिरेर मिर्गौला डायलासिस गराउने आर्थिक हैसियतमा सबै नागरिक छैनन् । भौतिक संरचना भए पनि सरकारी अस्पतालमा मिर्गौला रोगीले डायलासिस सेवा पाउँदैनन् । आर्थिक रूपमा सम्पन्न नागरिकले भारत गएर भए पनि मिर्गौला प्रत्यारोपण गर्छन् तर विपन्न नागरिक मिर्गौलाको डायलासिसको पालो कुर्दाकुर्दै देहत्याग गर्छन् । यही कारुणिक वास्तविकताको अन्त्य गर्न रुपन्देहीका नागरिक स्वतस्फूर्त जुटेका छन् । मिर्गौला रोगबाट पीडित विपन्न नागरिकलाई निःशुल्क डायलासिस सेवा उपलब्ध गराउने उद्देश्यका साथ सेवा केन्द्र स्थापनाको तयारीमा स्थानीयवासीले आर्थिक सङ्कलन अभियान आरम्भ गरेका हुन् । निजी स्वास्थ्य संस्थाको महँगो शुल्क र सरकारी अस्पतालमा डायलासिस गर्ने सेवा उपलब्ध नहुँदा पीडा र आहतबाट ग्रस्त मिर्गौलाका बिरामीको हितलाई ध्यानमा राखेरै डायलासिस क्लिनिक स्थापनाको तयारी थालिएको हो । सामाजिक अभियन्ता एवं रोटरी क्लब भैरहवाका अध्यक्ष रामप्रसाद पन्थीका अनुसार डायलासिस केन्द्र तथा क्लिनिक सञ्चालन गर्ने उद्देश्यले श्रीमद्भागवत धनधान्याञ्चल ज्ञान महायज्ञको आयोजना गरिएको छ । उहाँले महायज्ञबाट सङ्कलित रकम र जग्गा प्राप्त भएको र तत्कालै भवन निर्माण कार्य आरम्भ गरिने बताउनुभयो । ६२ लाख नगद र दुई करोडको जग्गा प्राप्तअध्यक्ष पन्थीले महायज्ञबाट नगद ६२ लाख रुपियाँ सङ्कलन भएको र दुई करोड बराबरको जग्गा दानमार्फत प्राप्त भएकाले अब आफूहरूको उद्देश्य अनुसार डायलासिस केन्द्र तथा क्लिनिक भवन बनाइने बताउनुभयो । उहाँका अनुसार डायलासिस केन्द्र तथा क्लिनिक बनाउन पाँच करोड रुपियाँ खर्च हुने अनुमान गरिएको छ । उहाँले भन्नुभयो, “रुपन्देहीमा मिर्गौला रोगीको सङ्ख्या बर्सेनि बढ्दो छ तर डायलासिससम्म पनि गराउन समस्या भएकाले ओमसतिया गाउँपालिकामा महायज्ञ गरेरै आर्थिक स्रोत जुटायौँ । अब निर्माण सुरु गर्छौं । एक दिनमा २० जनाको डायलासिस गर्ने गरी भवन निर्माण गर्दै छौँ । पैसा हुनेले डायलासिसको शुल्क दिन सक्ने र विपन्नले निःशुल्क सेवा लिन सक्ने गरी काम अघि बढाएका हौँ ।”उहाँले सिद्धार्थनगर नगरपालिकामा दुई स्थान र ओमसतिया गाउँपालिकामा जग्गा प्राप्त भएको र तीनमध्ये एक स्थानमा डायलासिस सेवा केन्द्र स्थापना गरिने बताउनुभयो । उहाँका अनुसार रोटरी क्लब अफ भैरहवा र सर्वेश्वर महादेव शिव मन्दिरले आयोजना गरेको महायज्ञमा सहभागी महामण्डेश्वर सिद्धयोगी स्वामी बाबा कालीदासले पाँच लाख रुपियाँ प्रदान गर्नुभयो । उहाँले डायलासिस केन्द्र स्थापना भएपछि च्यारिटीमार्फत थप रकम सहयोग गर्ने बताउनुभयो । उहाँले भन्नुभयो, “कर्मस्थल भारतबाट यहाँ आएर आर्थिक सहयोग गर्न पाएँ । नेपालीको सेवा गर्नु मेरो दायित्व हो । त्यसैले थप सहयोग गर्छु । यथाशीघ्र भवन निर्माण गरी सेवा सुरु गर्नुहोस् ।”मिर्गौला रोगी बढे, पूर्वाधार छैन लुम्बिनी प्रदेशमा मिर्गौला रोगी कति छन् भन्ने तथ्याङ्क सरकारसँगै छैन । त्यसमाथि दशकअघिका भौतिक संरचनामै स्वास्थ्य सेवा प्रदान गरिरहनु परेको छ । लुम्बिनी प्रदेशको स्वास्थ्य मन्त्रालयका वरिष्ठ स्वास्थ्य शिक्षा अधिकृत एवं सूचना अधिकारी शैलेन्द्रकुमार पाण्डेका अनुसार डायलासिस सेवा लिने बिरामीको वास्तविक तथ्याङ्क छैन । उहाँले भन्नुभयो, “यहाँ सरकारी, निजी अस्पताल र भारत गएर पनि उपचार सेवा लिने गरेको पाइन्छ । मुख्य कुरा त यहाँ डायलासिस सेवा पर्याप्त छैन । भौतिक पूर्वाधार र जनशक्तिको अभावले सेवा थप गर्न नसकिएको हो ।”उहाँले जनसङ्ख्या तीन गुणा बढ्दा पनि पुरानै भौतिक संरचनामा काम गर्नुपर्दा प्रभावकारी हुन नसकेको बताउनुभयो । उहाँले भन्नुभयो, “हो, भनेको जस्तो काम गर्न सकिएको छैन । नयाँ भवन बन्दै छन् । भौतिक संरचना थप भएपछि सेवा पनि सोही अनुरूप अघि बढाउने योजना छ । लुम्बिनी प्रदेशमा लुम्बिनी प्रादेशिक अस्पताल, राप्ती प्रादेशिक अस्पताल तुलसीपुर, बर्दिया अस्पताल, गुल्मी अस्पताल, पाल्पाको रामपुर अस्पताल र सङ्घीय सरकार अन्तर्गतको भेरी अस्पतालमा डायलासिस सेवा उपलब्ध छ ।",
      "link": "https://gorkhapatraonline.com/news/143563",
      "image": "https://gorkhapatraonline.com/storage/media/253129/conversions/dailysis-photo-sketch-original-thumb.jpg"
    },
    {
      "slug": "143562",
      "title": "वन्यजन्तुपीडितलाई राहत वितरण",
      "timestamp": 1739664000000,
      "source": "gp",
      "content": "लुम्विनी प्रदेश सरकारले वन्यजन्तुको आक्रमणबाट ज्यान गुमाउनुभएका परिवारका सदस्यहरुलाई पुनः राहत रकम उपलब्ध गराउन सुरु गरिएको छ ।",
      "longContent": "गोविन्द शर्माबाँके, फागुन ४ गते । लुम्विनी प्रदेश सरकारले वन्यजन्तुको आक्रमणबाट ज्यान गुमाउनुभएका परिवारका सदस्यहरुलाई पुनः राहत रकम उपलब्ध गराउन सुरु गरिएको छ । यसअघि केही बर्ष राहत बितरणको काम रोकिएकोमा प्रदेश सरकारले बाँकेबाट पुनः राहत बितरणको सुरुवात गरेको हो । आइतबार लुम्विनी प्रदेशका वन तथा वाताबरण मन्त्री देवकरणप्रसाद कलवारले बाँकेको खजुरा गाउँपालिकामा चितुवाको आक्रमणले ज्यान गुमाएका दुई बर्षिया बालिका लक्ष्मी पुनकी आमा सीता पुनलाई प्रदेश सरकारको तर्फबाट १० लाख रुपियाँको चेक हस्तान्तरण गर्नुभयो । बाँकेको खजुरा ६ की पुनको घर आँगनमा खेल्नेक्रममा गत भदौं ३० गते चितुवाले बेपत्ता बनाएकोमा २ दिनपछि शव फेला परेको थियो । सो अवसरमा मन्त्री कलवारले प्रदेश सरकारले वन्यजन्तुको आक्रमणमा परी ज्यान गुमाएका ब्यक्तिका परिवार र पशुचौपाया क्षति भएका ब्यक्तिलाई राहत वितरण थालिएको बताउनुभयो । मन्त्री कलवारले भन्नुभयो, ‘प्रदेश सरकारले वन्यजन्तु आक्रमणबाट ज्यान गुमाएका परिवारका सदस्यलाई राहत दिनका लागि यो कार्यक्रम ल्याएको हो ।’ सरकारले वन्यजन्तु संरक्षणसँगै यसका चुनौती समाधानमा समेत लागिपरेको उहाँको भनाइ छ ।आइतबार बाँकेको राप्ती–सोनारी, कोहलपुरर बैजनाथ गाउँपालिकाका बन्यजन्तु पीडितलाई समेत राहत वितरण गरिएको छ ।पशु चौपायामा भएको क्षतिको मुल्याङ्कनअनुसार प्रदेशबाट राहत उपलब्ध हुने गरेको छ । खजुरा गाउँपालिकाका अध्यक्ष डम्बरबहादुर विकले वन्यजन्तुपीडितलाई राहत उपलब्ध हुनु सकारात्मक भएको भन्दै मानवीय सुरक्षालाई प्राथमिकता दिनुपर्ने बताउनुभयो ।",
      "link": "https://gorkhapatraonline.com/news/143562",
      "image": "https://gorkhapatraonline.com/storage/media/253128/conversions/mantri-ban-original-thumb.jpg"
    },
    {
      "slug": "143560",
      "title": "परराष्ट्रमन्त्री डा देउवा र भारतीय विदेशमन्त्री डा जयशङ्करबीच भेटवार्ता",
      "timestamp": 1739664000000,
      "source": "gp",
      "content": "परराष्ट्रमन्त्री डा आरजु राणा देउवा र भारतीय विदेशमन्त्री डा एस जयशङ्करबीच आइतबार ओमनको राजधानी मस्कटमा द्विपक्षीय भेटवार्ता भएको छ ।",
      "longContent": "काठमाडौँ, फागुन ४ गते । परराष्ट्रमन्त्री डा आरजु राणा देउवा र भारतीय विदेशमन्त्री डा एस जयशङ्करबीच आइतबार ओमनको राजधानी मस्कटमा द्विपक्षीय भेटवार्ता भएको छ । आठौँ हिन्द महासागरीय सम्मेलनमा सहभागिताका लागि ओमनको मस्कटमा रहनुभएका उहाँहरुबीच आज साँझ भेट भएको हो । सो भेटका क्रममा दुवैजनाबीच नेपाल–भारत द्विपक्षीय सम्बन्ध, आपसी हित, साझा चासो र पारस्पारिक लाभका विविध विषयमा कुराकानी भएको थियो । त्यस भेटका क्रममा पछिल्लो समय दुई देशबीचका द्विपक्षीय भेटवार्ता, भ्रमण आदानप्रदान तथा आपसी सहकार्यका विषयमा कुराकानी भएको जानकारी मन्त्री डा देउवाको सचिवालयले दिएको छ ।  हालै काठमाडौँमा सम्पन्न वाणिज्य सचिवस्तरीय तथा भारतको नयाँदिल्लीमा भएको ऊर्जासम्बन्धी बैठक र तिनको प्रगतिका विषयमा पनि उहाँहरुबीच कुराकानी भएको थियो । भेटमा मन्त्री डा देउवाले भारतसँग भएको ऊर्जा व्यापारसम्बन्धी सम्झौताले नेपालबाट भारत तथा भारत भएर बङ्गलादेश विद्युत् निर्यात प्रवद्र्धनमा सहयोग पु¥याएको भन्दै भारत सरकारलाई धन्यवाद ज्ञापन गर्नुभएको थियो । साथै पछिल्लो समयमा दुई देशबीचको ट्रेड ट्रान्जिट तथा जलस्रोत विकासका क्षेत्रमा भएको प्रगतिबारेमा उहाँहरुबीच कुराकानी भएको थियो ।  नेपाल–भारत बङ्गलादेशबीचको त्रिपक्षीय विद्युत् व्यापार सम्झौता नेपालको ऊर्जा क्षेत्रका लागि ठूलो उपलब्धि रहेको उल्लेख गर्दै त्यसका लागि भारतले प्रदान गरेको सहजीकरण उल्लेखनीय रहेको मन्त्री डा देउवाको भनाइ थियो । भेटमा क्रसबोर्डर विद्युत् व्यापार निर्माणको ‘मोडालिटी’का विषयमा भएको प्रगतिका बारेमा पनि कुराकानी भएको थियो । साथै नेपाल–भारतबीचको व्यापार सन्धिको पुनरावलोकन, गत जनवरी महिनामा काठमाडौँमा भएको नेपाल–भारत इन्टर गभर्मेन्टल कमिटी बैठकमा धेरै क्षेत्रमा भएका उत्पादनमूलक छलफल र निर्णयका साथै धम्रा तथा मुन्द्रा थप बन्दरगाहको सञ्चालनका विषयमा पनि कुराकानी भएको थियो । साथै सो भेटका क्रममा भारतीयतर्फबाट अतिरिक्त बन्दरगाह सञ्चालनका लागि भएको प्रगति र यसले सीमा पूर्वाधारको विकास तथा व्यापार प्रवर्द्धन र दुई देशबीचको कनेक्टिभिटीमा सुधार ल्याउने उल्लेख गर्दै मन्त्री डा देउवाले प्रशंसा गर्नुभएको थियो । पञ्चेश्वर बहुउद्देश्यीय परियोजनासँग सम्बन्धित प्रमुख प्राविधिक समस्या समाधान भइसकेको तथा हालै भएको दुवै देशको मन्त्रिस्तरीय बैठकबाट यसलाई सकारात्मक रुपमा अघि बढाउने समझदारी भएको विषयमा समेत उहाँहरुबीच छलफल भएको थियो । सो भेटका क्रममा माथिल्लो अरुण परियोजना अघि बढेकामा भारतीय विदेशमन्त्रीले धन्यवाद व्यक्त गर्नुभएको थियो । साथै विदेशमन्त्री डा जयशङ्करले बिम्स्टेक सङ्गठनलाई सबै मिलेर अगाडि बढाउनुपर्ने धारणा कुराकानीका क्रममा राख्नुभएको थियो ।  मन्त्री डा देउवाले नेपालले भारतसँगको सम्बन्धलाई उच्च महत्व दिँदै आएको र आगामी दिनमा पनि दुवै देशको साझाहितका लागि भारतसँग सहकार्य गर्न नेपाल सदैव इच्छुक रहेको भारतीय विदेशमन्त्रीसमक्ष बताउनु भएको जानकारी पनि सचिवालयले दिएको छ ।",
      "link": "https://gorkhapatraonline.com/news/143560",
      "image": "https://gorkhapatraonline.com/storage/media/253126/conversions/deuba-and-jayshanker-1f-original-thumb.jpg"
    },
    {
      "slug": "143538",
      "title": "सदनमा सांसदको प्रश्न, प्रधानमन्त्रीको जवाफ  (पूर्णपाठ)",
      "timestamp": 1739664000000,
      "source": "gp",
      "content": "प्रतिनिधिसभाको आइतबारको बैठकमा सांसदहरूको प्रश्नको जवाफ दिँदै प्रधानमन्त्री ओलीले सिक्टा सिँचाइ र बबई सिँचाइ आयोजना लगायतका राष्ट्रिय गौरव र राष्ट्रिय प्राथमिकताका ठूला आयोजना समयमा सम्पन्न गर्ने विषयमा आफू गम्भीर र संवेदनशील रहेको बताउनुभएको हो।",
      "longContent": "काठमाडौँ, फागुन ४ गते। प्रधानमन्त्री केपी शर्मा ओलीले  राष्ट्रिय गौरव र राष्ट्रिय प्राथमिकताका ठुला आयोजना समयमा सम्पन्न गर्न सरकार गम्भीर रहेको बताउनुभएको छ।  प्रतिनिधिसभाको आइतबारको बैठकमा सांसदहरूको प्रश्नको जवाफ दिँदै प्रधानमन्त्री ओलीले सिक्टा सिँचाइ र बबई सिँचाइ आयोजना लगायतका राष्ट्रिय गौरव र राष्ट्रिय प्राथमिकताका ठुला आयोजना समयमा सम्पन्न गर्ने विषयमा आफू गम्भीर र संवेदनशील रहेको बताउनुभएको हो। प्रधानमन्त्रीले नयाँ बहुवर्षीय आयोजनाका लागि स्रोत सुनिश्चित गर्दा विस्तृत आयोजना प्रतिवेदन ‘इन्जिनियरिङ डिजाइन’ स्वीकृत, वातावरणीय मूल्याङ्कनसम्बन्धी परीक्षण सम्पन्न, जग्गा प्राप्तिको प्रक्रिया टुङ्गिएको, ‘साइट क्लियरेन्स’, मध्यकालीन खर्च संरचनामा समावेश तथा खरिद गुरुयोजना तथा कार्यान्वयन योजना स्वीकृत भएको आयोजनाको कार्यान्वयन आवश्यक र औचित्यपूर्ण देखिएमा स्रोतको उपलब्धताका आधारमा मात्र स्रोत सहमति दिने कानुनी व्यवस्था गरिएको जानकारी दिनुभयो।  \tजवाफ दिने क्रममा उहाँले सडक र स्थानीय तहमा अस्पताल निर्माण सरकारको प्राथमिकतामा रहेको बताउनुभएको छ। उहाँले मुलुकको विकास र स्थायित्वका लागि दुई ठुला राजनीतिक दलको सरकार बनेको प्रष्ट पार्नुभयो।मुलुकमा लगानीको वातावरण निर्माण गरी रोजगारी सिर्जना भइरहेको बताउनुभएका प्रधानमन्त्री ओलीले सत्ता साझेदार दलबिच कुनै शङ्का उपशङ्का गर्नु जरुरी नभएको बताउनुभयो। मेरिटोक्रेसी आलङ्कारिक भाषणको विषय नभएको बताउनुभएका प्रधानमन्त्री ओलीले चालु आबको ६ महिनाको पुँजीगत खर्च १५ प्रतिशतले वृद्धि भएको उल्लेख गर्नुभएको छ। कृषकलाई भुक्तानी गर्न बाँकी रहेको दुध बिक्री रकम यथाशिघ्र भुक्तानी गर्न निर्देशन दिनुभएका प्रधानमन्त्री ओलीले जाजरकोट भूकम्पबाट प्रभावित जिल्लाहरूमा हालसम्म ३ अर्ब ९५ करोड ६५ लाख रकम निकासा भई सकेको जानकारी गराउनुभएको छ।",
      "link": "https://gorkhapatraonline.com/news/143538",
      "image": "https://gorkhapatraonline.com/storage/media/253078/conversions/kp-sharma-oli-samsad4-cover-original-thumb.jpg"
    },
    {
      "slug": "143536",
      "title": "दुई दिनपछि उठाइयो माना टेलरको शव",
      "timestamp": 1739664000000,
      "source": "gp",
      "content": "गाउँमा मलामी जाने मानिस नपाउँदा आँगनमा शव कुरेर बस्नुभएका प्रकाश टेलर दमाईले आमाको शव ट्याक्टरमा राखेर छिमेकी पाटन नगरपालिकाको तिपडा मसानघाट पुर्‍याएर दाहसंस्कार गर्नुभएको छ ।",
      "longContent": "गोकर्ण दयालबैतडी, फागुन ४ गते । गाउँमा मलामी जाने मानिस नपाउँदा आँगनमा शव कुरेर बस्नुभएका प्रकाश टेलर दमाईले आमाको शव ट्याक्टरमा राखेर छिमेकी पाटन नगरपालिकाको तिपडा मसानघाट पुर्‍याएर दाहसंस्कार गर्नुभएको छ । ६१ वर्षीय माना टेलरको शवलाई ट्याक्टरमा राखेर ५० किलोमिटर टाढा पाटन नगरपालिका–६, तिपडीगाड पुर्‍याइएकाे हो । सिगास गाउँपालिका–१, अङडेगाडा गाउँका प्रकाशकी आमा माना टेलरको शनिबार बिहान ११ बजे मृत्यु भएको थियो । गाउँमा एक मात्रै दमाई परिवार भएकाले मलामी जाने मानिस नहुँदा ट्याक्टर बोलाइएको प्रकाशले बताउनुभयो ।  आमाको मृत्युभए पछि दाहसंस्कारका लागि बहिनी ज्वाइँ र कञ्चनपुरको महेन्द्रनगरबाट आफन्त नातेदार मोहन टेलर, श्याम टेलर, कपिल टेलर लगातका आफन्तलाई बोलाएको प्रकाशले बताउनुभयो । आइतबार २५ हजार रुपियाँमा ट्याक्टर बुक गरेर आफन्त र छिमेकी ज्ञानेन्द्र ऐरी लगायतको सहयोगमा शवलाई मशानघाट पुर्‍याइएकाे उहाँले बताउनुभयो । गाउँमा समाजमा अहिले पनि गैर दलितले दलितको शव बोकेर मलामी जाने चलन नभए पनि प्रकाश टेलर एक्लो परिवार भएकाले राति शव कुर्न भने केही गाउँले जम्मा भएको स्थानीय ज्ञानेन्द्र ऐरीले बताउनुभयो । उहाँले भन्नुभयो, “शवलाई ट्याक्टरमा राखेपछि म पनि उहाँहरू सँगसँगै मोटरसाइकलमा मलामी आएको छु । मसँगै मेरा फूपाजु नरबहादुर साउद पनि साथमा आउनुभएको छ । गाउँ समाजमा दलितको शव काँधमा बोकेर मलामी जाने चलन छैन । यद्यपि राति शव कुर्न भने गैरदलित पनि आएका थिए । अरू मलामी नआए पनि यस्तो कुरीति हट्नु पर्छ भनेर मचाहिँ मलामी आएको हुँ।”   प्रकाश टेलर स्थानीय भूमिराज आधारभूत विद्यालयमा मासिक आठ हजार तलब पाउने गरी निजी श्रोतमा शिक्षण गर्दै आउनुभएको छ । ३० वर्षीय प्रकाश स्थानीय सामुदायिक वन उपभोक्ता समितिको सचिवसमेत हुनुहुन्छ । श्रमदानमा गाउँमा बत्ती बाल्ने बेला प्रकाशले बिजुलीका पोल बोक्न सहयोग गरेकाले  प्रकाश सहयोगी भावनाको व्यक्ति भएको २१ वर्षीय छिमेकी ज्ञानेन्द्र ऐरीले बताउनुभयो । प्रकाशको गाउँसँगै जोडिएका वरिपरिका टोलमा दलित, गैरदलित गरी करिब तीन सय मानिसको बसोवास छ । गाउँमा गैरदलित मात्रै होइन, दमाई जाति बाहेकका अन्य दलितसमेत मलामी जान तयार नभएपछि प्रकाशले एक्लो अनुभूति भएको पीडा सुनाउनुभयो । गाउँ समाजमा अहिले पनि दलितभित्रै विश्वकर्मा जाति र दमाई जातिबिच भात भान्सा र शवलाई काँध थापेर मलामी जाने चलन नभएको उहाँले बताउनुभयो । प्रकाशको परिवार करिब ४० वर्ष अघि पाटन नगरपालिका–४, बगाडी गाउँबाट सिगास गाउँपालिका–१ (साविकको गाँजरी गाविस–७) अङडेगाडा बसाइँसराइ गरी आएको थियो। सो गाउँमा बसोवास गर्ने अन्यको दाहसंस्कार गर्ने स्थान सोही ठाउँको डुब्केखोला भए पनि त्यहाँ शव बोकेर पैदल हिँड्नु पर्छ ।  दिनभरि आँगनमा एक्लै शव कुरिरहेको विषयमा गोरखापत्र अनलाइनमा समाचार प्रकाशित भएपछि स्थानीय २१ वर्षीय युवा ज्ञानेन्द्र ऐरी लगायतका युवाले रातभरि शव कुर्न सहयोग गरेपछि जनप्रतिनिधिकोसमेत ध्यानाकर्षण भएको थियो । गाउँका शिक्षित युवाजति सबै रोजगारीका लागि विदेश पलायन भएपछि गाउँमा मलामी जाने मानिस नभेटिन मुस्किल भएको सिगास गाउँपालिका–१,का वडाध्यक्ष रामचन्द्र ऐरीले बताउनुभयो । उहाँले गाउँमा एक्लो परिवारलाई प्रकाशको जस्तै समस्या हुने गरेको बताउनुभयो । मलामी जाने मानिस नहुँदा शव वाहन वा ट्याक्टरका लागि शनिबार कुरा गरे पनि आइतबार मात्रै एउटा ट्याक्टर तयार भएपछि दाहसंस्कारको काम सम्पन्न भएको उहाँले बताउनुभयो । समाचारले भयो ध्यानाकर्षण  मलामी जाने मानिस नपाउँदा दिनभरि आमाको शव कुरेर बसेका प्रकाश टेलरको विषयमा गोरखापत्र लगायतका सञ्चारमाध्यममा समाचार प्रकाशित भएपछि जनप्रतिनिधि, अधिकारकर्मी, राजनीतिक दलका नेताले घटनाप्रति ध्यानाकर्षण भएको बताएका छन् । राष्ट्रिय दलित आयोगका देवराज विश्वकर्मा, सामाजिक अभियन्ता डा.मित्र परियार, अधिवक्ता गोविन्दराम परियार, राष्ट्रिय मावन अधिकार आयोगका पवन भट्ट लगायतले समाचार पढेर घटनाप्रति गम्भीर भएको बताउनु भएको छ । समाचार प्रकाशित भएपछि दलित अधिकारकर्मी रिता परियार, बलभन्द्र दयालले प्रकाश दमाईलाई यातायात खर्च उपलब्ध गराउने बताउनुभएको छ । प्रकाशको परिवारलाई सिगास गाउँपालिका र स्थानीय वडा कार्यालयबाट हुनसक्ने सहयोग जनप्रतिनिधिका तर्फबाट गरिने सिगास गाउँपालिका–१,का वडाध्यक्ष राचन्द्र ऐरीले प्रतिबद्धता जनाउनुभएको छ ।",
      "link": "https://gorkhapatraonline.com/news/143536",
      "image": "https://gorkhapatraonline.com/storage/media/253090/conversions/baitadi-news-photo-original-thumb.jpg"
    },
    {
      "slug": "143533",
      "title": "परराष्ट्रमन्त्री डा. देउवा र कतारका मन्त्रीको भेटवार्ता : विपिनको रिहाइमा सहयोगको आग्रह",
      "timestamp": 1739664000000,
      "source": "gp",
      "content": "परराष्ट्रमन्त्री डा. आरजु राणा देउवासँग कतारका विदेश राज्यमन्त्री सुल्तान बिन साद बिन सुल्तान अल मुराइखीले आज ओमनको राजधानी मस्कटमा शिष्टाचार भेटवार्ता गर्नुभएको छ।",
      "longContent": "काठमाडौँ, फागुन ४ गते। परराष्ट्रमन्त्री डा. आरजु राणा देउवासँग कतारका विदेश राज्यमन्त्री सुल्तान बिन साद बिन सुल्तान अल मुराइखीले आज ओमनको राजधानी मस्कटमा शिष्टाचार भेटवार्ता गर्नुभएको छ। आठौँ हिन्द महासागरीय सम्मेलनमा सहभागिताका लागि ओमनको मस्कटमा रहनुभएका उहाँहरुबीच आज साइडलाइन भेट भएको हो। सो भेटका क्रममा उहाँहरुबीच नेपाल कतारबीचको सम्बन्ध, द्विपक्षीय हित र पारस्पारिक लाभका विविध विषयका साथै कतारमा नेपाली विद्यार्थीलाई छात्रवृत्ति तथा दक्ष प्राविधिक जनशक्तिलगायतका विषयमा कुराकानी भएको थियो। भेटको अवसरमा मन्त्री डा. देउवाले हमास समूहको नियन्त्रणमा रहेका नेपाली युवा विपिन जोशीको रिहाइका लागि सहयोग गरिदिन मन्त्री मुराइखीसँग आग्रह गर्नुभएको थियो। मन्त्री डा. देउवाले इजरायल सरकार र हमासका बीचमा मध्यस्थता गरी युद्धविराम र शान्तिवार्ताका लागि कतार सरकारले निर्वाह गरेको भूमिकाको प्रशंसा गर्दै हमासको नियन्त्रणमा रहेका विपिनको रिहाइका लागि विशेष पहल गरिदिन आग्रह गर्नुभएको थियो। केही समय अघि पनि मन्त्री डा. देउवाले कतारका विदेश राज्यमन्त्री डा. मोहम्मद बिन अब्दुलाजिज अल‐खुलाइफीसँग फोनवार्ता गरी सोही आग्रह गर्नुभएको थियो। खुलाइफी इजरायल सरकार र हमासबीचको शान्तिवार्ताका प्रमुख वार्ताकार एवं मध्यस्थकर्ता हुनुहुन्छ। विपिनको रिहाइका लागि नेपाल सरकारले गत वर्षदेखि नै कूटनीतिक प्रयास जारी राखेको छ। मन्त्री डा. देउवाले संयुक्त राष्ट्रसङ्घ, अन्तर्राष्ट्रिय एवं क्षेत्रीय मञ्चहरु र बैठकमार्फत विपिनको रिहाइका लागि आग्रह गर्दै आउनुभएको छ। सन् २०२३ को अक्टोबरमा इजरायली भूमिमा आक्रमण गरी हमास समूहले विपिनलाई अपहरण गरी लगेका थिए।",
      "link": "https://gorkhapatraonline.com/news/143533",
      "image": "https://gorkhapatraonline.com/storage/media/253102/conversions/meeting-original-thumb.jpg"
    },
    {
      "slug": "143532",
      "title": "रेडक्रस इलामको सभापतिमा गौतम",
      "timestamp": 1739664000000,
      "source": "gp",
      "content": "इलाम रेडक्रस जिल्ला सभापतिमा शिव गौतम चयन हुनुभएको छ । नेपाल रेडक्रस सोसाइटी इलामको सम्पन्न अधिवेशनले उहाँलाई सभापतिमा चयन गरेको हो ।",
      "longContent": "कोकिला ढकालइलाम, फागुन ४ गते । इलाम रेडक्रस जिल्ला सभापतिमा शिव गौतम चयन हुनुभएको छ । नेपाल रेडक्रस सोसाइटी इलामको सम्पन्न अधिवेशनले उहाँलाई सभापतिमा चयन गरेको हो ।अधिवेशनबाट उपसभापतिमा रतनकुमार चौधरी र हरिकला गौतम, मन्त्रीमा रवीन्द्र श्रेष्ठ, उपमन्त्रीमा हरिनाथ फुयाँल, कोषाध्यक्ष ईश्वरकुमार सुवेदी र उपकोषाध्यक्षमा विजयशेखर भट्टराईलाई निर्वाचित हुनुुभएको छ । अधिवेशनबाट १६ सदस्यीय कार्य समिति निर्वाचित भएको छ । निर्वाचित सदस्यमा वेदमाया मुखिया (सोनु), उर्मिला निरौला, उर्वशी गौतम, चन्द्र केसी, गणेश खतिवडा, राजीव न्यौपाने, बलराम रिसाल, निधिप्रसाद पोखरेल, सुरेन्द्र साम्बा, हेमकुमार सुवेदी रहनुु भएको छ । २०२८ मा तदर्थ समिति गठन भएको इलाम रेडक्रसमा अहिले ६३ जुनियर–युवा सर्कल र १८ उपशाखा छन् । अधिवेशन तथा साधारणसभाका अवसरमा जिल्लाका उत्कृष्ट उपशाखा र रक्तसञ्चारमा योगदान गर्ने आफ्ना एकाइलाई पुरस्कृत गरिएको छ । पुरस्कृत हुनेमा १८ उपशाखामध्ये वर्षभरिमा जिल्लाको सर्वाेत्कृष्ट उपशाखाका रूपमा दानाबारी उपशाखा पुरस्कृत भएको छ । आदिपुर उपशाखा दोस्रो र चुलाचुली उपशाखा तेस्रो भएका छन् । गोर्खे उपशाखाले सान्त्वना पुरस्कार पाएको छ । यस्तै, रक्तदानमा योगदान गर्ने चुलाचुली, दानाबारी, फिक्कल, बालागुरु, हासपोखरी, कन्याम र आदिपुर शाखा पुरस्कृत भएका छन् ।",
      "link": "https://gorkhapatraonline.com/news/143532",
      "image": "https://gorkhapatraonline.com/storage/media/253074/conversions/redcross-original-thumb.jpg"
    },
    {
      "slug": "143527",
      "title": "मुलुकको विकास र स्थायित्वका लागि दुई ठुला राजनीतिक दलको सरकारः प्रधानमन्त्री",
      "timestamp": 1739664000000,
      "source": "gp",
      "content": "प्रधानमन्त्री केपी शर्मा ओलीले मुलुकको विकास र स्थायित्वका लागि दुई ठुला राजनीतिक दलको सरकार गठन भएको बताउनुभएको छ। साथै उहाँले वर्तमान सत्ता साझेदार दलबीच कुनै शङ्का–उपशङ्का गर्न जरुरी नभएको बताउनुभयो।",
      "longContent": "काठमाडौँ, फागुन ४ गते। प्रधानमन्त्री केपी शर्मा ओलीले मुलुकको विकास र स्थायित्वका लागि दुई ठुला राजनीतिक दलको सरकार गठन भएको बताउनुभएको छ। साथै उहाँले वर्तमान सत्ता साझेदार दलबिच कुनै शङ्का–उपशङ्का गर्न जरुरी नभएको बताउनुभयो। प्रतिनिभिसभाको आजको बैठकमा सांसदहरूले सोधेका प्रश्नको जवाफ दिने क्रममा प्रधानमन्त्री ओलीले विकास, समृद्धि र स्थायित्वका लागि नै नेपालको प्रजातान्त्रिक आन्दोलनमा महत्त्वपूर्ण भूमिका रहेका दुई ठुला राजनीतिक दलसहित अन्य दलहरू मिलेर वर्तमान सरकारको गठन गरिएको बताउनुभयो। गठबन्धनमा रहेका दलहरूबिच मुलुकको विकास र समृद्धिलाई निरन्तरता दिई राजनैतिक स्थिरता कायम गर्दै अगाडि बढ्ने विषयमा उच्च विश्वास र समझदारी रहेको उहाँको भनाइ थियो। प्रधानमन्त्रीले सरकारले केही समय अघि जारी गरेका अध्यादेशमार्फत नीतिगत र कानुनी सुधारले व्यावसायिक वातावरणमा सुधार आउने तथा लगानी अभिवृद्धि भई आर्थिक गतिविधि बढ्ने विश्वास व्यक्त गर्नुभयो। प्रधानमन्त्री ओलीले विगतमा दल विभाजनका लागि २० प्रतिशतको आधारसहित अध्यादेश ल्याउने पक्षहरुले अहिले नीतिगत र कानुनी सुधारको लक्ष्यले जारी गरिएको अध्यादेशको विरोध गर्न नसुहाउने स्पष्ट गर्नुभयो।नेपाल कम्युनिष्ट पार्टी (माओवादी केन्द्र)का सांसद वर्षमान पुनको प्रश्नको जवाफमा प्रधानमन्त्री ओलीले सरकारले विनियोजित बजेटलाई प्राथमिकतामा आधारित र परिणाममुखी बनाउन तथा आर्थिक सुधारका कार्यक्रमहरू सञ्चालन गरी अर्थतन्त्रमा देखिएका चुनौती सम्बोधन गर्न, विकास निर्माणका गतिविधिलाई तीव्रता दिन, सेवा प्रवाहमा सुधार तथा सुशासन कायम गर्न सरकार प्रतिबद्ध रहेको बताउनुभयो।चालु खर्चमा मितव्ययिता कायम गर्दै पुँजीगत खर्च वृद्धि तथा आयोजना कार्यान्वयनमा सुधार गर्न बजेट तर्जुमा गर्दा एवं आयोजना छनोट तथा प्राथमिकीकरण गर्दा आयोजना बैङ्कमा प्रविष्ट भएको, क्षेत्रगत प्राथमिकतामा परेको, लगानीको स्रोत सुनिश्चितता भएको, छोटो समयमा प्रतिफल दिने, आयोजना वर्गीकरण मापदण्डबमोजिम आयोजनाको सम्पूर्ण पूर्वतयारीका काम सम्पन्न भएका आयोजना मात्र छनोट गर्ने व्यवस्था मिलाइएको जानकारी प्रधानमन्त्री ओलीले दिनुभयो।प्रधानमन्त्री ओलीले आयोजना कार्यान्वयनमा शीघ्रता ल्याउन, ठेक्का व्यवस्थापनमा देखिएका समस्या समाधान गर्न, सार्वजनिक खरिद कानुनमा सामयिक संशोधन गर्न र अन्तर तह तथा अन्तर निकाय समन्वय कायम गर्न संयन्त्रहरूलाई क्रियाशील बनाइने बताउनुभयो।",
      "link": "https://gorkhapatraonline.com/news/143527",
      "image": "https://gorkhapatraonline.com/storage/media/253055/conversions/pm-kp-oli-samsad-original-thumb.jpg"
    },
    {
      "slug": "143526",
      "title": "पूर्वाधार सडक र स्थानीय तहमा अस्पताल निर्माण  सरकारको प्राथमिकतामा छन् : प्रधानमन्त्री ओली",
      "timestamp": 1739664000000,
      "source": "gp",
      "content": "प्रधानमन्त्री केपी शर्मा ओलीले आफू यसअघि प्रधानमन्त्री हुँदा थालनी भएका स्थानीय तहका अस्पताल निर्माणलगायत पूर्वाधार विकासका काममा सरकारले प्राथमिकता दिएको बताउनुभएको छ ।",
      "longContent": "काठमाडौँ, फागुन ४ गते । प्रधानमन्त्री केपी शर्मा ओलीले आफू यसअघि प्रधानमन्त्री हुँदा थालनी भएका स्थानीय तहका अस्पताल निर्माणलगायत पूर्वाधार विकासका काममा सरकारले प्राथमिकता दिएको बताउनुभएको छ ।प्रतिनिभिसभाको आजको बैठकमा सांसद्ले सोधेका प्रश्नको जवाफ दिने क्रममा प्रधानमन्त्री ओलीले आफ्नो अघिल्लो कार्यकालमा निर्वाचन क्षेत्र रणनीतिक सडक र हरेक पालिकामा आधारभूत अस्पतालको आवश्यकता महसुस गरी सोको निर्माण सुरुवात गरेको स्मरण गराउँदै आफूपछिका सरकारहरूले ती कार्यक्रमहरू रद्द गरेपछि निर्माण रोकिएको बताउनुभयो । “सबै सडक र अस्पतालहरूको निर्माण सम्पन्न गर्न ठुलो बजेटको आवश्यकता पर्छ । ती अस्पतालहरू केही सङ्ख्यामा निर्माण सम्पन्न भएका छन् । उपलब्ध स्रोत र साधनलाई ध्यान दिई बाँकी सडक र अस्पतालहरू प्राथमिकतापूर्वक निर्माण भइरहेका छन्”, प्रधानमन्त्री ओलीले भन्नुभयो, “सरकारले स्वास्थ्य क्षेत्रलाई उच्च प्राथमिकता दिएको छ । अस्पतालको पूर्वाधार निर्माण र जनशक्ति व्यवस्थापनका लागि उपलब्ध स्रोत र साधनको प्राथमिकताकासाथ विनियोजन गरिरहेको र आगामी वर्ष पनि प्राथमिकतापूर्वक विनियोजन गरिने उहाँको भनाइ छ ।यस्तै प्रधानमन्त्री ओलीले सरकारले खासगरी सडक पूर्वाधार विकासलाई महत्त्व दिई सोही अनुरूप बजेट विनियोजन गर्ने र सिद्धबाबा सुरुङमार्गको निर्माणलाई गति दिइने बताउनुभयो । त्यसैगरी, नागढुङ्गा सुरुङमार्गमा हालसम्म ८५ प्रतिशत प्रगतिसहित अत्यावश्यक पन लाइटिङ र भेन्टिलेसनहरूको काम भैरहेकोले निर्माण सम्पन्न हुने चरणमा प्रधानमन्त्रीको भनाइ छ ।प्रधानमन्त्री ओलीले जाजरकोट भूकम्पबाट प्रभावित जिल्लामा हालसम्म रु तीन अर्ब ९५ करोड ६५ लाख रकम निकासा भई सकेको तथा रुकुम र जाजरकोट जिल्लामा जिल्ला विपद् व्यवस्थापन समितिबाट सिफारिस रितपूर्वक आएका सबै भूकम्प प्रभावितका लागि प्रथम र दोस्रो किस्ताको रकम पठाइसकिएको जानकारी सदनलाई गराउनुभयो ।जाजरकोट भूकम्पको विस्तृत क्षति आँकलनका लागि इन्जिनियरहरूको पहिलो टोली यसै हप्तादेखि फिल्डमा खटिने जानकारी दिँदै प्रधानमन्त्री ओलीले मनसुनजन्य विपद् एवं भूकम्प प्रभावितहरूको समस्या समाधानका लागि विपद् व्यवस्थापन राष्ट्रिय परिषद्को बैठकले रु रु एक खर्ब एक अर्बको पुनर्निर्माण तथा पुनर्स्थापना योजना स्वीकृत गरी निजी आवास र भौतिक पूर्वाधार पुनर्निर्माणका लागि स्पष्ट मार्गचित्र तयार भएको अवगत गराउनुभयो ।प्रधानमन्त्री ओलीले सरकारले सहकारी क्षेत्रमा देखिएका समस्या समाधानका लागि नीतिगत, संस्थागत र व्यवस्थापकीय सुधारका कार्य गरिरहेको बताउनुभयो। उखु र दुग्ध किसानले आफ्नो उत्पादनको उचित मूल्य नपाएको र दुग्ध किसानको बाँकी रकम भुक्तानी हुन नसकेको विषयमा सरकारको ध्यानाकर्षण भएको प्रधानमन्त्री ओलीले बताउनुभयो ।“जनतालाई महङ्गीको मारबाट मुक्त गर्न नियमित रूपमा र चाडबाडको समयमा सघन रूपमा बजार अनुगमन गर्ने गरिएको छ । खाद्य व्यवस्था तथा व्यापार कम्पनी लिमिटेड र साल्ट ट्रेडिङ लिमिटेड जस्ता सार्वजनिक संस्थानबाट चाडबाड लक्षित सुपथ मूल्य पसल देशका विभिन्न स्थानमा सञ्चालन गर्ने गरिएको छ”, प्रधानमन्त्री ओलीले भन्नुभयो, “कानुन विपरीतका क्रियाकलाप कोही कसैले गरेमा प्रचलित कानुन बमोजिम कारबाही गर्न सरकार प्रतिबद्ध छ ।” रासस",
      "link": "https://gorkhapatraonline.com/news/143526",
      "image": "https://gorkhapatraonline.com/storage/media/253053/conversions/kp-sharma-oli-samsad4-original-thumb.jpg"
    }
  ]
}