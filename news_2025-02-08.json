{
  "date": "2025-02-08T15:17:24.687Z",
  "news": [
    {
      "slug": "142297",
      "title": "आज हल्का हिमपातको सम्भावना",
      "timestamp": 1738972800000,
      "source": "gp",
      "content": "पश्चिमी वायुको सामान्य प्रभावका कारण कोशी, गण्डकी, कर्णाली र सुदूरपश्चिम प्रदेशमा आंशिक बदली भएको छ ।",
      "longContent": "काठमाडौँ, माघ २६ गते । पश्चिमी वायुको सामान्य प्रभावका कारण कोशी, गण्डकी, कर्णाली र सुदूरपश्चिम प्रदेशमा आंशिक बदली भएको छ ।आज कोशी, गण्डकी, कर्णाली र सुदूरपश्चिम प्रदेशका हिमाली भूभागका एक–दुई स्थानमा हल्का हिमपातको सम्भावना रहेको मौसम पूर्वानुमान महाशाखाले जनाएको छ । देशका अन्य भूभागमा भने मौसम सफा रहने छ । बिहानीपख तराईका भूभागहरूमा हुस्सु तथा कुहिरो लाग्ने सम्भावना रहेको छ । यसको प्रभावले दैनिक जनजीवन, स्वास्थ्य, सडक तथा हवाई यातायातमा प्रभाव पर्न सक्ने हुँदा आवश्यक सतर्कता अपनाउन महाशाखाले अनुरोध गरेको छ ।",
      "link": "https://gorkhapatraonline.com/news/142297",
      "image": "https://gorkhapatraonline.com/storage/media/250877/conversions/weather-original-thumb.jpg"
    },
    {
      "slug": "142295",
      "title": "एक सातामा पाँच हजारले महँगियो सुन",
      "timestamp": 1738972800000,
      "source": "gp",
      "content": "एक साताको अवधिमा बजारमा सुनको मूल्य तोलामा पाँच हजार तीन सय रुपियाँले बढेको छ ।",
      "longContent": "गोरखापत्र समाचारदाताकाठमाडौँ, माघ २६ गते । एक साताको अवधिमा बजारमा सुनको मूल्य तोलामा पाँच हजार तीन सय रुपियाँले बढेको छ । साताको पहिलो दिन आइतबार एक लाख ६२ हजार आठ सय रुपियाँमा कारोबार भएको सुनको मूल्य बढेर साताको अन्तिम दिन शुक्रबार एक लाख ६८ हजार एक सय रुपियाँमा कारोबार भएको नेपाल सुनचाँदी व्यवसायी महासङ्घले जनाएको छ ।  अन्तर्राष्ट्रिय बजारमा शुक्रबार सुनको मूल्य प्रतिऔंस दुई हजार ८६३ अमेरिकी डलर पुगेको छ । यसअघि गत कात्तिक ११ मा प्रतितोला एक लाख ७१ हजार रुपियाँ पुगेको सुनको मूल्य पछिल्लो एक सातादेखि निरन्तर बढ्दै गएपछि पहिलेकै मूल्यनजिक पुग्न थालेको छ । अन्तर्राष्ट्रिय बजारमा मूल्य बढ्दा त्यसको प्रभाव स्थानीय बजारमा पर्न गएको हो । साताको पहिलो दिन आइतबार प्रतितोला एक लाख ६२ हजार आठ सय रुपियाँ रहेको सुनको मूल्य सोमबार स्थिर रहेर सोही मूल्य कायम भएको थियो । यस्तै मङ्गलबार तोलामा एक हजार नौ सय रुपियाँले बढेर एक लाख ६४ हजार सात सय रुपियाँ मूल्य कायम भएको थियो । बुधबार एकै दिन तोलामा तीन हजार आठ सय रुपियाँले बढेर एक लाख ६८ हजार पाँच सय रुपियाँमा कारोबार भएको महासङ्घले जनाएको छ । लगातार बढ्दै गएको सुनको मूल्य बिहीबार भने तोलामा एक हजार छ सयले घटेर एक लाख ६६ हजार नौ सय रुपियाँमा कारोबार भएको थियो । साताको अन्तिम दिन शुक्रबार अघिल्लो दिनको तुलनामा एक हजार दुई सय रुपियाँले बढेर एक लाख ६८ हजार एक सय रुपियाँमा कारोबार भएको छ । अमेरिकाका राष्ट्रपति डोनाल्ड ट्रम्पले पदभार ग्रहण गरेसँगै अन्तर्राष्ट्रिय बजारमा सुनको मूल्य निरन्तर बढ्दै गएको छ । आगामी दिनमा थप सुनको मूल्य बढ्दै जाने बताइएको छ । सुनचाँदी व्यवसायी तेजरत्न शाक्यले अमेरिकाका राष्ट्रपति डोनाल्ड ट्रम्पले नीति परिवर्तन गरेका कारण सुनको मूल्य बढ्दै गएको बताउनुभयो । लगानीकर्ताहरू सुनमा लगानी गर्न आकर्षित हुन थालेपछि मूल्य क्रमिक रूपमा बढ्दै गएको उहाँको भनाइ छ । सुनको मूल्य निरन्तर बढ्दा स्थानीय बजारमा कारोबार भने बढ्न नसकेको उहाँको भनाइ छ । लगनको सिजन भए पनि सुनको मूल्य बढेको र बजारमा माग न्यून हुँदा कारोबार बढ्न नसकेको व्यवसायीको भनाइ छ । यसैबिच चाँदीको मूल्य सातामा ७५ रुपियाँले बढेको छ । गत आइतबार प्रतितोला एक हजार ९१० रुपियाँमा कारोबार भएको चाँदीको मूल्य शुक्रबार बढेर एक हजार ९८५ रुपियाँमा कारोबार भएको महासङ्घले जनाएको छ ।",
      "link": "https://gorkhapatraonline.com/news/142295",
      "image": "https://gorkhapatraonline.com/storage/media/250875/conversions/5444-original-thumb.jpg"
    },
    {
      "slug": "142294",
      "title": "अपेक्षित प्रगति भएन राष्ट्रिय गौरवका आयोजनामा",
      "timestamp": 1738972800000,
      "source": "gp",
      "content": "सरकारले विकास निर्माणमार्फत नागरिकलाई सहज सेवा प्रदान गर्ने, आर्थिक वृद्धि गर्ने लक्ष्यसाथ सुरु गरेका राष्ट्रिय गौरवका आयोजनाको प्रगति सन्तोषजनक नभएको पाइएको छ ।",
      "longContent": "गोरखापत्र समाचारदाताकाठमाडौँ, माघ २६ गते । सरकारले विकास निर्माणमार्फत नागरिकलाई सहज सेवा प्रदान गर्ने, आर्थिक वृद्धि गर्ने लक्ष्यसाथ सुरु गरेका राष्ट्रिय गौरवका आयोजनाको प्रगति सन्तोषजनक नभएको पाइएको छ । सरकारले सबै खालका साधनस्रोत उपलब्ध गराएको भए पनि त्यस्ता आयोजनाको प्रगति अपेक्षित हुन नसकेको पाइएको छ । कुल २७ वटा राष्ट्रिय गौरवका आयोजनामध्ये चालु आर्थिक वर्षमा १९ वटा आयोजनाका लागि जम्मा ६६ अर्ब ७५ करोड तीन लाख रुपियाँ विनियोजन गरिएको थियो । गत पुस मसान्तसम्मको अवधिमा जम्मा १७ अर्ब १५ करोड ३२ लाख रुपियाँ खर्च भएको छ । जस अनुसार राष्ट्रिय गौरवका आयोजनाको समीक्षा अवधिमा २५.७० प्रतिशत खर्च भएको छ ।आव २०६८/६९ को सुरुमा १७ वटा राष्ट्रिय गौरवका आयोजना पहिचान गरिएकोमा नेपाल सरकारले आवश्यकता र औचित्यका आधारमा क्रमागत तथा नयाँ आयोजनालाई समेत समावेश गरेको थियो । त्यस्ता आयोजनाको सङ्ख्या विस्तार गरी २७ वटा पुगेकामा सम्पन्न भइसकेका र कार्य प्रारम्भ नभएकाबाहेक आव २०८१/८२ सम्म आइपुग्दा १९ आयोजना कार्यान्वयनमा छन् ।आव २०८०/८१ मा राष्ट्रिय गौरवका आयोजनाका लागि ६० अर्ब ३८ करोड ७१ लाख रुपियाँ खुद बजेट विनियोजन गरिएकामा ५४ अर्ब २४ करोड आठ लाख रुपियाँ खर्च भई वित्तीय प्रगति ८९.८२ प्रतिशत र भौतिक प्रगति ५७.५० प्रतिशत भएको अर्थ मन्त्रालयले जनाएको छ ।छ खर्ब सतसट्ठी अर्ब साठी करोड खर्च चालु आवको छ महिनामा छ खर्ब ६७ अर्ब ६० करोड ७८ लाख रुपियाँ बजेट खर्च भएको छ । अर्थ मन्त्रालयले सार्वजनिक गरेको बजेटको अर्धवार्षिक मूल्याङ्कन प्रतिवेदन अनुसार आव २०८१/८२ मा १८ खर्ब ६० अर्ब ३० करोड ३० लाख रुपियाँ बजेट विनियोजन भएकोमा २०८१ पुस मसान्तसम्म  कुल विनियोजनको ३५.८९ प्रतिशत खर्च भएको छ ।साउनयताको समग्र खर्च विगत वर्षको सोही अवधिको तुलनामा १७.६६ प्रतिशतले बढेको छ । समीक्षा अवधिमा सरकारको स्रोततर्फ छ खर्ब १८ अर्ब ५१ करोड ४३ लाख रुपियाँ खर्च भएको छ । जुन गत आवको खर्चको तुलनामा १५.८६ प्रतिशतले बढी हो । वैदेशिक अनुदानतर्फ सात अर्ब ७१ करोड ९२ लाख रुपियाँ खर्च भई गत आवको तुलनामा ४३.७९ प्रतिशतले बढी खर्च भएको छ ।पुससम्मको अवधिमा मन्त्रालय अन्तर्गतका आयोजनाका लागि एक खर्ब एक अर्ब ९६ करोड ५५ लाख रुपियाँको स्रोत सहमति प्रदान गरिएको छ ।गत आवसम्मको सिर्जित दायित्व २८ अर्ब ५१ करोड ९० लाख रुपियाँ भुक्तानी दिन बाँकी रहेकोमा समीक्षा अवधिसम्म २२ अर्ब २२ करोड ८९ लाख रुपियाँ भुक्तानीका लागि स्रोत व्यवस्थापन गरिएको छ । बाँकी रकमको पनि स्रोत व्यवस्थापन गरी दायित्व भुक्तानी गर्न सहजीकरणा गरिएको छ ।अर्थ मन्त्रालयका अनुसार विभिन्न मन्त्रालयबाट अनुरोध भई आएका ६४ वटा ऐन, नियम, कार्यविधि, निर्देशिका र मापदण्डमा राय तथा सहमति प्रदान गरिएको छ ।बजेट प्रणालीलाई व्यवस्थित गर्न तथा सार्वजनिक खर्चमा एकरूपता कायम गर्नका लागि कार्यसञ्चालन निर्देशिका, २०८१ तर्जुमा गरी कार्यान्वयनमा ल्याइएको उपप्रधान एवं अर्थमन्त्री विष्णुप्रसाद पौडेलले जानकारी दिनुभयो । समीक्षा अवधिमा छ खर्ब ७२ अर्ब ८० करोड ९४ लाख रुपियाँ राजस्व प्राप्तिको अनुमान रहेकोमा यस अवधिमा विविध प्राप्तिसमेत गरी जम्मा पाँच खर्ब ६७ अर्ब ३९ करोड ७३ लाख सङ्कलन भएको छ । यो रकम राजस्व प्राप्ति अर्धवार्षिक लक्ष्यको तुलनामा ८४.३३ प्रतिशत र गत आवको सोही अवधिसम्मको राजस्व सङ्कलन पाँच खर्ब १५ अर्ब ३९ करोड ७६ लाखको तुलनामा करिब १०.०९ प्रतिशतले अधिक छ । गत पुस मसान्तसम्म आन्तरिक ऋण प्राप्ति एक खर्ब ८१ अर्ब पाँच करोड र आन्तरिक ऋणको साँवा भुक्तानी  एक खर्ब २७ अर्ब २४ करोड भई खुद आन्तरिक ऋण परिचालन ५३ अर्ब ८१ करोड रुपियाँ भएको छ । चालु आवमा सार्वजनिक ऋणको साँवा ब्याज भुक्तानीमा चार  खर्ब दुई  अर्ब ८५ करोड रुपियाँ बजेट विनियोजन भएकोमा पुस मसान्तसम्म एक खर्ब ८२ अर्ब ४० करोड रुपियाँ भुक्तानी भएको छ । जुन वार्षिक बजेट विनियोजनको तुलनामा ४५.२८ प्रतिशत हो भने गत आवको कुल गार्हस्थ उत्पादनको तुलनामा कुल ऋण सेवा खर्च ३.२० प्रतिशत हुन आउँछ ।चालु आवमा दुई खर्ब ७० अर्ब रुपियाँ विकास सहायता परिचालन गर्ने अनुमान गरिएकामा समीक्षा अवधिसम्म ४९ अर्ब नौ करोड ३५ लाख रुपियाँ अर्थात् अनुमानको १८.१८ प्रतिशत प्राप्त भएको छ । यस अवधिमा दुई खर्ब पाँच अर्ब रुपियाँ बराबरको विकास सहायता प्रतिबद्धता प्राप्त भएको अर्थ मन्त्रालयले जनाएको छ ।",
      "link": "https://gorkhapatraonline.com/news/142294",
      "image": "https://gorkhapatraonline.com/storage/media/250874/conversions/Untitled-1-original-thumb.jpg"
    },
    {
      "slug": "142292",
      "title": "सहकारीपीडितबाट निवेदन आह्वान",
      "timestamp": 1738972800000,
      "source": "gp",
      "content": "आर्थिक अपचलन भएको भन्दै पाँच जनालाई गिरफ्तार गरेर अनुसन्धान अगाडि बढाइएको बेनी नगरपालिका–८ मा रहेको कुमारी बहुउद्देश्यीय सहकारी संस्था लिमिटेडका बचतकर्तालाई प्रहरीले निवेदन दिन आह्वान गरेको छ ।",
      "longContent": "म्याग्दी समाचारदाताम्याग्दी, माघ २६ गते । आर्थिक अपचलन भएको भन्दै पाँच जनालाई गिरफ्तार गरेर अनुसन्धान अगाडि बढाइएको बेनी नगरपालिका–८ मा रहेको कुमारी बहुउद्देश्यीय सहकारी संस्था लिमिटेडका बचतकर्तालाई प्रहरीले निवेदन दिन आह्वान गरेको छ । सहकारी संस्थाका पूर्वसञ्चालक समिति तथा पूर्वव्यवस्थापकलाई समेत गिरफ्तार गरी अनुसन्धान थालेको प्रहरीले सहकारीमा रकम जम्मा गरेको आधार देखिने पासबुक, भौचर, स्टेटमेन्ट, मुद्दती प्रमाणपत्रलगायतका प्रमाणको सक्कलसहित निवेदन दिन सूचना गरेको छ । बचतकर्तालाई रकम जम्मा गरेका प्रमाणको सक्कल प्रतिसहित प्रहरी कार्यालयमा उपस्थितिका लागि आह्वान गरिएको हो ।जिल्ला प्रहरी कार्यालय म्याग्दीले २० गते संस्थाका पूर्वअध्यक्ष रघुगङ्गा गाउँपालिका–५ झिँका ६७ वर्षीय मनप्रसाद थजाली, पूर्वउपाध्यक्ष बेनी नगरपालिका–१, रत्नेचौरका ३६ वर्षीय राजकुमार थापालाई गिरफ्तार गरेको थियो । सोही दिन अन्नपूर्ण गाउँपालिका–७, हिस्तानका ६६ वर्षीय थमबहादुर गर्बुजा, संस्थाका पूर्वव्यवस्थापक (प्रबन्धक) पर्वत लेखफाँटका ५३ वर्षीय रुद्रबहादुर गुरुङ र बेनी नगरपालिका–१, रत्नेचौरकी ४९ वर्षीय देवीकुमारी थापालाई गिरफ्तार गरिएको थियो ।सहकारीका वर्तमान तथा पूर्वपदाधिकारीले आर्थिक अपचलन गरेको भन्दै गएको २० गते आइतबार पाँच जनालाई गिरफ्तार गरेको प्रहरीले सहकारी संस्थामा रहेका प्रमाण दुरुपयोग हुन सक्ने आशङ्कासहित गत बुधबार २३ गते सहकारी सिल गरेको थियो । साथै २१ माघकै मितिमा प्रहरीले सहकारीपीडितलाई निवेदन दिनसमेत आह्वान गरेको छ ।जिल्ला प्रहरी कार्यालय म्याग्दीका सूचना अधिकारी प्रहरी निरीक्षक (इन्स्पेक्टर) सागर पौडेलका अनुसार थप अनुसन्धान गर्नका लागि सहकारी सिल गर्नुका साथै जिल्ला अदालतबाट पाँच दिनको म्याद थप गराइएको छ । पहिलो पटक आइतबारै तीन दिनको म्याद थप गरी अनुसन्धान थालेको प्रहरीले बुधबार पुनः जिल्ला अदालत म्याग्दीबाट पाँच दिनको म्याद थप गरेर अनुसन्धान अगाडि बढाएको जनाएको छ । सहकारी रजिस्ट्रार कार्यालय पोखराको चलानी नं. ४१२ मिति २०८१ माघ १८ गतेको पत्रका आधारमा सहकारीका सञ्चालक तथा व्यवस्थापकलाई गिरफ्तार गरेको प्रहरीले जनाएको छ । जिल्ला प्रहरी कार्यालय म्याग्दीका सूचना अधिकारी सागर पौडेलले पीडितबाट माग गरे अनुसार निवेदनहरू आउने क्रम जारी रहेको बताउनुभयो । सञ्चालकहरूले केही बचतकर्ताको रकम फिर्ता पनि गरेको हुनाले फिर्ता हुन बाँकीको निवेदन माग गरिएको उहाँको भनाइ छ ।",
      "link": "https://gorkhapatraonline.com/news/142292",
      "image": "https://gorkhapatraonline.com/storage/media/250871/conversions/sahakari_FMWEEnQKXc_cE77z6K5ry-original-thumb.jpg"
    },
    {
      "slug": "142275",
      "title": "प्रादेशिक महोत्सवमा ६ करोडको कारोबार",
      "timestamp": 1738886400000,
      "source": "gp",
      "content": "नेपालगन्जमा सञ्चालन भएको प्रादेशिक महोत्सव २०८१ मा ६ करोडको कारोबार भएको नेपालगन्ज उद्योग वाणिज्य संघले जनाएको छ।",
      "longContent": "सिराज खान नेपालगन्ज, माघ २५ गते। नेपालगन्जमा सञ्चालन भएको प्रादेशिक महोत्सव २०८१ मा ६ करोडको कारोबार भएको नेपालगन्ज उद्योग वाणिज्य संघले जनाएको छ। यही माघ १० गतेदेखि २३ गतेसम्म गरिएको सो महोत्सवमा ६ करोड भन्दा बढीको कारोबार भएको संघका अध्यक्ष टंकबहादुर धामीले बताउनुभयो। उहाँले अझै केही स्टलबाट कारोबारको जानकारी आउन बाँकी रहेकोले कारोबार भएको रकम बृद्धि हुने बताउनुभयो। उहाँले १४ दिनसम्म सञ्चालन भएको सो महोत्सवलाई बाँके र बर्दियाका गरेर दुई लाख सर्वसाधारणले अवलोकन गरेको जनाउँदै ६ करोड बढीको कारोबार भएको बताउनुभयो। महोत्सवमा भएको कारोबारले यस क्षेत्रको आर्थिक गतिविधिलाई चलायमान बनाउन ठुलो सहयोग गरेको जनाउँदै महोत्सव र मेला आयोजना गर्ने उद्योग वाणिज्य संघलाई मात्र दिनुपर्ने माग यहाँका उद्योगी व्यवसायीले जनाएका छन्। लामो समयपछि भएको सो महोत्सवमा कर्णालीका अर्गानिक उत्पादनदेखि स्थानीय अन्य उत्पादन र घरमै तयार पारिएका वस्तुको खरिद बिक्री बढी भएको पाइएको नेपालगन्ज उद्योग वाणिज्य संघले जनाएको छ। महोत्सव समापनमा नेपाल उद्योग वाणिज्य महासंघका जिल्ला नगर उपाध्यक्ष सुरकृष्ण वैद्यले निजी क्षेत्रले देशको आर्थिक अवस्था बलियो बनाउन दिनरात मिहिनेत गरिरहेको जनाउँदै सरकारले पनि सहयोग गर्नुपर्ने बताउनुभयो। सो अवसरमा नेपाल उद्योग वाणिज्य महासंघका लुम्बिनी प्रदेश प्रतिनिधि देवेन्द्र पाण्डे, नेपालगन्ज उद्योग वाणिज्य संघका पूर्वअध्यक्ष कृष्णप्रसाद श्रेष्ठ, कोहलपुर उद्योग वाणिज्य संघका अध्यक्ष प्रदीप भट्टराई लगायतले देशको उद्योग व्यवसाय फस्टाउने वातावरण बनाउनुपर्ने माग सरकारसँग गर्नुभएको थियो। महोत्सवमा राष्ट्रिय र स्थानीय कलाकारद्वारा दैनिक रुपमा कला संस्कृति संरक्षणका लागि प्रस्तुत गरिएका गीत, नृत्य र अन्य सांस्कृतिक कार्यक्रमप्रति सबैभन्दा बढी अवलोकनकर्ताको आकर्षण देखिएको थियो।",
      "link": "https://gorkhapatraonline.com/news/142275",
      "image": "https://gorkhapatraonline.com/storage/media/250850/conversions/samapan-ma-atithi-laee-maya-ko-chino-dindai-original-thumb.jpg"
    },
    {
      "slug": "142209",
      "title": "सुनको मूल्य घट्यो",
      "timestamp": 1738886400000,
      "source": "gp",
      "content": "स्थानीय बजारमा सुनको मूल्य घटेको छ । बिहीबार प्रतितोला रु एक लाख ६८ हजार ५०० मा कारोबार भएको सुन आज प्रतितोला रु एक लाख ६८ हजार १०० मा खरिदबिक्री हुने नेपाल सुनचाँदी व्यवसायी महासङ्घले जनाएको छ ।",
      "longContent": "काठमाडौँ,  माघ २५ गते ।  स्थानीय बजारमा सुनको मूल्य घटेको छ । बिहीबार प्रतितोला रु. एक लाख ६८ हजार ५०० मा कारोबार भएको सुन आज प्रतितोला रु. एक लाख ६८ हजार १०० मा खरिदबिक्री हुने नेपाल सुनचाँदी व्यवसायी महासङ्घले जनाएको छ ।त्यस्तै, चाँदीको मूल्य प्रतितोला रु. पाँच बढेको छ । आज चाँदी प्रतितोला रु. एक हजार ९८५ मा किनबेच हुनेछ । रासस",
      "link": "https://gorkhapatraonline.com/news/142209",
      "image": "https://gorkhapatraonline.com/storage/media/250725/conversions/_gold-original-thumb.jpg"
    },
    {
      "slug": "142182",
      "title": "निर्माण भएका संरचना प्रयोगविहीन",
      "timestamp": 1738886400000,
      "source": "gp",
      "content": "गुल्मीमा लुम्बिनी प्रदेश सरकारको लगानीमा निर्माण भएका संरचना प्रयोगविहीन भएका छन् ।",
      "longContent": "तम्घास समाचारदातातम्घास, माघ २५ गते । गुल्मीमा लुम्बिनी प्रदेश सरकारको लगानीमा निर्माण भएका संरचना प्रयोगविहीन भएका छन् । सदरमुकाम तम्घासमा रहेको रेसुङ्गा नगरपालिका र लुम्बिनी प्रदेशको ५०/५० प्रतिशत साझेदारीमा ५५ लाख रुपियाँको लागतमा निर्माण भएको थ्रिडी पार्क प्रयोगविहीन अवस्थामा छ । सो पार्कमा रेसुङ्गा नगरपालिकाले पटक पटक गरी १० लाख रुपियाँभन्दा बढी रकम मर्मतमा खर्च गरिसकेको छ तथापि सो पार्क बेवारिसे जस्तै भएको छ । जिल्ला प्रशासनअगाडि रहेको पहिलेको लाकुरी मञ्चको नामनिसानै सकेर बनाइएको पार्क प्रयोगविहीन हुँदा पहिलेकै लाकुरी मञ्चकै रूपमा अगाडि बढाउनुपर्नेमा कतिपयले जोड दिँदै आएका छन् ।धार्मिक तथा पर्यटकीय क्षेत्र अर्जुन क्षेत्रमा लुम्बिनी प्रदेश सरकार उद्योग, वन तथा वातावरण मन्त्रालयको १४ लाख ४० हजार रुपियाँ र उपभोक्ता समितिका तर्फबाट एक लाख ४४ हजार गरी १५ लाख ८४ हजार रुपियाँको लागतमा सेल्फी टावर निर्माण गरिए पनि अहिले प्रयोगविहीन बनेको छ  । त्यसै गरी सदरमुकाम तम्घासकै उनायचौरमा १३ लाख ३८ हजार ९११ रुपियाँमा निर्माण भएको ट्री हाउस पनि अहिले प्रयोगविहीन अवस्थामा छ । उक्त हाउसको २०७६ सालमा तत्कालीन उद्योग, वन तथा प्रर्यटनमन्त्री लीला गिरीले उद्घाटन गर्नुभएको थियो । अहिले उक्त संरचना प्रयोगविहीन अवस्थामै रहेको छ ।दीर्घकालीन रूपमा योजना नबनाई सस्तो लोकपिय्रताका लागि बनाइएका संरचना अहिले प्रयोगविहीन अवस्थामा रहेका हुन् । प्रयोगविहीन भएका संरचना सञ्चालनमा ल्याउनका लागि सरोकारवाला निकायले कुनै ध्यान नदिएको गुनासो स्थानीय बासिन्दाको छ । नागरिक समाज गुल्मीका अध्यक्ष पदम पाण्डेले राज्यको रकम खर्चेर बनेका संरचना संरक्षण र सञ्चालनमा ल्याउनुपर्नेमा जोड दिनुभयो । जे उद्देश्यका साथ निर्माण भएको हो सोही अनुसार नै सञ्चालनमा ल्याउनुपर्ने उहाँको भनाइ छ । दीर्घकालीन रूपमा योजना नबनाई सस्तो लोकप्रियताका लागि बनाएका संरचना अहिले गलपासो जस्तै भएको उहाँको तर्क छ ।रेसुङ्गा नगरपालिका–७ का वडाध्यक्ष तथा नगरका प्रवक्ता रामजी पन्थीले प्रयोगविहीन संरचना सञ्चालनका लागि प्रदेश सरकारसँग रकम माग गरिएको बताउनुभयो । प्रदेश सरकारसँग रकम माग गरिएको बताउँदै प्रदेशबाट रकम नआए पनि नगरको बजेटबाटै भए पनि संरचनालाई सञ्चालनमा ल्याएरै छाड्ने उहाँको दाबी छ ।",
      "link": "https://gorkhapatraonline.com/news/142182",
      "image": "https://gorkhapatraonline.com/storage/media/250760/conversions/three-d-parka-new-(1)-original-thumb.jpg"
    },
    {
      "slug": "142175",
      "title": "यस्तो छ आजको तरकारी र फलफूलको थोक मूल्य",
      "timestamp": 1738886400000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  माघ २५ गते ।  कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ६०, गोलभेँडा सानो (तराई) प्रतिकेजी रु २५, आलु रातो प्रतिकेजी रु ३६, आलु रातो (भारतीय) प्रतिकेजी रु ३४, प्याज सुकेको (भारतीय) प्रतिकेजी रु ६५, गाजर (लोकल) प्रतिकेजी रु ४०, गाजर (तराई) प्रतिकेजी रु २५, बन्दा (लोकल) प्रतिकेजी रु २०, बन्दा (तराई) प्रतिकेजी रु १५, बन्दा (नरिवल) प्रतिकेजी रु १५, काउली स्थानीय प्रतिकेजी रु १५, स्थानीय काउली (ज्यापु) प्रतिकेजी रु १८, काउली (तराई) प्रतिकेजी रु १५, मूला रातो प्रतिकेजी रु ३०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ५०, घिउ सिमी (लोकल) प्रतिकेजी रु ६०, घिउ सिमी (हाइब्रिड) प्रतिकेजी रु ६०, घिउ सिमी (राजमा) प्रतिकेजी रु ८०, टाटे सिमी प्रतिकेजी रु ५०, तिते करेला प्रतिकेजी रु ११०, लौका प्रतिकेजी रु ५०, फर्सी पाकेको प्रतिकेजी रु ५०, सलगम प्रतिकेजी रु ८०, भिण्डी प्रतिकेजी रु १००, बरेला  प्रतिकेजी रु ५०, पिँडालु प्रतिकेजी रु ९०, स्कूस प्रतिकेजी रु ४०, रायो साग प्रतिकेजी रु १५, पालुङ्गो साग प्रतिकेजी ४५, चमसुरको साग रु ४५, तोरीको साग प्रतिकेजी रु २५, मेथीको साग प्रतिकेजी रु ४५, प्याज हरियो प्रतिकेजी रु ४०, बकुला प्रतिकेजी रु ७०, तरुल प्रतिकेजी रु ९०, च्याउ (कन्य) प्रतिकेजी रु १००, च्याउ (डल्ले) प्रतिकेजी रु ३५० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ६०, रातो बन्दा प्रतिकेजी रु७०, सजिवन प्रतिकेजी रु २५०, जिरीको साग प्रतिकेजी रु ७५, ग्याठ कोबी प्रतिकेजी रु ८०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ७०, गान्टे मूला प्रतिकेजी रु ७०, इमली प्रतिकेजी रु १६०, तामा प्रतिकेजी रु ९०, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १५०, अनार प्रतिकेजी रु ३५०, अङ्गुर (हरियो) प्रतिकेजी रु २५०, अङ्गुर (कालो) प्रतिकेजी रु ३५०, सुन्तला (नेपाली) प्रतिकेजी रु १६०, सुन्तला (भारतीय) प्रतिकेजी रु १००, तरबुजा हरियो प्रतिकेजी रु ६०, जुनार प्रतिकेजी रु ११०, भुइँकटर प्रतिकोटा रु २००, काँक्रो (लोकल) प्रतिकेजी रु १६०, काक्रो (हाइब्रिड) प्रतिकेजी रु ५०, रुखकटहर प्रतिकेजी रु ९०, निबुवा प्रतिकेजी रु ५०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ६०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु ३००, अमला प्रतिकेजी रु ७० निर्धारण गरिएको छ ।यसैगरी, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ७०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ६०, लसुन हरियो प्रतिकेजी रु ९०, हरियो धनिया प्रतिकेजी रु ४५, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ ।  रासस",
      "link": "https://gorkhapatraonline.com/news/142175",
      "image": "https://gorkhapatraonline.com/storage/media/250665/conversions/adrhs-original-thumb.jpg"
    },
    {
      "slug": "142160",
      "title": "राष्ट्रिय गौरवका आयोजनामा २५ दशमलव ७० प्रतिशत खर्च",
      "timestamp": 1738886400000,
      "source": "gp",
      "content": "काठमाडौँ, माघ २५ गते । सरकारले विकास निर्माणमार्फत नागरिकलाई सहज सेवा प्रदान गर्ने, आर्थिक वृद्धि गर्ने लक्ष्यका साथ सुरू गरेका राष्ट्रिय गौरवका आयोजनाको प्रगति सन्तोषजनक नभएको पाइएको छ । सरकारले सबै खालका साधन तथा स्रोत उपलब्ध गराएको भए पनि त्यस्ता आयोजनाको प्रगति अपेक्षित हुन नसकेको पाइएको छ । कूल २७ वटा राष्ट्रिय गौरवका आयोजनामध्ये चालु आर्थिक वर्षमा १९ वटा आयोजनाका लागि जम्मा रू ६६ अर्ब ७५ करोड तीन लाख विनियोजन गरिएको थियो । गत पुस मसान्तसम्मको अवधिमा जम्मा रू १७ अर्ब १५ करोड ३२ लाख खर्च भएको छ । जस अनुसार राष्ट्रिय गौरवका आयोजनाको समीक्षा अवधिमा २५ दशमलव ७० प्रतिशत खर्च भएको छ ।आर्थिक वर्ष २०६८र६९ को सुरूमा १७ वटा राष्ट्रिय गौरवका आयोजना पहिचान गरिएकामा नेपाल सरकारले आवश्यकता र औचित्यताको आधारमा क्रमागत तथा नयाँ आयोजनालाई समेत समावेश गरेको थियो । त्यस्ता आयोजनाको सङ्ख्या विस्तार गरी २७ वटा पुगेकामा सम्पन्न भइसकेका र कार्य प्रारम्भ नभएका बाहेक आर्थिक वर्ष २०८१र८२ सम्म आइपुग्दा १९ आयोजना कार्यान्वयनमा छन् ।आर्थिक वर्ष २०८०र८१ मा राष्ट्रिय गौरवका आयोजनाको लागि रू ६० अर्ब ३८ करोड ७१ लाख खुद बजेट विनियोजन गरिएकामा रू ५४ अर्ब २४ करोड आठ लाख खर्च भई वित्तीय प्रगति ८९ दशमलव ८२ प्रतिशत र भौतिक प्रगति ५७ दशमलव ५० प्रतिशत भएको अर्थमन्त्रालयले जनाएको छ ।",
      "longContent": "काठमाडौँ,  माघ २५ गते । सरकारले विकास निर्माणमार्फत नागरिकलाई सहज सेवा प्रदान गर्ने, आर्थिक वृद्धि गर्ने लक्ष्यका साथ सुरू गरेका राष्ट्रिय गौरवका आयोजनाको प्रगति सन्तोषजनक नभएको पाइएको छ । सरकारले सबै खालका साधन तथा स्रोत उपलब्ध गराएको भए पनि त्यस्ता आयोजनाको प्रगति अपेक्षित हुन नसकेको पाइएको छ । कूल २७ वटा राष्ट्रिय गौरवका आयोजनामध्ये चालु आर्थिक वर्षमा १९ वटा आयोजनाका लागि जम्मा रू ६६ अर्ब ७५ करोड तीन लाख विनियोजन गरिएको थियो । गत पुस मसान्तसम्मको अवधिमा जम्मा रू १७ अर्ब १५ करोड ३२ लाख खर्च भएको छ । जस अनुसार राष्ट्रिय गौरवका आयोजनाको समीक्षा अवधिमा २५ दशमलव ७० प्रतिशत खर्च भएको छ ।आर्थिक वर्ष २०६८र६९ को सुरूमा १७ वटा राष्ट्रिय गौरवका आयोजना पहिचान गरिएकामा नेपाल सरकारले आवश्यकता र औचित्यताको आधारमा क्रमागत तथा नयाँ आयोजनालाई समेत समावेश गरेको थियो । त्यस्ता आयोजनाको सङ्ख्या विस्तार गरी २७ वटा पुगेकामा सम्पन्न भइसकेका र कार्य प्रारम्भ नभएका बाहेक आर्थिक वर्ष २०८१र८२ सम्म आइपुग्दा १९ आयोजना कार्यान्वयनमा छन् ।आर्थिक वर्ष २०८०र८१ मा राष्ट्रिय गौरवका आयोजनाको लागि रू ६० अर्ब ३८ करोड ७१ लाख खुद बजेट विनियोजन गरिएकामा रू ५४ अर्ब २४ करोड आठ लाख खर्च भई वित्तीय प्रगति ८९ दशमलव ८२ प्रतिशत र भौतिक प्रगति ५७ दशमलव ५० प्रतिशत भएको अर्थमन्त्रालयले जनाएको छ ।",
      "link": "https://gorkhapatraonline.com/news/142160",
      "image": "https://gorkhapatraonline.com/storage/media/250648/conversions/artha-mantralaya-original-thumb.jpg"
    },
    {
      "slug": "142159",
      "title": "अपेक्षित सार्वजनिक खर्च नहुने १० कारणहरु यस्ता छन्",
      "timestamp": 1738886400000,
      "source": "gp",
      "content": "सरकारले सार्वजनिक खर्च अपेक्षाकृत रूपमा बढ्न नसक्नुका १० वटा कारण पहिचान गरेको छ । अर्थ मन्त्रालयले बिहिबार सार्वजनिक गरेको चालु आर्थिक वर्षको बजेटको अर्धवार्षिक मूल्याङ्कन प्रतिवेदनमा बजेट तर्जुमा गर्दा पूर्वतयारी पूरा भएका आयोजनामा मात्र विनियोजन हुन नसक्नुलगायतका कारण उल्लेख गरेको हो ।",
      "longContent": "काठमाडौँ, माघ २५  गते । सरकारले सार्वजनिक खर्च अपेक्षाकृत रूपमा बढ्न नसक्नुका १० वटा कारण पहिचान गरेको छ । अर्थ मन्त्रालयले बिहिबार सार्वजनिक गरेको चालु आर्थिक वर्षको बजेटको अर्धवार्षिक मूल्याङ्कन प्रतिवेदनमा बजेट तर्जुमा गर्दा पूर्वतयारी पूरा भएका आयोजनामा मात्र विनियोजन हुन नसक्नुलगायतका कारण उल्लेख गरेको हो । यस्तै, वन क्षेत्रको उपयोग, आयोजना स्थलको जग्गा प्राप्ति, मुआब्जा निर्धारण र वितरण, क्षतिपूर्तिलगायत प्रक्रिया पूरा नभएका आयोजनामा समेत बजेट विनियोजन गर्ने प्रवृत्ति विद्यमान रहेकाले सार्वजनिक खर्चमा अपेक्षित सुधार नभएको स्पष्ट पारिएको छ । आयोजनाको निर्माण गर्ने मोडालिटी, कूल लागत, विस्तृत आयोजना प्रतिवेदन र आयोजनाको आर्थिक, सामाजिक, वित्तीय, प्राविधिक तथा भौगर्भिक पक्षको वस्तुगत विश्लेषण एवम् मूल्याङ्कन गरी बजेट प्रस्ताव गर्न नसकेका कारण बजेट कार्यान्वयन कार्ययोजनाको परिपालना हुन नसक्नुलाई पनि मन्त्रालयले कारणको रूपमा पहिचान गरेको छ । “स्रोत सुनिश्चित भएका आयोजनाहरूमा न्यून बजेट प्रस्ताव गर्ने र प्राप्त बजेट सीमाबाट नयाँ आयोजना प्रस्ताव गरी आयोजनाको सङ्ख्या बढाउँदै जाँदा सिर्जित दायित्व भुक्तानीमा समस्या आउनुका साथै अधुरा आयोजना बढ्न गई समग्र खर्च व्यवस्थापन चुनौतिपूर्ण हुँदै गएको छ,” अर्थ मन्त्रालयले भनेको छ । संविधानको परिकल्पनाअनुसार तीनै तहका सरकारका बीचमा पर्याप्त समन्वय र सहकार्य हुन नसक्दा सामाजिक सुरक्षाका कार्यक्रम, कतिपय अनुदानका कार्यक्रम र विकास आयोजनाहरू समेत दोहोरो पर्न गई खर्चको प्रभावकारिता एवम् स्रोतको समन्यायिक वितरणमा समेत नकारात्मक असर पर्न गएको स्पष्ट पारिएको छ । विकास आयोजनामा आयोजना प्रमुखलगायत कर्मचारीको समयमा पदपूर्ति नहुने, छिटो छिटो सरूवा हुने, निर्माण सामग्रीको निर्वाध उपलब्धता नहुने र श्रमिक व्यवस्थापनसम्बन्धी कार्य समयमै हुन नसक्ने प्रवृत्ति कायमै रहनु पनि कम खर्चको कारक बनेको अर्धवार्षिक समीक्षामा उल्लेख छ । कतिपय निकायको स्वीकृत वार्षिक कार्यक्रम कार्यान्वयनका लागि आवश्यक पर्ने कार्यविधि, निर्देशिका, मापदण्डलगायतका कानूनमा संशोधन वा नयाँ कानून तर्जुमा समयमै हुन नसकेका कारण अर्धवार्षिक अवधिसम्म पनि खर्चको आधार नै तय नहुने अवस्था रहेको मन्त्रालयको ठहर छ ।  वैदेशिक स्रोतमा सञ्चालित आयोजनामा सरकारको तर्फबाट व्यहोरिने समपूरक कोषको रकम न्यून प्रस्ताव हुने गरेको र वैदेशिक सहायताबाट सञ्चालित कतिपय आयोजनामा विकास साझेदारले निर्धारण गरेको खरिद प्रक्रिया र लेखाङ्कनसम्बन्धी व्यवस्था पालना नहुँदा तोकिएको शर्त पूरा नभई समयमै शोधभर्ना प्राप्त हुन नसकेको मन्त्रालयले जनाएको छ । कतिपय नयाँ आयोजना तथा कार्यक्रमका लागि अवण्डामा राखेको रकम समयमा बाँडफाँट हुन नसक्दा आयोजना कार्यान्वयनमा ढिलाई हुने गरेको छ । राष्ट्रिय विकास समस्या समाधान समिति र मन्त्रालयगत विकास समस्या समाधान समितिबाट पहिचान भएका समस्या समाधानका लागि प्रस्तावित सुझाव कार्यान्वयन हुन नसक्दा सोही समस्या दोहोरिएको समीक्षामा स्पष्ट पारिएको छ ।",
      "link": "https://gorkhapatraonline.com/news/142159",
      "image": "https://gorkhapatraonline.com/storage/media/250647/conversions/artha-mantralaya-original-thumb.jpg"
    },
    {
      "slug": "142155",
      "title": "जगतबहादुरको निवृत्त जीवन सुन्तला खेतीमा",
      "timestamp": 1738886400000,
      "source": "gp",
      "content": "म्याग्दीको सदरमुकाम बेनी बजारसँगै रहेको पर्वतको जलजला गाउँपालिका–१ बाँसखर्कको बजारमारेका जगतबहादुर खत्रीलाई चार दशकअघि सुन्तला खेती शुरू गर्दा परिवारका सदस्य र छिमेकीले भोकै बस्नुपर्ला भनेर डर देखाएका थिए ।",
      "longContent": "म्याग्दी,  माघ २५ गते । म्याग्दीको सदरमुकाम बेनी बजारसँगै रहेको पर्वतको जलजला गाउँपालिका–१ बाँसखर्कको बजारमारेका जगतबहादुर खत्रीलाई चार दशकअघि सुन्तला खेती शुरू गर्दा परिवारका सदस्य र छिमेकीले भोकै बस्नुपर्ला भनेर डर देखाएका थिए । “सुन्तला मात्रै लगाएपछि अन्न खान पाइँदैन भनेर गाली पनि खाएँ, डर लाग्यो,” खत्री भन्नुहुन्छ, “यो वर्ष मात्रै रू ४० लाखको सुन्तला बेचिसके । सबै बगैचाको बिक्री गर्दा रू ४५ लाख पुग्ने अनुमान छ ।” खत्रीको ३६ रोपनी क्षेत्रफलमा फैलिएको जग्गामा एक हजार पाँच सय ९३ बोट सुन्तलाका बिरूवा छन् । यस वर्ष चार सय ८० बिरूवाले ३४ हजार किलोग्राम सुन्तला उत्पादन दिएका छन् ।सबै बोटमा फल लाग्दा वार्षिक रू एक करोड बढीको सुन्तला बिक्री हुने उहाँ बताउनुहुन्छ । प्रतिकिलो रू एक सय २० का दरले बगैचाबाटै काठमाडौँका व्यापारीले सुन्तला किनेर लगेका छन् । यतीबेला खत्रीलाई सुन्तला टिपेर बजार पठाउने चटारो छ । बाबुबाजेले देखाएको बाटोले सेवानिवृत्त शिक्षक खत्रीको परिवारमा परिवर्तन ल्याएको हो । विसं १९९७ सालमा खत्रीका हजुरबाले बाँसखर्कमा पाँच वटा सुन्तलाका बिरूवा रोप्नुभएको थियो । त्यतिबेला निकै मिठो भएकाले धेरैले मागेर खान्थे । बाबु मीनबहादुर खत्रीले विसं २०३३ मा बारीमा २५ वटा बिरूवा थप्नुभयो । त्यसले पाँच वर्षमै राम्रो उत्पादन दियो । सुन्तलाले गाउँघरमै बजार पायो । सजिलै बिक्री भएपछि नगद हात पारेर घरव्यवहार चलाउन सजिलो भयो । विदेश जानु नपर्ने, सहर झर्न पनि नपर्ने गरी खत्री परिवारले गाउँमा सुन्तलाबाटै लाखौँ कमाइ गरिरहेका छन् । खत्रीले हरेक वर्ष बिरूवा थप्दै जानुभएको छ । पहिला कोदो, मकै र धान खेती गर्ने सबै बारीमा सुन्तलाका बोट मात्र छन् । घर र आँगनबाहेक सबै खेतबारीमा सुन्तला हुर्केका छन् । नजिकैको खरबारीसमेत भरिएको छ । पैतीस वर्ष शिक्षक रहँदा खत्रीले गाउँमै बसेर सुन्तलामा लगानी गर्नुभएको थियो । निवृत्त जीवन पनि उहाँले सुन्तला खेतीमै लगाउनुभएको छ । चार छोरी विवाह गरेर घर गए । स्नातक पढेका छोरा राजन, बुहारी सहित खत्रीका सबै परिवार सुन्तला खेतीमा तल्लीन छन् । खत्री मात्र नभएर बाँसखर्कका धेरै कृषकले सुन्तला खेतीलाई मुख्य आम्दानीको स्रोत बनाएका छन् । बीस रोपनीमा नौ सय ५० बोट सुन्तला लगाएका बाँसखर्कका शान्तबहादुर छिन्तेलले रू २३ लाख र आठ सय बोटको बगैँचा भएका हेमकुमार अर्मजाले रू ३० लाखको सुन्तला बिक्री भएको बताउनुभयो । समुन्द्र सतहदेखि एक हजार एक सयदेखि एक हजार नौ सय मिटर उचाईमा रहेको बाँसखर्कका दुई सय ३९ मध्य दुई सय घरपरिवारले सुन्तला खेती गरेका छन् । एक वटा परिवारले वार्षिक कम्तीमा रू पाँच लाखको सुन्तला बेच्छन् । बाँसखर्कको एक हजार पाँच सय रोपनी जग्गामा सुन्तला खेती भएको वडा अध्यक्ष जगबहादुर रोकाले बताउनुभयो । छब्बीस हजार सात सय छ वटा बोटमा यस वर्ष रू १८ करोड ४४ लाख मूल्य बराबरको सुन्तला फलेको उहाँले बताउनुभयो । बाँसखर्कमा ५१ हजार एक सय ५१ सुन्तलाका बोट छन् । चौबीस हजार चार सय ४५ बोट सुन्तलाका बोटमा फल लाग्न बाँकी छ । देशका अन्य ठाउँको बगैचा रित्तिएपछि व्यापारीहरूले बाँसखर्कको सुन्तला किनेर लैजान्छन् । पोखरा, काठमाडौँ र चितवनका ठूला व्यापारी बाँसखर्कमा सुन्तला किन्न आउँछन् । बेनी देखि बगरफाँट हुँदै बाँसखर्क जोड्ने सडक स्तरोन्नति, सिचाइँको नियमित र व्यवस्थित सुविधा हुने हो भने थप सुन्तला खेती विस्तार गरेर आम्दानी वृद्धि गर्न सकिने बाँसखर्कका कृषकले बताएका छन् ।",
      "link": "https://gorkhapatraonline.com/news/142155",
      "image": "https://gorkhapatraonline.com/storage/media/250643/conversions/adsf-original-thumb.jpg"
    },
    {
      "slug": "142153",
      "title": "अमेरिकी डलर भाउ बढ्यो  बिक्रीदर १४० रूपैयाँ ४३ पैसा",
      "timestamp": 1738886400000,
      "source": "gp",
      "content": "काठमाडौँ, माघ २५ गते । नेपाल राष्ट्र बैङ्कले शुक्रबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अघिल्लो दिनको तुलनामा अमेरिकी डलरको मूल्यमा पुनः वृद्धि भएको छ । आज अमेरिकी डलर एकको खरिददर १३९ रूपैयाँ ८३ पैसा र बिक्रीदर १४० रूपैयाँ ४३ पैसा कायम भएको छ । युरोपियन युरो एकको खरिदर १४४ रूपैयाँ ९६ पैसा र बिक्रीदर १४५ रूपैयाँ ५८ पैसा तोकिएको छ । यस्तै, युके पाउन्ड स्ट्रलिङ एकको खरिददर १७३ रूपैयाँ ७८ पैसा र बिक्रीदर १७४ रूपैयाँ ५३ पैसा, स्विस फ्र्याङ्क एकको खरिददर १५४ रूपैयाँ ४९ पैसा र बिक्रीदर १५५ रूपैयाँ १५ पैसा कायम गरिएको छ । अष्ट्रेलियन डलर एकको खरिददर ८७ रूपैयाँ ६४ पैसा र बिक्रीदर ८८ रूपैयाँ ०१ पैसा, क्यानेडियन डलर एकको खरिददर ९७ रूपैयाँ ४४ पैसा र बिक्रीदर ९७ रूपैयाँ ८६ पैसा, सिङ्गापुर डलर एकको खरिददर १०३ रूपैयाँ ३६ पैसा र बिक्रीदर १०३ रूपैयाँ ८० पैसा निर्धारण गरिएको छ । जापानी येन १० को खरिददर नौ रूपैयाँ १७ पैसा र बिक्रीदर नौ रूपैयाँ २१ पैसा, चिनियाँ युआन एकको खरिददर १९ रूपैयाँ १८ पैसा र बिक्रीदर १९ रूपैयाँ २६ पैसा, साउदी अरेबियन रियाल एकको खरिददर ३७ रूपैयाँ २८ पैसा र बिक्रीदर ३७ रूपैयाँ ४४ पैसा, कतारी रियाल एकको खरिददर ३८ रूपैयाँ ३५ पैसा र बिक्रीदर ३८ रूपैयाँ २३ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रूपैयाँ १४ पैसा र बिक्रीदर चार रूपैयाँ १६ पैसा, युएई दिराम एकको खरिददर ३८ रूपैयाँ ०७ पैसा र बिक्रीदर ३८ रूपैयाँ २३ पैसा, मलेसियन रिङ्गेट एकको खरिददर ३१ रूपैयाँ ५३ पैसा र बिक्री दर ३१ रूपैयाँ ६६ पैसा, साउथ कोरियन वन १०० को खरिददर नौ रूपैयाँ ६५ पैसा र बिक्रीदर नौ रूपैयाँ ६९ पैसा, स्विडिस क्रोनर एकको खरिददर १२ रूपैयाँ ८१ पैसा र बिक्रीदर १२ रूपैयाँ ८६ पैसा र डेनिस क्रोनर एकको खरिददर १९ रूपैयाँ ४३ पैसा र बिक्री दर १९ रूपैयाँ ५२ पैसा तोकिएको छ । राष्ट्र बैङ्कले हङकङ डलर एकको खरिददर १७ रूपैयाँ ९६ पैसा र बिक्रीदर १८ रूपैयाँ ०४ पैसा, कुवेती दिनार एकको खरिददर ४५३ रूपैयाँ १२ पैसा र बिक्रीदर ४५५ रूपैयाँ ०६ पैसा, बहराइन दिनार एकको खरिददर ३७० रूपैयाँ ९० पैसा र बिक्रीदर ३७२ रूपैयाँ ४९ पैसा र ओमनी रियाल एकको खरिददर ३६३ रूपैयाँ १८ पैसा र बिक्रीदर ३६४ रूपैयाँ ७४ पैसा निर्धारण भएको छ । यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने जनाइएको छ ।",
      "longContent": "काठमाडौँ, माघ २५ गते । नेपाल राष्ट्र बैङ्कले शुक्रबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अघिल्लो दिनको तुलनामा अमेरिकी डलरको मूल्यमा पुनः वृद्धि भएको छ ।  आज अमेरिकी डलर एकको खरिददर १३९ रूपैयाँ ८३  पैसा र बिक्रीदर १४० रूपैयाँ ४३ पैसा कायम भएको छ । युरोपियन युरो एकको खरिदर १४४ रूपैयाँ ९६ पैसा र बिक्रीदर १४५ रूपैयाँ ५८ पैसा तोकिएको छ । यस्तै, युके पाउन्ड स्ट्रलिङ एकको खरिददर १७३ रूपैयाँ ७८ पैसा र बिक्रीदर १७४ रूपैयाँ ५३ पैसा, स्विस फ्र्याङ्क एकको खरिददर १५४ रूपैयाँ ४९ पैसा र बिक्रीदर १५५ रूपैयाँ १५ पैसा कायम गरिएको छ । अष्ट्रेलियन डलर एकको खरिददर ८७ रूपैयाँ ६४ पैसा र बिक्रीदर ८८ रूपैयाँ ०१ पैसा, क्यानेडियन डलर एकको खरिददर ९७ रूपैयाँ ४४ पैसा र बिक्रीदर ९७ रूपैयाँ ८६ पैसा, सिङ्गापुर डलर एकको खरिददर १०३ रूपैयाँ ३६ पैसा र बिक्रीदर १०३ रूपैयाँ ८० पैसा निर्धारण गरिएको छ । जापानी येन १० को खरिददर नौ रूपैयाँ १७ पैसा र बिक्रीदर नौ रूपैयाँ २१ पैसा, चिनियाँ युआन एकको खरिददर १९ रूपैयाँ १८ पैसा र बिक्रीदर १९ रूपैयाँ २६ पैसा, साउदी अरेबियन रियाल एकको खरिददर ३७ रूपैयाँ २८ पैसा र बिक्रीदर ३७ रूपैयाँ ४४ पैसा, कतारी रियाल एकको खरिददर ३८ रूपैयाँ ३५ पैसा र बिक्रीदर ३८ रूपैयाँ २३ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रूपैयाँ १४ पैसा र बिक्रीदर चार रूपैयाँ १६ पैसा, युएई दिराम एकको खरिददर ३८ रूपैयाँ ०७ पैसा र बिक्रीदर ३८ रूपैयाँ २३ पैसा, मलेसियन रिङ्गेट एकको खरिददर ३१ रूपैयाँ ५३ पैसा र बिक्री दर ३१ रूपैयाँ ६६ पैसा, साउथ कोरियन वन १०० को खरिददर नौ रूपैयाँ ६५ पैसा र बिक्रीदर नौ रूपैयाँ ६९ पैसा, स्विडिस क्रोनर एकको खरिददर १२ रूपैयाँ ८१ पैसा र बिक्रीदर १२ रूपैयाँ ८६ पैसा र डेनिस क्रोनर एकको खरिददर १९ रूपैयाँ ४३ पैसा र बिक्री दर १९ रूपैयाँ ५२ पैसा तोकिएको छ । राष्ट्र बैङ्कले हङकङ डलर एकको खरिददर १७ रूपैयाँ ९६ पैसा र बिक्रीदर १८ रूपैयाँ ०४ पैसा, कुवेती दिनार एकको खरिददर ४५३ रूपैयाँ १२ पैसा र बिक्रीदर ४५५ रूपैयाँ ०६ पैसा, बहराइन दिनार एकको खरिददर ३७० रूपैयाँ ९० पैसा र बिक्रीदर ३७२ रूपैयाँ ४९ पैसा र ओमनी रियाल एकको खरिददर ३६३ रूपैयाँ १८ पैसा र बिक्रीदर ३६४ रूपैयाँ ७४ पैसा निर्धारण भएको छ । यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको  छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/142153",
      "image": "https://gorkhapatraonline.com/storage/media/250641/conversions/money-exchange-original-thumb.jpg"
    },
    {
      "slug": "142150",
      "title": "मेलुङमा व्यावसायिक गाईपालन",
      "timestamp": 1738886400000,
      "source": "gp",
      "content": "दोलखाको मेलुङ गाउँपालिकाका कृषक व्यावसायिक गाईपालनतर्फ आकर्षित भएका छन् ।",
      "longContent": "चरीकोट समाचारदाता                                                                      चरीकोट, माघ २५ गते । दोलखाको मेलुङ गाउँपालिकाका कृषक व्यावसायिक गाईपालनतर्फ आकर्षित भएका छन् । गाउँपालिकाले कृषकलाई व्यावसायिक बनाउन कृषि र पशुपालनमा विभिन्न सहयोग तथा अनुदानका कार्यक्रम ल्याएसँगै कृषक व्यावसायिक गाईपालनतर्फ आकर्षित भएका हुन् । गाउँपालिकाले कृषकलाई गाईपालनमा व्यावसायिक बनाउने उद्देश्यले उन्नत जातको गाईपालनलाई प्राथमिकता दिँदै आएको छ । उन्नत जातको जर्सीगाईपालनकै कारण यहाँका कृषकको आर्थिक अवस्था र जीवनशैलीमा सुधार भएको गाउँपालिकाले जनाएको छ ।गाउँपालिकाले यस आर्थिक वर्षमा पशु, कृषि क्षेत्रको विकासका लागि एक करोड ५० लाख बजेट विनियोजन गरिएको मेलुङ गाउँपालिकाका अध्यक्ष हिराकुमार तामाङले जानकारी दिनुभयो । मेलुङ गाउँपालिका कृषि, फलफूल र पशुपालनका लागि उपयुक्त स्थान रहेको अध्यक्ष तामाङले बताउनुभयो ।मेलुङ–२ का कृषक रामहरि अधिकारीले जर्सीगाईले राम्रो मात्रामा दुध उत्पादन गर्ने भएकाले यसको माग उच्च रहेको बताउनुभयो । जर्सीगाईले अहिले प्रतिदिन १९ लिटरसम्म दुध दिन थालेको अधिकारीले बताउनुभयो । यसको दुध गुणस्तरीय हुने र नजिकै दुग्ध सङ्कलन केन्द्र भएकाले यो व्यवसाय लाभदायक बनेको उहाँको भनाइ छ । बर्सौंदेखि भैँसी पाल्दै आएका उहाँले भैँसीले दैनिक सात लिटरसम्म दुध दिने गरेको बताउनुभयो । त्यस्तै अर्का किसान मेलुङ–२, ठुलीबेँसीका वीरबहादुर तामाङले बर्सौंदेखि गाईपालन गर्दै आउनुभएको छ । उहाँले सो ठाउँमा गाईपालन गरेको सात वर्ष बितिसकेको छ । उहाँको गोठमा अहिले छ वटा दुध दिने गाई छन् । यस वर्ष गाउँपालिकाले जर्सीगाई खरिदमा ५० हजारसम्म अनुदान दिने भएपछि उहाँले गाई थप गर्नुभएको छ । गाउँभरिका किसानलाई पायक पर्ने गरी ढलेबर, कल्लेरी, उपल्लोगाउँमा दुध सङ्कलन केन्द्र राखिएको वडा नम्बर २ का वडाध्यक्ष रामकृष्ण भण्डारीले जानकारी दिनुभयो । वडामा ‘एक घर एक गाई’ अभियान सञ्चालन गरी दुधमा आत्मनिर्भर बनाउने लक्ष्य राखेको वडाध्यक्ष भण्डारीले बताउनुभयो । अहिले यस वडामा मात्र ३४ वटा गाई पुर्‍याउन १७ लाख बजेट विनियोजन गरिएको छ । पालिकाकै पहलमा गाउँपालिकामा अहिलेसम्म ३४ घरपरिवारलाई गाई वितरण गरिएको छ । यस अभियानमा हेफर परियोजनाले कृषकलाई प्राविधिक सहयोग, तालिम, समूह निर्माण र परामर्श सेवा दिँदै आएको छ । गाउँपालिकाले अनुदानको व्यवस्था गरेपछि सोही वडाका जितबहादुर न्यौपानेले थप गाई ल्याउनुभएको छ । गाउँपालिकाले कृषकलाई पायक पर्ने गरी दुध सङ्कलन केन्द्र राखिएकाले सहज बनाएको छ । सङ्कलन केन्द्रमा दुध पुर्‍याउन यातायातको सुविधा रहेको र समयमै रकम भुक्तानी हुने हुँदा कृषक थप प्रोत्साहित भएको गाउँपालिकाले जनाएको छ ।गाउँपालिकाले गाईपालनमा प्रोत्साहन गर्न अनुदान कार्यक्रम सञ्चालन गर्नुका साथै गाई किन्न र घाँस उत्पादन गर्न आर्थिक सहयोग प्रदान गर्दै आएको छ । यसले कृषकलाई आर्थिक रूपमा सक्षम बनाउँदै गाईपालनलाई अझ व्यावसायिक बनाउन मद्दत पुगेको पालिकाकी उपाध्यक्ष गायत्री आचार्यले बताउनुभयो । गाउँपालिकाले गाईपालनमा आर्थिक प्राविधिक सहयोग गरेकै कारण कृषकले गाईपालनसँगै घाँस खेतीलाई पनि प्राथमिकता दिएको आचार्यले बताउनुभयो । कृषकले घरछेउमा नेपियर, डँडेलो जस्ता उन्नत घाँस लगाएका छन् । यसले गाईको पोषण आवश्यकतामा टेवा पुर्‍याएको छ र दुध उत्पादन बढाएको छ ।",
      "link": "https://gorkhapatraonline.com/news/142150",
      "image": "https://gorkhapatraonline.com/storage/media/250638/conversions/cow2-original-thumb.jpg"
    },
    {
      "slug": "142148",
      "title": "कैफियत गर्ने रेस्टुरेन्टलाई दुई लाख जरिबाना",
      "timestamp": 1738886400000,
      "source": "gp",
      "content": "वाणिज्य, आपूर्ति तथा उपभोक्ता संरक्षण विभागको अनुगमन टोलीले सानेपास्थित फाइभ स्टार रेस्टुरेन्ट एन्ड बारमा अनुगमनका क्रममा कैफियत भेटिएपछि दुई लाख रुपियाँ जरिबाना गरेको छ ।",
      "longContent": "गोरखापत्र समाचारदाता काठमाडौँ, माघ २५ गते । वाणिज्य, आपूर्ति तथा उपभोक्ता संरक्षण विभागको अनुगमन टोलीले सानेपास्थित फाइभ स्टार रेस्टुरेन्ट एन्ड बारमा अनुगमनका क्रममा कैफियत भेटिएपछि दुई लाख रुपियाँ जरिबाना गरेको छ । उक्त रेस्टुरेन्ट एन्ड बारविरुद्ध हेलो सरकारमा परेको उजुरीका आधारमा विभागको अनुगमन टोली बिहीबार अनुगमन गरेको थियो । अनुगमनमा बोतल वाटरको बढी मूल्य लिएको र म्याद नाघेका खानेकुरा बिक्री गरेको भेटेपछि सो बराबरको रकम जरिबाना गरेको हो ।ठुलो परिणाममा म्याद नाघेका मासुका परिकार, पेय पदार्थ, बेकरी पदार्थलगायत नष्ट गरिएको विभागका अनुगमन निर्देशक डिकबहादुर कार्कीले बताउनुभयो । उक्त रेस्टुरेन्टलाई उपभोक्ता संरक्षण ऐनमा भएको व्यवस्था अनुसार विभागको अनुगमन अधिकृत नेतृत्वको टोलीले उक्त रेस्टुरेन्टलाई ‘अन दर स्पोर्ट’ जरिबाना तिराएको पनि उहाँले जानकारी दिनुभयो । विभागको अनुगमन टोलीले टोखास्थित होटेल एन्ड रेस्टुरेन्ट दर्ता नवीकरण नगरेको भेटिएपछि १५ हजार रुपियाँ जरिबाना गरेको छ । उक्त होटेलको दर्ता नवीकरण नगरेको र होटेलका लागि खरिद गरिने सामानको बिलबीजक व्यवस्थित नगरेको पाइएपछि अर्को पटक यसप्रकारको समस्या नदोहोर्‍याउने सर्तसहित सो बराबरको रकम जरिबाना गरेको विभागले जनाएको छ । टोखामा अनुगमनका क्रममा जुत्ताचप्पल पसल र अर्को रेडिमेड कपडा पसलको अनुगमन गरेर व्यवसाय दर्ताको कागजातसहित तीन दिनभित्र विभागमा उपस्थिति हुन निर्देशन दिएको छ ।",
      "link": "https://gorkhapatraonline.com/news/142148",
      "image": "https://gorkhapatraonline.com/storage/media/250636/conversions/dc-original-thumb.jpg"
    },
    {
      "slug": "142147",
      "title": "दस हजार उद्योगमा एकतिस खर्ब लगानी",
      "timestamp": 1738886400000,
      "source": "gp",
      "content": "मुलुकमा दर्ता भएका झन्डै १० हजार उद्योगमा ३१ खर्ब रुपियाँभन्दा बढी लगानी प्रस्ताव आएको छ ।",
      "longContent": "गोरखापत्र समाचारदाताकाठमाडौँ, माघ २५ गते । मुलुकमा दर्ता भएका झन्डै १० हजार उद्योगमा ३१ खर्ब रुपियाँभन्दा बढी लगानी प्रस्ताव आएको छ । उद्योग विभागका अनुसार चालु आर्थिक वर्ष २०८१/८२ को छ महिनामा (साउन–पुस) सम्म नौ हजार ८५७ स्वदेशी उद्योग दर्ता भएका छन् । ती उद्योगमा ३१ खर्ब ४२ अर्ब रुपियाँ लगानी प्रतिबद्धता आएको छ । गत आव २०८०/८१ मा नौ हजार ५१९ उद्योगमा ३० खर्ब ३९ अर्ब रुपियाँ लगानी प्रतिबद्धता आएको थियो । गत आवको तुलनामा चालु आवको छ महिनामा उद्योग दर्तासँगै लगानी प्रतिबद्धता वृद्धि भएको तथ्याङ्कले देखाएको छ । चालु आवको छ महिनामा सबैभन्दा धेरै छ हजार २५८ वटा साना उद्योग दर्ता भएका छन् । लगानीकर्ता सबैभन्दा धेरै साना उद्योग स्थापना र सञ्चालनमा आकर्षित हुँदा साना उद्योग बढी दर्ता भएको तथ्याङ्कले देखाएको छ । नेपाल घरेलु तथा साना उद्योग महासङ्घका अध्यक्ष उमेश सिंहले सरकारले चालु आवको बजेटमार्फत साना उद्योग दर्ता प्रक्रिया सहज गरेकाले पनि दर्ता सङ्ख्या वृद्धि भएको जानकारी दिनुभयो । साना उद्योग दर्ता प्रक्रियामा कम लगानी आवश्यक पर्ने हुँदा लगानीकर्ता बढी आकर्षित देखिएको उहाँको भनाइ छ । महासङ्घका अनुसार मुलुकभर छ लाख ४३ हजार साना तथा मझौला उद्योग दर्ता भई सञ्चालनमा छन् । छ महिनामा मझौला उद्योग दुई हजार १५६ र ठुला उद्योग एक हजार ४४३ दर्ता भएका छन् । उत्पादनमूलक, ऊर्जामूलक, कृषि तथा वन पैदावारमा आधारित, खनिज, पर्यटन क्षेत्रका आधारमा स्वदेशी उद्योग दर्ता हुने गर्छन् । छ महिनामा दर्ता भएका उद्योग सञ्चालन भएपछि सात लाख २२ हजार ७४३ जनाले रोजगारी पाउने प्रस्ताव गरिएको छ । यस्तै छ महिनामा ३५४ परियोजनामा २५ अर्ब ६६ करोड रुपियाँ प्रत्यक्ष विदेशी लगानी प्रतिबद्धता आएको छ । विदेशी लगानीमा सञ्चालित परियोजनाबाट १० हजार २४४ जनालार्ई रोजगारी प्रस्ताव गरिएको छ । पर्यटन, सेवा र सूचना प्रविधिमा आधारित उद्योगमा विदेशी लगानीकर्ता आर्षित देखिएका छन् । यसैबिच छ महिनामा ८९ वटा प्याटेन्ट दर्ता भएका छन् । ३२४ वटा डिजाइन र सबैभन्दा धेरै ६६ हजार ६४९ टे«डमार्क दर्ता भएका छन् । गत आवमा ८८ वटा प्याटेन्ट, ३१४ डिजाइन र ६४ हजार ६१५ वटा ट्रेडमार्क दर्ता भएका थिए ।",
      "link": "https://gorkhapatraonline.com/news/142147",
      "image": "https://gorkhapatraonline.com/storage/media/250635/conversions/Untitled-3-original-thumb.jpg"
    },
    {
      "slug": "142146",
      "title": "दुई वर्षमा पनि फर्किएन विमान",
      "timestamp": 1738886400000,
      "source": "gp",
      "content": "झन्डै ३८ वर्षपछि निर्माण सकिएको कालीकोटको सुनथराली विमानस्थल उद्घाटनमै सीमित छ । २०८० सालमा औपचारिक उद्घाटन भएको सुनथराली विमानस्थल कोटवाडामा त्यसयता एक दिन पनि हवाईजहाज आएको छैन ।",
      "longContent": "प्रेमराज सिम्खडाकालीकोट, माघ २५ गते । झन्डै ३८ वर्षपछि निर्माण सकिएको कालीकोटको सुनथराली विमानस्थल उद्घाटनमै सीमित छ । २०८० सालमा औपचारिक उद्घाटन भएको सुनथराली विमानस्थल कोटवाडामा त्यसयता एक दिन पनि हवाईजहाज आएको छैन । तत्कालीन उपप्रधानमन्त्री तथा रक्षामन्त्री पूर्णबहादुर खड्का र संस्कृति, पर्यटन तथा नागरिक उड्डयनमन्त्री सुदन किराँतीलाई उद्घाटनका लागि लिएर आएको जहाज उहाँहरूलाई नै लिएर फर्कियो तर त्यसपछि सुनथराली कहिल्यै आएन । उद्घाटन भएको विमानस्थलमा हप्तामा दुई दिन उडान गर्ने भनिएको थियो तर उद्घाटनसँगै त्यो योजना रोकियो । विमानस्थल निर्माण हुन पूरै ३७ वर्ष लागेको थियो । निर्माणपछि पनि औपचारिक उद्घाटन गर्न एक वर्ष कुर्न परेको थियो । अब औपचारिक उद्घाटन भएको एक वर्षसम्म हवाईजहाज आउने कुनै सुरसार छैन । विमानस्थल उद्घाटनका लागि पनि सात पटक मिति तय भएको थियो । २०७९ चैत १५, २०८० वैशाख १ र १५, जेठ १५, असार १५, साउन १० र भदौ १३ गरी सात पटक मिति सर्दा पनि उद्घाटन हुन सकेन । आठौँ पटक २०८० फागुन १४ गते औपचारिक उद्घाटन त भयो त्यसको कुनै लाभ स्थानीयलाई भएन । नरहरिनाथ गाउँपालिका–१ स्थित कोटवाडामा रहेको विमानस्थल सञ्चालनका लागि गाउँपालिकाले गरेका सबै प्रयास असफल भएका छन् । गाउँपालिकाका अध्यक्ष नगिन्द्रबहादुर विष्टले विमानमा यात्रु नभएमा विमान कम्पनीलाई अनुदान दिनेलगायत धेरै प्रयास गरे पनि कुनै पनि विमान कम्पनीले उडान गर्न नचाहेको बताउनुभयो । भाडादर निकै चर्को लिने विमान कम्पनीको योजना भएकाले पनि यहाँ विमान सुचारु गराउन नसकिएको अध्यक्ष विष्टको भनाइ छ । सुदूरपश्चिम प्रदेशको धनगढीबाट उडान भर्नेसम्मको सहमति विमान कम्पनीले गरेका थिए तर कार्यन्वयन गर्न भने नसकेको अध्यक्षको भनाइ छ । पुनः गाउँपालिकाकै पहलमा गत महिनादेखि हप्तामा दुई दिन उडान गर्ने भनियो । त्यो मितिमा पनि हवाईजहाज नआएपछि यहाँका नागरिक विमान चढ्ने सपना पूरा नहुने पक्कापक्की छ । विमानस्थलको धावनमार्गको लम्बाइ ६४० मिटर र चौडाइ २० मिटर कालोपत्रे छ । दुवैतर्फबाट जहाज अवतरण गर्न सकिने बनाइएको छ । १४ करोड ९० लाख रुपियाँको लागतमा विमानस्थल कालोपत्रेसमेत गरिएको छ । हालसम्म निर्माणको लागत एक अर्ब रुपियाँभन्दा माथि पुगेको अनुमान गरिएको छ । यति धेरै खर्च गरेर निर्माण सम्पन्न भएको विमानस्थल प्रयोगमा नआउँदा राज्यको लगानी त्यसै खेर गइरहेको छ ।",
      "link": "https://gorkhapatraonline.com/news/142146",
      "image": "https://gorkhapatraonline.com/storage/media/250695/conversions/44333-original-thumb.jpg"
    },
    {
      "slug": "142145",
      "title": "सबै उपभोग्य वस्तु महँगियो",
      "timestamp": 1738886400000,
      "source": "gp",
      "content": "पछिल्लो पटक दैनिक उपभोग्य वस्तुको भाउ महँगिएको छ । एक वर्षका बिचमा भाउ नमहँगिएको उपभोग्य वस्तु नै छैन ।   दैनिक सात/आठ सय रुपियाँले चार जनाको परिवारलाई दुई छाक टार्न गाह्रो भएको अनुभव निर्माण मजदुरका रूपमा काम गर्ने विनीता थापाको छ ।",
      "longContent": "काठमाडौँ, माघ २५ गते । पछिल्लो पटक दैनिक उपभोग्य वस्तुको भाउ महँगिएको छ । एक वर्षका बिचमा भाउ नमहँगिएको उपभोग्य वस्तु नै छैन । दैनिक सात/आठ सय रुपियाँले चार जनाको परिवारलाई दुई छाक टार्न गाह्रो भएको अनुभव निर्माण मजदुरका रूपमा काम गर्ने विनीता थापाको छ । पछिल्लो एक वर्षको बिचमा पारिश्रमिक बढेको छैन तर खानेकुराको भाउ बढेर कहाँ पुग्यो कसरी बाँच्ने ? उहाँले प्रश्न गर्नुभयो । सबैभन्दा सस्तो चामलको भाउ प्रतिकेजी ९५ रुपियाँ पुगेको छ । खानेतेल, गेडागुडी, दाललगायतका भाउ यसै गरी बढेको छ । विनीता त एउटा प्रतिनिधि पात्र मात्रै हुनुहुन्छ । महँगीको मारमा दैनिक काम गरेर कमाएको ज्यालाले परिवार पाल्नुपर्ने र न्यून आय भएका आमउपभोक्ता परेका छन् । नेपाल खुद्रा व्यापार सङ्घका अनुसार गएको एक वर्षका बिचमा सबै जसो उपभोग्य वस्तुको भाउ औसतमा १५ प्रतिशत महँगिएको छ । सङ्घका उपाध्यक्ष नरेश शाही (खड्गी) ले एक वर्षयताका हरेक उपभोग्य वस्तुको मूल्य विश्लेषण गरेर हेर्दा कुनै १० देखि ४० प्रतिशतसम्म महँगिए पनि औसतमा १५ प्रतिशतसँग महँगो भएको पाइएको जानकारी दिनुभयो । सङ्घका अनुसार गत माघमा भुटेको तोरीको तेल प्रतिलिटर ३६० रुपियाँ रहेकोमा यो वर्षको माघमा बढेर प्रतिलिटर चार सय रुपियाँमा कारोबार भएको छ । यस्तै काँचो तोरीको तेल प्रतिलिटर ३१०/३२५ रुपियाँ रहेको छ । भटमास र सनफ्लावर तेल प्रतिलिटर दुई सय रुपियाँ रहेकोमा यस पटक बढेर २४५ रुपियाँमा कारोबार भएको छ । त्यसै गरी गहुँ प्रतिकेजी ६० रुपियाँबाट बढेर ७५ रुपियाँ, चिउरा प्रतिकेजी एक सयदेखि १४५ रुपियाँमा पाइएकोमा यस पटक बढेर प्रतिकेजी १२० रुपियाँदेखि १६० मा किनबेच भइरहेको छ । यस अवधिमा दाल, गेडागुडी, आँटा, मैदालगायतको भाउ १० देखि १५ प्रतिशतसम्म महँगिएको सङ्घका उपाध्यक्ष शाहीको भनाइ छ ।उपभोक्ता अधिकारकर्मी प्रेमलाल महर्जनले महँगी भएका वस्तुका खाद्यपदार्थको मात्रै चर्चा हुने गरेको तर एक वर्षका बिचमा लत्ताकपडा, भाँडाकुँडा, विद्युतीय सामग्रीलगायतका सबै वस्तुको भाउ बढेको बताउनुभयो । उहाँले सरकारसँग बजारमा कुन वस्तुको कति माग हो, कति खपत हुन्छ भन्ने कुनै तथ्याङ्क नभएका कारण बजार केही मुठीभर व्यापारीको नियन्त्रणमा भएकाले उपभोक्ता सधैँ मारमा पर्नुपर्ने अवस्था रहेको बताउनुभयो । नेपाल राष्ट्र बैङ्कले चालु आर्थिक वर्षको छ महिनाको उपभोग्य वस्तुको मूल्यवृद्धि लगातार बढेको तथ्याङ्क सार्वजनिक गरेको छ । मूल्यवृद्धि पुसमा बढेर वार्षिक विन्दुगत उपभोक्ता मुद्रास्फीति ५.४१ प्रतिशत रहेको राष्ट्र बैङ्कले जनाएको छ । अघिल्लो वर्षको सोही महिनामा यस्तो मुद्रास्फीति ५.२६ प्रतिशत थियो । यस अवधिमा खाद्य तथा पेयपदार्थ समूहको मुद्रास्फीति ७.६७ प्रतिशत र गैरखाद्य तथा सेवा समूहको मुद्रास्फीति ४.१९ प्रतिशत रहेको छ । अघिल्लो वर्ष सोही अवधिमा यी समूहको मुद्रास्फीति क्रमशः ५.७५ प्रतिशत र ४.९३ प्रतिशत रहेको थियो । खाद्य तथा पेयपदार्थ समूह अन्तर्गत तरकारी उपसमूहको वार्षिक विन्दुगत उपभोक्ता मूल्य सूचकाङ्क २८.५२ प्रतिशत, घिउ तथा तेलको १०.६७ प्रतिशत, दाल तथा गेडागुडीको ९.४८ प्रतिशत र खाद्य तथा खाद्यजन्य पदार्थको ७.२३ प्रतिशतले बढेको छ भने मरमसला उपसमूहको वार्षिक विन्दुगत उपभोक्ता मूल्य सूचकाङ्क ३.१२ प्रतिशतले घटेको छ ।प्रदेशगत रूपमा समीक्षा महिनामा कोशी प्रदेशको वार्षिक विन्दुगत उपभोक्ता मुद्रास्फीति ६.७३ प्रतिशत, मधेश प्रदेशको ५.९६ प्रतिशत, बागमती प्रदेशको ५.१४ प्रतिशत, गण्डकी प्रदेशको ४.३७ प्रतिशत, लुम्बिनी प्रदेशको ४.८३ प्रतिशत, कर्णाली प्रदेशको ४.६० प्रतिशत र सुदूरपश्चिम प्रदेशको ५.६७ प्रतिशत रहेको छ । काठमाडौँ उपत्यकाको वार्षिक विन्दुगत उपभोक्ता मुद्रास्फीति ५.३ प्रतिशत, तराईको ५.६० प्रतिशत, पहाडको ५.४१ प्रतिशत र हिमालको ५.२७ प्रतिशत रहेको छ ।",
      "link": "https://gorkhapatraonline.com/news/142145",
      "image": "https://gorkhapatraonline.com/storage/media/250633/conversions/5e76da9adb282_123-original-thumb.jpg"
    },
    {
      "slug": "142144",
      "title": "प्रणय दिवसमा खाना महोत्सव हुने",
      "timestamp": 1738886400000,
      "source": "gp",
      "content": "चितवनको पर्यटकीय नगरी सौराहामा दैनिक पाँच हजार पर्यटक भित्र्याउने गरी खाना महोत्सव (फुड फेस्टिभल) को तयारी गरिएको छ ।",
      "longContent": "चितवन समाचारदाताचितवन, माघ २५ गते । चितवनको पर्यटकीय नगरी सौराहामा दैनिक पाँच हजार पर्यटक भित्र्याउने गरी खाना महोत्सव (फुड फेस्टिभल) को तयारी गरिएको छ । माघ २९ देखि सुरु हुने महोत्सवलाई भव्य बनाउन सौराहालाई सिँगारिएको छ । महोत्सवको तयारी गरिएपछि सौराहामा चहलपहलसमेत सुरु भएको छ । रेस्टुरेन्ट एन्ड बार एसोसिएसन नेपाल, सौराहा चितवन (रेबान) सौराहाको आयोजनामा सौराहा फुड फेस्टिभलको १९ औँ संस्करण हुन लागेको हो । सौराहास्थित पर्यटक बसपार्क जाने बाटोको उत्तरतर्फको खाली जग्गामा फागुन ३ सम्म फेस्टिभल सञ्चालन हुने आयोजक रेबान सौराहाले बुधबार पत्रकार सम्मेलनको आयोजना गरी जानकारी गराएको हो ।चितवनको पर्यटन विकासका लागि प्रणय दिवसका अवसर पारेर फेस्टिभल आयोजना गरिएको रेबान सौराहाका अध्यक्ष ध्रुव गिरीले जानकारी दिनुभयो । फेस्टिभलको प्रभावका कारण सौराहामा पर्यटक आगमनमा ४० प्रतिशत पर्यटक वृद्धि हुने उहाँले बताउनुभयो । फेस्टिभलबाट भएको मुनाफा सौराहाको सौन्दर्यीकरणमा लगानी गर्ने आयोजकले जानकारी दिएको छ ।फेस्टिभलमा विभिन्न जातजातिको नाच, खानाका परिकार रहने छ । ९० लाख खर्च हुने अनुमान गरिएको फेस्टिभलमा सौराहा क्षेत्रभित्र कार्यक्रम अवधिभर अनुमानित तीन करोडसम्म कारोबार हुने अपेक्षा गरिएको छ । फेस्टिभल अवलोकनका लागि सौराहामा दैनिक पाँच हजार स्वदेशी तथा विदेशी पर्यटक भित्रिने रेबान सौराहाका महासचिव नवीन नेपालले जानकारी दिनुभयो ।फेस्टिभल अवधिभर सौराहाका व्यवसायीले आवास र खानामा १० प्रतिशत छुट सुविधासमेत सार्वजनिक गरेका छन् । सौराहामा १५० भन्दा बढी पर्यटकीय होटेल र ९० को हाराहारीमा रेस्टुरेन्ट छन् । सफारी पर्यटनको हिसाबले प्रसिद्ध सौराहामा वार्षिक साढे तीन लाख पर्यटक आउने गरेका छन् । सौराहा आएका करिब ८० प्रतिशत पर्यटकले यहाँको सामुदायिक वन र निकुञ्जमा सफारी गर्ने गरेका छन् ।",
      "link": "https://gorkhapatraonline.com/news/142144",
      "image": "https://gorkhapatraonline.com/storage/media/250632/conversions/Saurahako-ratpi-kinar-original-thumb.jpg"
    },
    {
      "slug": "142130",
      "title": "ताप्लेजुङका दुई हाइड्रोपावरको विद्युत एक महिना भित्र राष्ट्रिय प्रसारण लाइनमा",
      "timestamp": 1738800000000,
      "source": "gp",
      "content": "काबेली हाइड्रोपावर कम्पनी लिमिटेडद्वारा उत्पादित २१.९३ मेगावाट क्षमताको काबेली-३  जलविद्युत आयोजना र हिलटन हाइड्रो इनर्जी लिमिटेडद्वारा उत्पादित १२ मेगावाट क्षमताको जलविद्युत आयोजना राष्ट्रिय प्रसारण लाइनमा जोडिने अन्तिम तयारीमा पुगेको हो ।",
      "longContent": "साहारा लिम्बूताप्लेजुङ, माघ २४ गते । ताप्लेजुङका दुई  हाइड्रोपावरबाट उत्पादित ३४ मेगावटको विद्युत करिब एक महिना भित्र केन्द्रीय प्रसारण लाइनमा जोडिने भएको छ ।काबेली हाइड्रोपावर कम्पनी लिमिटेडद्वारा उत्पादित २१.९३ मेगावाट क्षमताको काबेली-३  जलविद्युत आयोजना र हिलटन हाइड्रो इनर्जी लिमिटेडद्वारा उत्पादित १२ मेगावाट क्षमताको जलविद्युत आयोजना राष्ट्रिय प्रसारण लाइनमा जोडिने अन्तिम तयारीमा पुगेको हो ।ताप्लेजुङमा नो केबलकार पक्षधरले गरेको यातायात बन्दको कारण निर्माण कार्य सम्पन्न हुन केही ढिला भएको छ । कम्पनीका जनसम्पर्क अधिकृत मेघनाथ ढुङ्गानाका अनुसार आगामी दिनमा कुनै अवरोध नभए फागुन १५ गतेभित्रमा १२ मेगावटको र फागुन मसान्तमा २१.९३ मेगावाटको विद्युत उत्पादन सुरु गर्ने कार्य अन्तिम चरणमा पुगेको छ ।उत्पादित विद्युत १८.३५ किलोमिटरको दूरीमा रहेको पाँचथरको हिलिहाङ गाउँपालिकामा रहेको नेपाल विद्युत प्राधिकरण अम्मरपुर सबस्टेसनमा जोडिनेछ । उत्पादनका लागि कम्पनीले वि.सं. २०७८ साल मङ्सिरमा अनुमति प्राप्त गरेको थियो । ढुङ्गानाका अनुसार यही खोलाको प्रयोग गरेर स्नोरिभर्स प्रालिले निर्माण गरेको १३.५ मेगावाट क्षमताको सुपर काबेली ‘ए’ खोला जलविद्युत केन्द्रीय प्रसारण लाइनमा जोडिएको छ । प्रालिले गत मंसिर १६ गतेदेखि परीक्षण प्रसारण गरेर पुस ५ बाट व्यापारिक उत्पादन सुरु गरेको हो । तीनवटै जलविद्युत् आयोजना निर्धारित समयभन्दा अघि निर्माण सम्पन्न भएका हुन् । मङ्सिरमा सम्पन्न सुपर काबेली ‘ए’ जलविद्युत् आयोजनाको निर्माण सम्झौता मिति आउँदो चैतसम्मको छ। ताप्लेजुङका विभिन्न क्षेत्रमा आधा दर्जनभन्दा बढी कम्पनीले उत्पादन गरेका करिब एक सय ११ दशमलव ९ मेगावट क्षमताको विद्युत राष्ट्रिय प्रसारण लाइनमा जोडिएको छ । त्यस्तै दर्जनौँ कम्पनी निर्माणधीन अवस्थामा छन् भने त्यत्तिकै कम्पनीले अनुमतिका लागि आवेदन दिएका छन् ।",
      "link": "https://gorkhapatraonline.com/news/142130",
      "image": "https://gorkhapatraonline.com/storage/media/250615/conversions/image-original-thumb.jpg"
    },
    {
      "slug": "142105",
      "title": "नेप्से परिसूचकमा ११ दशमलव ६४ अङ्कको गिरावट",
      "timestamp": 1738800000000,
      "source": "gp",
      "content": "नेपाल स्टक एक्सचेन्ज (नेप्से) परिसूचकमा आज ११ दशमलव ६४ अङ्कको गिरावट देखिएको छ । बिहीबार नेप्से परिसूचक ११ दशमलव ६४ अङ्कले घटेर दुई हजार छ सय ९९ दशमलव ८१ को बिन्दुमा कायम भएको हो ।",
      "longContent": "काठमाडौं, माघ २४ गते । नेपाल स्टक एक्सचेन्ज (नेप्से) परिसूचकमा आज ११ दशमलव ६४ अङ्कको गिरावट देखिएको छ । बिहीबार नेप्से परिसूचक ११ दशमलव ६४ अङ्कले घटेर दुई हजार छ सय ९९ दशमलव ८१ को बिन्दुमा कायम भएको हो ।आज तीन सय १५ कम्पनीको एक करोड ८६ लाख ८० हजार तीन सय ९२ कित्ता शेयर ९२ हजार तीन सय २६ पटक खरिदबिक्री हुँदा नौ अर्ब २४ करोड ७३ लाख ७५ हजार दुई सय ८७  दशमलव २७ को कारोबार भएको छ । आज ७४ कम्पनीको शेयर मूल्य बढ्दा एक सय ६० को घटेको छ भने नौ कम्पनी स्थिर छन् ।फाइनान्स एक दशमलव ५८ प्रतिशतले बढ्दा अन्य सबै परिसूचक घटेका छन् । आज अपर लोहोरे खोला हाइड्रोपावर कम्पनीको शेयर मूल्यमा सकारात्मक सर्किट लागेको छ । त्यस्तै, उपकार लघुवित्त वित्तिय संस्था र कर्पोरेट डेभलपमेन्ट बैंक लिमिटेडको शेयर मूल्यमा नकारात्मक सर्किट लागेको छ । रासस",
      "link": "https://gorkhapatraonline.com/news/142105",
      "image": "https://gorkhapatraonline.com/storage/media/250558/conversions/nepse1-original-thumb.jpg"
    },
    {
      "slug": "142103",
      "title": "ग्लोबल आइएमई बैंक र राष्ट्रिय फोटोपत्रकार समूहबिच क्यामेरा खरिदका लागि सम्झौता",
      "timestamp": 1738800000000,
      "source": "gp",
      "content": "राष्ट्रिय फोटोपत्रकार समूह नेपालमा आबद्ध भएका देशैभरिका सदस्यहरूले ग्लोबल आइएमई बैंक लिमिटेडको सहयोगमा क्यामेरा खरिदका लागि बिना धितो ऋण पाउने भएका छन् ।",
      "longContent": "काठमाडौं, माघ २४ गते । राष्ट्रिय फोटोपत्रकार समूह नेपालमा आबद्ध भएका देशैभरिका सदस्यहरूले ग्लोबल आइएमई बैंक लिमिटेडको सहयोगमा क्यामेरा खरिदका लागि बिना धितो ऋण पाउने भएका छन् । बिहीबार एक कार्यक्रमका बिच बैंकका हेड ट्रान्जेक्सन प्रकाश पौडेल र एनएफपिजेका अध्यक्ष प्रदीपराज वन्तबिच सम्झौता पत्रमा हस्ताक्षर भएको हो । क्यामेरा खरिदका लागि दुई लाखदेखि पाँच लाख रुपियाँसम्म ऋण दिने गरी समझदारी भएको हो ।बैंकले फोटो पत्रकारहरूलाई क्यामेरा खरिद गर्न सजिलो किस्ता योजनामा सुविधा उपलब्ध गराउन लागेको हो । ऋण लिनका लागि आवश्यक कागजातहरू नागरिकता, तलब प्रमाणपत्र र आय कागजात, बैंक स्टेटमेन्ट, फोटो र आवेदन फारम सङ्कलन गरी बैंकलाई एनएफपिजे मार्फत समन्वय र सहजीकरण गरिने छ ।छ महिनादेखि १८ महिनासम्म सरल किस्ताबन्दीमा न्यूरोडस्थित जि एन्ड डी सप्लार्यसबाट फोटोपत्रकारले क्यामेरा खरिद गर्न पाउने भएको हो । क्यामेरा खरिदका लागि बिना धितो शून्य ब्याजदरमा बैंकले फोटोपत्रकारलाई उक्त ऋण उपलब्ध गराउने भएको हो । उक्त हस्ताक्षर कार्यक्रममा बैंकको तर्फबाट रमित कर्मचार्य र एनएपपिजेको तर्फबाट महासचिव घनस्याम श्रेष्ठ रहनुभएको थियो । राष्ट्रिय फोटोपत्रकार समूह केन्द्रीय कार्यालयको आधिकारीक सिफारिसको साथै फोटोपत्रकारहरूको सस्थागत सिफारिसमा क्यामेराका लागि ऋण लिन पाउने छन् ।",
      "link": "https://gorkhapatraonline.com/news/142103",
      "image": "https://gorkhapatraonline.com/storage/media/250555/conversions/41cbdd74-1dec-4b9a-98ed-497374b99c22-original-thumb.jpg"
    },
    {
      "slug": "142014",
      "title": "यस्तो छ आजको तरकारी र फलफूलको थोक मूल्य",
      "timestamp": 1738800000000,
      "source": "gp",
      "content": "कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ ।",
      "longContent": "काठमाडौँ,  माघ २४  गते ।  कालीमाटी फलफूल तरकारी विकास समितिले आजका लागि कृषि उपजहरूको थोक मूल्य निर्धारण गरेको छ । समितिका अनुसार प्रस्तुत तरकारी र फलफूलको अधिकतम थोक मूल्य निर्धारण गरिएको हो । आज गोलभेँडा ठूलो (भारतीय) प्रतिकेजी रु ६०, गोलभेँडा सानो (भारतीय) प्रतिकेजी रु ३०, गोलभेँडा सानो (तराई) प्रतिकेजी रु २०, आलु रातो प्रतिकेजी रु ३६, आलु रातो (भारतीय) प्रतिकेजी रु ३४, प्याज सुकेको (भारतीय) प्रतिकेजी रु ६५, गाजर (लोकल) प्रतिकेजी रु ४०, गाजर (तराई) प्रतिकेजी रु २५, बन्दा (लोकल) प्रतिकेजी रु २०, बन्दा (तराई) प्रतिकेजी रु १२, बन्दा (नरिवल) प्रतिकेजी रु १२, काउली स्थानीय प्रतिकेजी रु १५, स्थानीय काउली (ज्यापु) प्रतिकेजी रु १८, काउली (तराई) प्रतिकेजी रु १५, मूला रातो प्रतिकेजी रु ३०, मूला सेतो (लोकल) प्रतिकेजी रु २०, सेतो मूला (हाइब्रिड) प्रतिकेजी रु ३०, भन्टा लाम्चो प्रतिकेजी रु ३०, भन्टा डल्लो प्रतिकेजी रु ५० कायम भएको छ ।यसैगरी, मटरकोसा प्रतिकेजी रु ५०, घिउ सिमी (लोकल) प्रतिकेजी रु ५०, घिउ सिमी (हाइब्रिड) प्रतिकेजी रु ५०, घिउ सिमी (राजमा) प्रतिकेजी रु ८०, टाटे सिमी प्रतिकेजी रु ४०, तिते करेला प्रतिकेजी रु ११०, लौका प्रतिकेजी रु ५०, फर्सी पाकेको प्रतिकेजी रु ५०, फर्सी हरियो (लाम्चो) प्रतिकेजी रु २०, हरियो फर्सी (डल्लो) प्रतिकेजी रु २०, सलगम प्रतिकेजी रु ८०, भिण्डी प्रतिकेजी रु १००, सखरखण्ड प्रतिकेजी ८०, बरेला  प्रतिकेजी रु ४०, पिँडालु प्रतिकेजी रु ९०, स्कूस प्रतिकेजी रु ४०, रायो साग प्रतिकेजी रु १५, पालुङ्गो साग प्रतिकेजी ४५, चमसुरको साग रु ४५, तोरीको साग प्रतिकेजी रु २५, मेथीको साग प्रतिकेजी रु ४५, प्याज हरियो प्रतिकेजी रु ४०, बकुला प्रतिकेजी रु ७०, तरुल प्रतिकेजी रु ९०, च्याउ (कन्य) प्रतिकेजी रु ९०, च्याउ (डल्ले) प्रतिकेजी रु ३५० निर्धारण गरिएको छ ।ब्रोकाउली प्रतिकेजी रु ३०, चुकुन्दर प्रतिकेजी रु ८०, रातो बन्दा प्रतिकेजी रु ६०, सजिवन प्रतिकेजी रु २५०, जिरीको साग प्रतिकेजी रु ७०, ग्याठ कोबी प्रतिकेजी रु ९०, सेलरी प्रतिकेजी रु ४००, पार्सले प्रतिकेजी रु ८००, सौफको साग प्रतिकेजी रु ८०, गान्टे मूला प्रतिकेजी रु ८०, इमली प्रतिकेजी रु १६०, तामा प्रतिकेजी रु १००, तोफु प्रतिकेजी रु १२०, गुन्द्रुक प्रतिकेजी रु ३०० तोकेकोे छ ।समितिले स्याउ (झोले) प्रतिकेजी रु २६०, स्याउ (फूजी) प्रतिकेजी रु ३००, केरा (दर्जन) रु १५०, कागती प्रतिकेजी रु १५०, अनार प्रतिकेजी रु ३५०, अङ्गुर (हरियो) प्रतिकेजी रु २५०, अङ्गुर (कालो) प्रतिकेजी रु ३५०, सुन्तला (नेपाली) प्रतिकेजी रु १५०, सुन्तला (भारतीय) प्रतिकेजी रु १००, तरबुजा हरियो प्रतिकेजी रु ६०, जुनार प्रतिकेजी रु ११०, भुइँकटर प्रतिकोटा रु २००, काँक्रो (लोकल) प्रतिकेजी रु १४०, काक्रो (हाइब्रिड) प्रतिकेजी रु ५०, रुखकटहर प्रतिकेजी रु १००, निबुवा प्रतिकेजी रु ५०, नासपाती (चाइनिज) प्रतिकेजी रु २५०, मेवा (नेपाली) प्रतिकेजी रु ५०, मेवा (भारतीय) प्रतिकेजी रु १००, अम्बा प्रतिकेजी रु १२०, लप्सी प्रतिकेजी रु ६०, स्ट्रबेरी (भुइऐसेलु) प्रतिकेजी रु ५००, किबी प्रतिकेजी रु २५०, आभोकाडो प्रतिकेजी रु ३००, अमला प्रतिकेजी रु ७० निर्धारण गरिएको छ ।यसैगरी, अदुवा प्रतिकेजी रु १२०, खुर्सानी सुकेको प्रतिकेजी रु ४००, खुर्सानी हरियो प्रतिकेजी रु ८०, खुर्सानी हरियो (बुलेट) प्रतिकेजी रु ९०, खुर्सानी हरियो (माछे) प्रतिकेजी रु ६०, खुर्सानी हरियो (अकबरे) प्रतिकेजी रु ३००, भेडे खुर्सानी प्रतिकेजी रु ६०, लसुन हरियो प्रतिकेजी रु ९०, हरियो धनिया प्रतिकेजी रु ५०, लसुन सुकेको चाइनिज प्रतिकेजी रु ३००, लसुन सुकेको नेपाली प्रतिकेजी रु ३००, छ्यापी सुकेको प्रतिकेजी रु १६०, छ्यापी हरियो प्रतिकेजी रु २५०, ताजा माछा (रहु) प्रतिकेजी रु ३५०, ताजा माछा (बचुवा) प्रतिकेजी रु २६०, ताजा माछा (छडी) प्रतिकेजी रु २६०, ताजा माछा (मुङ्गरी) प्रतिकेजी रु ४५०, रुख टमाटर प्रतिकेजी १५०, राजा च्याउ प्रतिकेजी रु ३०० र सिताके च्याउ प्रतिकेजी रु ८०० तोकेको छ । रासस",
      "link": "https://gorkhapatraonline.com/news/142014",
      "image": "https://gorkhapatraonline.com/storage/media/250364/conversions/adrhs-original-thumb.jpg"
    },
    {
      "slug": "142003",
      "title": "अमेरिकी डलर एकको बिक्रीदर १४० नाघ्यो",
      "timestamp": 1738800000000,
      "source": "gp",
      "content": "काठमाडौँ, माघ २४ गते । नेपाल राष्ट्र बैङ्कले बिहीबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अघिल्लो दिनको तुलनामा अमेरिकी डलर, युरोपियन युरो र युके पाउन्ड स्ट्रलिङलगायत विदेशी मुद्राको मूल्य बढेको छ । आज अमेरिकी डलर एकको खरिददर १३९ रूपैयाँ ६५ पैसा र बिक्रीदर १४० रूपैयाँ २५ पैसा कायम भएको छ । युरोपियन युरो एकको खरिदर १४५ रूपैयाँ ४९ पैसा र बिक्रीदर १४६ रूपैयाँ ११ पैसा तोकिएको छ । यस्तै, युके पाउन्ड स्ट्रलिङ एकको खरिददर १७५ रूपैयाँ ११ पैसा र बिक्रीदर १७५ रूपैयाँ ८७ पैसा, स्विस फ्र्याङ्क एकको खरिददर १५४ रूपैयाँ ८१ पैसा र बिक्रीदर १५५ रूपैयाँ ४७ पैसा कायम गरिएको छ । अष्ट्रेलियन डलर एकको खरिददर ८७ रूपैयाँ ७६ पैसा र बिक्रीदर ८८ रूपैयाँ १४ पैसा, क्यानेडियन डलर एकको खरिददर ९७ रूपैयाँ ७२ पैसा र बिक्रीदर ९८ रूपैयाँ १४ पैसा, सिङ्गापुर डलर एकको खरिददर १०३ रूपैयाँ ५२ पैसा र बिक्रीदर १०३ रूपैयाँ ९७ पैसा निर्धारण गरिएको छ । जापानी येन १० को खरिददर नौ रूपैयाँ १४ पैसा र बिक्रीदर नौ रूपैयाँ १८ पैसा, चिनियाँ युआन एकको खरिददर १९ रूपैयाँ २० पैसा र बिक्रीदर १९ रूपैयाँ २८ पैसा, साउदी अरेबियन रियाल एकको खरिददर ३७ रूपैयाँ २३ पैसा र बिक्रीदर ३७ रूपैयाँ ३९ पैसा, कतारी रियाल एकको खरिददर ३८ रूपैयाँ ३० पैसा र बिक्रीदर ३८ रूपैयाँ ४७ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रूपैयाँ १६ पैसा र बिक्रीदर चार रूपैयाँ १८ पैसा, युएई दिराम एकको खरिददर ३८ रूपैयाँ ०२ पैसा र बिक्रीदर ३८ रूपैयाँ १८ पैसा, मलेसियन रिङ्गेट एकको खरिददर ३१ रूपैयाँ ५८ पैसा र बिक्री दर ३१ रूपैयाँ ७१ पैसा, साउथ कोरियन वन १०० को खरिददर नौ रूपैयाँ ६७ पैसा र बिक्रीदर नौ रूपैयाँ ७१ पैसा, स्विडिस क्रोनर एकको खरिददर १२ रूपैयाँ ८१ पैसा र बिक्रीदर १२ रूपैयाँ ८७ पैसा र डेनिस क्रोनर एकको खरिददर १९ रूपैयाँ ५० पैसा र बिक्री दर १९ रूपैयाँ ५९ पैसा तोकिएको छ । राष्ट्र बैङ्कले हङकङ डलर एकको खरिददर १७ रूपैयाँ ९३ पैसा र बिक्रीदर १८ रूपैयाँ ०१ पैसा, कुवेती दिनार एकको खरिददर ४५२ रूपैयाँ ६६ पैसा र बिक्रीदर ४५४ रूपैयाँ ६० पैसा, बहराइन दिनार एकको खरिददर ३७० रूपैयाँ ४१ पैसा र बिक्रीदर ३७२ रूपैयाँ ०१ पैसा र ओमनी रियाल एकको खरिददर ३६२ रूपैयाँ ६९ पैसा र बिक्रीदर ३६४ रूपैयाँ २५ पैसा निर्धारण भएको छ । यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने जनाइएको छ ।",
      "longContent": "काठमाडौँ, माघ २४ गते । नेपाल राष्ट्र बैङ्कले बिहीबारका लागि विदेशी मुद्राको विनिमय दर निर्धारण गरेको छ । राष्ट्र बैङ्कका अनुसार अघिल्लो दिनको तुलनामा अमेरिकी डलर, युरोपियन युरो र युके पाउन्ड स्ट्रलिङलगायत विदेशी मुद्राको मूल्य बढेको छ । आज अमेरिकी डलर एकको खरिददर १३९ रूपैयाँ ६५ पैसा र बिक्रीदर १४० रूपैयाँ २५ पैसा कायम भएको छ । युरोपियन युरो एकको खरिदर १४५ रूपैयाँ ४९ पैसा र बिक्रीदर १४६ रूपैयाँ ११ पैसा तोकिएको छ । यस्तै, युके पाउन्ड स्ट्रलिङ एकको खरिददर १७५ रूपैयाँ ११ पैसा र बिक्रीदर १७५ रूपैयाँ ८७ पैसा, स्विस फ्र्याङ्क एकको खरिददर १५४ रूपैयाँ ८१ पैसा र बिक्रीदर १५५ रूपैयाँ ४७ पैसा कायम गरिएको छ । अष्ट्रेलियन डलर एकको खरिददर ८७ रूपैयाँ ७६ पैसा र बिक्रीदर ८८ रूपैयाँ १४ पैसा, क्यानेडियन डलर एकको खरिददर ९७ रूपैयाँ ७२ पैसा र बिक्रीदर ९८ रूपैयाँ १४ पैसा, सिङ्गापुर डलर एकको खरिददर १०३ रूपैयाँ ५२ पैसा र बिक्रीदर १०३ रूपैयाँ ९७ पैसा निर्धारण गरिएको छ । जापानी येन १० को खरिददर नौ रूपैयाँ १४ पैसा र बिक्रीदर नौ रूपैयाँ १८ पैसा, चिनियाँ युआन एकको खरिददर १९ रूपैयाँ २० पैसा र बिक्रीदर १९ रूपैयाँ २८ पैसा, साउदी अरेबियन रियाल एकको खरिददर ३७ रूपैयाँ २३ पैसा र बिक्रीदर ३७ रूपैयाँ ३९ पैसा, कतारी रियाल एकको खरिददर ३८ रूपैयाँ ३० पैसा र बिक्रीदर ३८ रूपैयाँ ४७ पैसा कायम भएको छ । केन्द्रीय बैङ्कका अनुसार थाई भाट एकको खरिददर चार रूपैयाँ १६ पैसा र बिक्रीदर चार रूपैयाँ १८ पैसा, युएई दिराम एकको खरिददर ३८ रूपैयाँ ०२ पैसा र बिक्रीदर ३८ रूपैयाँ १८ पैसा, मलेसियन रिङ्गेट एकको खरिददर ३१ रूपैयाँ ५८ पैसा र बिक्री दर ३१ रूपैयाँ ७१ पैसा, साउथ कोरियन वन १०० को खरिददर नौ रूपैयाँ ६७ पैसा र बिक्रीदर नौ रूपैयाँ ७१ पैसा, स्विडिस क्रोनर एकको खरिददर १२ रूपैयाँ ८१ पैसा र बिक्रीदर १२ रूपैयाँ ८७ पैसा र डेनिस क्रोनर एकको खरिददर १९ रूपैयाँ ५० पैसा र बिक्री दर १९ रूपैयाँ ५९ पैसा तोकिएको छ । राष्ट्र बैङ्कले हङकङ डलर एकको खरिददर १७ रूपैयाँ ९३ पैसा र बिक्रीदर १८ रूपैयाँ ०१ पैसा, कुवेती दिनार एकको खरिददर ४५२ रूपैयाँ ६६ पैसा र बिक्रीदर ४५४ रूपैयाँ ६० पैसा, बहराइन दिनार एकको खरिददर ३७० रूपैयाँ ४१ पैसा र बिक्रीदर ३७२ रूपैयाँ ०१ पैसा र ओमनी रियाल एकको खरिददर ३६२ रूपैयाँ ६९ पैसा र बिक्रीदर ३६४ रूपैयाँ २५ पैसा निर्धारण भएको छ । यस्तै, भारतीय रूपैयाँ १०० को खरिददर १६० रूपैयाँ र बिक्रीदर १६० रूपैयाँ १५ पैसा तोकिएको  छ । राष्ट्र बैङ्कले यो विनिमय दरलाई आवश्यकतानुसार जुनसुकै समयमा पनि संशोधन गर्न सकिने जनाएको छ । वाणिज्य बैङ्कले तोक्ने विनिमय दर भने फरक हुनसक्ने र अद्यावधिक विनिमय दर केन्द्रीय बैङ्कको ‘वेबसाइट’मा उपलब्ध हुने जनाइएको छ ।",
      "link": "https://gorkhapatraonline.com/news/142003",
      "image": "https://gorkhapatraonline.com/storage/media/250352/conversions/money-exchange-original-thumb.jpg"
    },
    {
      "slug": "141998",
      "title": "समस्या झेल्दै ‘भोजपुरे खुकुरी’ उद्योग",
      "timestamp": 1738800000000,
      "source": "gp",
      "content": "भोजपुर, माघ २४ गते । पूर्वी पहाडी जिल्ला भोजपुर खुकुरी व्यवसायका लागि प्रख्यात छ । यहाँ बनेको खुकुरीको नेपालभित्र मात्र होइन, देशबाहिर पनि त्यतिकै चर्चा हुने गरेको छ । पछिल्लो समय भने दक्ष कालिगड र कच्चापदार्थको अभावमा यो व्यवसाय समस्यामा पर्न थालेको छ । एकातिर दक्ष कालिगडको अभाव, अर्कोतिर सीप सिक्नुपर्ने युवा विदेश पलायन हुँदा त्यसको मार यस व्यवसायमा परेको छ । रोजगारी र पढाइका लागि युवाहरू विदेश जाने क्रम बढेको बताउँदै आरन उद्योगी घनश्याम विश्वकर्माले भन्नुभयो, “युवा पलायन र कच्चापदार्थको अभावका कारण पनि खुकुरी बनाउने आरन उद्योगहरूको सङ्ख्या दिनानुदिन घट्दै गइरहेको छ ।”जिल्ला सदरमुकामका साथै कोट, दलगाउँ, गोगने, खावा, खैराङ, टक्सार, बोखिम, दाँवा, तिम्मा, दिङ्ला, देउराली, जरायोटारलगायत क्षेत्रहरूमा भोजपुरे खुकुरी बनाउने गरिएको छ । कालिगड र वनपैदावर कच्चापदार्थ अभावमा यी क्षेत्रका उद्योगहरूसमेत बन्द हुने अवस्थामा पुगेका छन् । राणाकाल र पञ्चायतकालदेखि नै प्रसिद्ध भोजपुरे खुकुरी जनशक्ति र सल्लाका काठ, कोइला, गोल जस्ता कच्चापदार्थको अभावका कारण उत्पादनमा कमी आउन थालेको उद्यमीहरूको गुनासो छ । रञ्जिता खुकुरी उद्योगका सञ्चालक दिनेश गजमेर भन्नुहुन्छ, “हाल भनेजस्तो दक्ष कालिगड भेटिँदैनन्, काठको त्यस्ते अभाव छ । यसकारण उत्पादन खट्दो छ, माग धान्न सकिएको छैन । कालिगड अभावका कारण महँगो ज्याला दिएर काम गराउनुपर्ने अवस्था छ ।” भोजपुरे खुकुरी प्रयोग गर्न, सजाउन र कर्मचारीको स्वागतदेखि बिदाइमा समेत बिक्री हुने गरेको उर्मिला आरन उद्योग भोजपुरका सञ्चालक हिरा श्रेष्ठले बताउनुभयो । भोजपुरमा सिरुपाते, बासँपाते, चित्लाङे, कोथिमुडा, पानवाला, धारखोले, बुदुनालगायतका खुकुरी बनाइन्छ । “यहाँ १९६५ सालदेखि नै खुकुरी उत्पादन सुरु गरिएको बताइन्छ । विसं २०२७ तिर तत्कालीन राजा महेन्द्र जिल्ला भ्रमणमा आएका बेला बोखिमका स्थानीय सिंगबहादुर विकले उपहारस्वरूप उहाँलाई खुकुरी दिएको र राजा बक्सिससहित यसको प्रचार भएपछि यहाँको खुकुरी लोकप्रिय हो”, उहाँले भन्नुभयो । स्थानीय बजारमा प्रतिगोटा खुकुरीको मूल्य रु ८०० देखि रु एक हजार ८०० सम्म पर्ने गरेको छ । जिल्लाका ग्रामीण क्षेत्रमा बुदुने र बाँसपाते खुकुरीहरू बढी प्रयोगमा आउने गरेको छ । यहाँको खुकुरी धरान, उदयपुर, खाँदबारी, काठमाडौँ हुँदै बाहिरी मुुलुकहरूमा समेत चिनो, उपहार र सजावटका लागि ढुवानी हुने गरेको छ । यसको संरक्षणका लागि सरकारी तवरबाटै पहल गरिनुपर्ने यहाँका व्यवसायीको माग छ ।",
      "longContent": "भोजपुर, माघ २४ गते । पूर्वी पहाडी जिल्ला भोजपुर खुकुरी व्यवसायका लागि प्रख्यात छ । यहाँ बनेको खुकुरीको नेपालभित्र मात्र होइन, देशबाहिर पनि त्यतिकै चर्चा हुने गरेको छ । पछिल्लो समय भने दक्ष कालिगड र कच्चापदार्थको अभावमा यो व्यवसाय समस्यामा पर्न थालेको छ । एकातिर दक्ष कालिगडको अभाव, अर्कोतिर सीप सिक्नुपर्ने युवा विदेश पलायन हुँदा त्यसको मार यस व्यवसायमा परेको छ । रोजगारी र पढाइका लागि युवाहरू विदेश जाने क्रम बढेको बताउँदै आरन उद्योगी घनश्याम विश्वकर्माले भन्नुभयो, “युवा पलायन र कच्चापदार्थको अभावका कारण पनि खुकुरी बनाउने आरन उद्योगहरूको सङ्ख्या दिनानुदिन घट्दै गइरहेको छ ।”जिल्ला सदरमुकामका साथै कोट, दलगाउँ, गोगने, खावा, खैराङ, टक्सार, बोखिम, दाँवा, तिम्मा, दिङ्ला, देउराली, जरायोटारलगायत क्षेत्रहरूमा भोजपुरे खुकुरी बनाउने गरिएको छ । कालिगड र वनपैदावर कच्चापदार्थ अभावमा यी क्षेत्रका उद्योगहरूसमेत बन्द हुने अवस्थामा पुगेका छन् । राणाकाल र पञ्चायतकालदेखि नै प्रसिद्ध भोजपुरे खुकुरी जनशक्ति र सल्लाका काठ, कोइला, गोल जस्ता कच्चापदार्थको अभावका कारण उत्पादनमा कमी आउन थालेको उद्यमीहरूको गुनासो छ । रञ्जिता खुकुरी उद्योगका सञ्चालक दिनेश गजमेर भन्नुहुन्छ, “हाल भनेजस्तो दक्ष कालिगड भेटिँदैनन्, काठको त्यस्ते अभाव छ । यसकारण उत्पादन खट्दो छ, माग धान्न सकिएको छैन । कालिगड अभावका कारण महँगो ज्याला दिएर काम गराउनुपर्ने अवस्था छ ।”\tभोजपुरे खुकुरी प्रयोग गर्न, सजाउन र कर्मचारीको स्वागतदेखि बिदाइमा समेत बिक्री हुने गरेको उर्मिला आरन उद्योग भोजपुरका सञ्चालक हिरा श्रेष्ठले बताउनुभयो । भोजपुरमा सिरुपाते, बासँपाते, चित्लाङे, कोथिमुडा, पानवाला, धारखोले, बुदुनालगायतका खुकुरी बनाइन्छ । “यहाँ १९६५ सालदेखि नै खुकुरी उत्पादन सुरु गरिएको बताइन्छ । विसं २०२७ तिर तत्कालीन राजा महेन्द्र जिल्ला भ्रमणमा आएका बेला बोखिमका स्थानीय सिंगबहादुर विकले उपहारस्वरूप उहाँलाई खुकुरी दिएको र राजा बक्सिससहित यसको प्रचार भएपछि यहाँको खुकुरी लोकप्रिय हो”, उहाँले भन्नुभयो । स्थानीय बजारमा प्रतिगोटा खुकुरीको मूल्य रु ८०० देखि रु एक हजार ८०० सम्म पर्ने गरेको छ । जिल्लाका ग्रामीण क्षेत्रमा बुदुने र बाँसपाते खुकुरीहरू बढी प्रयोगमा आउने गरेको छ । यहाँको  खुकुरी धरान, उदयपुर, खाँदबारी, काठमाडौँ हुँदै बाहिरी मुुलुकहरूमा समेत चिनो, उपहार र सजावटका लागि ढुवानी हुने गरेको छ । यसको संरक्षणका लागि सरकारी तवरबाटै पहल गरिनुपर्ने यहाँका व्यवसायीको माग छ ।",
      "link": "https://gorkhapatraonline.com/news/141998",
      "image": "https://gorkhapatraonline.com/storage/media/250346/conversions/fgn-original-thumb.jpg"
    },
    {
      "slug": "142408",
      "title": "पेशागत महासंघ लमजुङमा घिमिरे",
      "timestamp": 1738972800000,
      "source": "gp",
      "content": "विभिन्न पेशाकर्मीहरुको छाता संगठन पेशागत महासंघ लमजुङको अध्यक्षमा तारानाथ घिमिरे निर्वाचित हुनुभएको छ । शनिबार सदरमुकाम बेसीसहरमा भएको तेस्रो जिल्ला अधिवेशनबाट अध्यक्ष पदमा घिमिरे निर्विरोध निर्वाचित हुनुभएको हो ।",
      "longContent": "नवीनराज कुइँकेललमजुङ, माघ २६ गते । विभिन्न पेशाकर्मीहरुको छाता संगठन पेशागत महासंघ लमजुङको अध्यक्षमा तारानाथ घिमिरे निर्वाचित हुनुभएको छ । शनिबार सदरमुकाम बेसीसहरमा भएको तेस्रो जिल्ला अधिवेशनबाट अध्यक्ष पदमा घिमिरे निर्विरोध निर्वाचित हुनुभएको हो । महासंघको उपाध्यक्षमा नारायण कुसुम, महिला उपाध्यक्षमा शोभा के.सी, सचिवमा श्रीकृष्ण घिमिरे, सहसचिवमा सन्तोष शाह र कोषाध्यक्षमा यशोदा गुरुङ निर्वाचित हुनुभएको छ । १५ सदस्यीय कमिटीको सदस्यमा आदित्य विक, कृष्ण थापा, मदन गुरुङ, सोविना दिक्षित, पूर्ण तामाङ, विष्णुबहादुर थापा, नवराज बराल, कृष्ण थापा र सुवास रिमाल निर्वाचित हुनुभएको छ । अधिवेशनले प्रदेश प्रतिनिधिमा जयन्ती दिक्षित थापालाई चयन गरेको छ । अधिवेशनलाई एमाले जिल्ला कमिटी उपाध्यक्ष जीतबहादुर गुरुङ, सचिव राजेन्द्र बोहरा, पेशागत महासंघ जिल्ला इञ्चार्ज मेनबहादुर घले, एमाले जिल्ला कमिटी सचिवालय सदस्य जुन तामाङले सम्बोधन गर्नुभएको थियो । उहाँहरुले पेशागत सुरक्षाका लागि सबै पेशाकर्मीहरु एकजुट हुनुपर्ने र जवाफदेही भएर काम गर्नुपर्नेमा जोड दिनुभएको थियो ।",
      "link": "https://gorkhapatraonline.com/news/142408",
      "image": "https://gorkhapatraonline.com/storage/media/251083/conversions/pesagat-mahasang-lamjung-original-thumb.jpg"
    },
    {
      "slug": "142395",
      "title": "बुद्धिजीवि परिषद् सिन्धुपाल्चोकमा श्रेष्ठ",
      "timestamp": 1738972800000,
      "source": "gp",
      "content": "नेपाल बुद्धिजीवि परिषद् सिन्धुपाल्चोकले नयाँ नेतृत्व प्राप्त गरेको छ । शनिबार सदरमुकाम चौतारामा आयोजित सातौँ जिल्ला अधिवेशनबाट राधाकृष्ण श्रेष्ठको नेतृत्वमा नयाँ कार्यसमिति चयन भएको हो ।",
      "longContent": "विदुर आचार्य चौतारा, माघ २६ गते । नेपाल बुद्धिजीवि परिषद् सिन्धुपाल्चोकले नयाँ नेतृत्व प्राप्त गरेको छ । शनिबार सदरमुकाम चौतारामा आयोजित सातौँ जिल्ला अधिवेशनबाट राधाकृष्ण श्रेष्ठको नेतृत्वमा नयाँ कार्यसमिति चयन भएको हो । परिषदको जिल्ला उपाध्यक्ष पदम पराजुली, सचिव केशव नेपाल, उपसचिव विन्दा पुरी, कोषाध्यक्ष शम्भूप्रसाद पोखरेल र सदस्यमा कुमार सापकोटा, श्यामकृष्ण नेपाल, हरिकुमार श्रेष्ठ, क्षेत्रबहादुर थापा, सूर्य पौडेल, माधव ढकाल, चेतनाथ पराजुली, रविन्द्र शर्मा, रामप्रसाद नेपाल, सुजता सापकोटा र भरत सिलवाल चयन भएका हुन् । परिषद्को अधिवेशन केन्द्रीय उपाध्यक्ष प्राध्यापक डा. विधान आचार्य र नेकपा (एमाले) का पोलिटब्युरो सदस्य अरुण नेपालले उद्घाटन गर्नुभयो । अधिवेशन उद्घाटन गर्दै नेता नेपालले पार्टीको विचार, नीति र सिद्धान्त निर्माणमा बुद्धिजीविको महत्त्वपूर्ण भूमिकाको प्रशंसा गर्नुभयो । ‘अध्ययन अनुसन्धानको क्षेत्रमा तपाईंहरूको भूमिका प्रशंसनीय छ’ नेता नेपालले भन्नुभयो, ‘पार्टी नेताले बोलेका विषय किन अविश्वसनीय हुँदैगएका छन् ? सत्यतथ्य खोजी गरौं र एकताबद्ध पार्टी निर्माणमा सुझाव दिनुस् ।’ त्यस्तै, परिषद्का केन्द्रीय उपाध्यक्ष आचार्यले विज्ञता आर्जन गर्दै हस्तान्तरण हुनुपर्ने बताउनुभयो ।जनप्रतिनिधिले घोषणापत्र एकतातिर कार्यक्रम अर्कैतिर गर्ने परिपाटीले अस्वीकृत हुँदै गएकाले सामाजिक र आर्थिक अवस्था सुधारका लागि विज्ञता हस्तान्तरण गर्नुपर्ने उहाँको धारणा छ । अधिवेशनमा परिषद्का प्रदेश अध्यक्ष प्राध्यापक डा. ईश्वर कोइराला, केन्द्रीय सदस्य सुलोचना सिजख्वा, शिवराम भट्टराई, नेकपा (एमाले) सिन्धुपाल्चोकका अध्यक्ष होमनारायण श्रेष्ठले शुभकामना व्यक्त गर्नुभयो ।",
      "link": "https://gorkhapatraonline.com/news/142395",
      "image": "https://gorkhapatraonline.com/storage/media/251068/conversions/buddhijibi-original-thumb.jpg"
    },
    {
      "slug": "142393",
      "title": "पुल बनाउन गएको छोरा बेपत्ता, नदी किनारमा बाआमाको बिलौना",
      "timestamp": 1738972800000,
      "source": "gp",
      "content": "गत बुधबार दिउँसो सुर्खेतमा झोलुङ्गे पुल निर्माणको क्रममा रुकुमपूर्वका दुई युवा भेरी नदीमा खसेर बेपत्ता भए। कामको खोजीमा रुकुमपूर्वको सिस्ने गाउँपालिका–२ बाट सुर्खेत पुगेका युवा नदीमा बेपत्ता भएका हुन्। छोरा बेपत्ता भएको खबरपछि बुवाआमासहित करिब ३०–३५ जना आफन्त भेरी नदी किनारमा पुगेका छन्।",
      "longContent": "राजु लामिछानेरुकुमपश्चिम, माघ २६ गते। गत बुधबार दिउँसो सुर्खेतमा झोलुङ्गे पुल निर्माणको क्रममा रुकुमपूर्वका दुई युवा भेरी नदीमा खसेर बेपत्ता भए। कामको खोजीमा रुकुमपूर्वको सिस्ने गाउँपालिका–२ बाट सुर्खेत पुगेका युवा नदीमा बेपत्ता भएका हुन्। छोरा बेपत्ता भएको खबरपछि बुवाआमासहित करिब ३०–३५ जना आफन्त भेरी नदी किनारमा पुगेका छन्। बेपत्ता भएका मध्ये २४ वर्षीय अनिल घर्तीको शव बिहीबार फेला पर्यो। तर अहिलेसम्म १८ वर्षीय अर्जुन झाँक्री मगरको शव फेला परेको छैन। घर्तीको शव खसेको भन्दा ४० मिटरको गहिराइमा अड्किएको अवस्थामा फेला परेको हो। परिवारले अझैसम्म शव बुझेका छैनन्। भेरी नदीका दुई किनार जोड्ने पुलको लट्ठा तान्ने क्रममा दुई युवा भेरीमै खसे। भेरी किनारमा चार दिनदेखि बेपत्ता अर्जुनको खोजीमा उहाँका बुवाआमा र आफन्तजन भौतारिएका छन्। नदी किनारमा कान्छो छोराको सास भेटिने आशा मारेर बिनौला गरिरहेकी गंगा झाक्री बेलाबेला बेहोस बन्नुहुन्छ। आमा गंगा बर्बराउँदै भन्नुहुन्छ, ‘विदेश जान्छु भन्दा देशमै काम गर भनेर जान दिएनौ, अहिले यो अवस्था आयो। छोरा कहाँ होला, कस्ले खोजिदेला ?’ उहाँको बिलौनाले साथमा रहनुभएका बेगबहादुर र आफन्तजन थप विक्षिप्त बनेका छन्।अर्जुनका बुवा बेगबहादुरले छोराको खोजीमा सरकारले बेवास्ता गरिरहेको गुनासो गर्नुभएको छ। छोरा खोजीपाउँ भन्दै बिन्ती गर्दा पनि सशस्त्र प्रहरीको गोताखोर टोली फर्किएर गएको उहाँको भनाइ छ। सुर्खेतमै रहेको प्रदेश सरकार, सङ्घ अन्तर्गतको प्रहरी संयन्त्रले रुकुमपूर्वको गरिब मान्छेको गुहार नसुनेको उहाँको भनाइ छ। बेपत्ताका आफन्तको साथमै खोजी कार्यमा रहनुभएका रुकुमपश्चिमको आठबिसकोट नगरपालिका–१ का वडाध्यक्ष देवबहादुर घर्तीले नदीमा हराएका युवा खोज्न सरकारले बेवास्ता गरेको बताउनुभयो। उहाँले पुल निर्माणको जिम्मा लिएको ठेकेदार समेतले अटेरी गर्दै पीडित परिवारको सम्पर्कमै नआएको बताउनुभयो। काम खोज्दै सुर्खेत पुगेको युवा नदीमा हराउँदा जिम्मेवार निकायले चरम लापरबाही गरेको र पीडित परिवारलाई थप पीडा भइरहेको उहाँको भनाइ छ। सरकारले बेपत्ताको तत्कालै खोजी गर्नुपर्ने र उचित क्षतिपूर्ति दिनुपर्ने मृतक तथा बेपत्ताका आफन्तजनको माग रहेको छ। चिसो मौसममा छोराको बियोगमा तड्पिएका बुढाबुढीको स्वास्थ्य अवस्था समेत नाजुक बन्दै गएको बताइएको छ। सुर्खेतको बराहताल गाउँपालिका–४, कुटा र पञ्चपुरी नगरपालिका–१४, जोड्ने भेरी नदीमाथि झोलुङ्गे पुल निर्माणको काम गर्दै गरेका अनिल र अर्जुन भेरी नदीमा खसेर बेपत्ता भएका थिए।",
      "link": "https://gorkhapatraonline.com/news/142393",
      "image": "https://gorkhapatraonline.com/storage/media/251060/conversions/Bepattako-aama1-original-thumb.jpg"
    },
    {
      "slug": "142381",
      "title": "गोरखाका किसान व्यावसायिक कफि खेतीतर्फ आकर्षित",
      "timestamp": 1738972800000,
      "source": "gp",
      "content": "गोरखाको चार वटा पालिकाका किसानहरू व्यावसायिक कफि खेतीतर्फ आकर्षित भएका छन् । जिल्लाको बारपाका सुलीकोट गाउँपालिका, गण्डकी गाउँपालिका, पालुङटार नगरपालिका र शहिद लखन गाउँपालिकाका किसानहरु व्यवसायिक रुपमा कफि खेतीतर्फ आकर्षित भएका हुन् ।",
      "longContent": "गुणबहादुर रोका सुलीकोट, माघ २६ गते । गोरखाको चार वटा पालिकाका किसानहरू व्यावसायिक कफि खेतीतर्फ आकर्षित भएका छन् । जिल्लाको बारपाका सुलीकोट गाउँपालिका, गण्डकी गाउँपालिका, पालुङटार नगरपालिका र शहीद लखन गाउँपालिकाका किसानहरू व्यावसायिक रूपमा कफि खेतीतर्फ आकर्षित भएका हुन् । अहिले गण्डकी गाउँपालिका र शहीद लखन गाउँपालिकाका किसानले ६४ हजारभन्दा बढी कफिको बिरुवा लगाएका छन् भने बारपाक सुलीकोट र पालुङटार नगरपालिकाका किसानले ३० हजार बढी कफिका बिरुवा लगाएको कृषि ज्ञान केन्द्र गोरखाले जनाएको छ । शहीद लखन गाउँपालिका र गण्डकी गाउँपालिकाका किसानहरूले ४५ वटा कृषक समुहलाई समटेर कुल ६ सय ४८ रोपनी क्षेत्रफलमा कफी लगाइएको बताइएको छ । जाइकाको आर्थिक सहयोग र आम्दा माइन्ड्सको प्राविधिक सहयोगमा माया प्रेम स्मृति प्रतिष्ठानले चार वटै पालिकाका किसानहरूलाई आवश्यक सहयोग र सहजीकरण गर्दै आएको छ । माया प्रेम स्मृति प्रतिष्ठानले किसानलाई ७० प्रतिशत कफिको बिरुवा अनुदान दिनुका साथै ठाउँ छनोटदेखि माटो परीक्षणसँगै प्राविधिक पाटो पनि संस्थाले सहयोग गर्दै आएको परियोजनाका प्राविधिक सुपरभाइजर नविन धितालले जानकारी दिनुभयो । उहाँका अनुसार किसानलाई मेसिन, काँटछाँट गर्ने औजार र सिँचाइका लागि प्लास्टिक पोखरी र कफिको रातो दाना छुट्याउने डायर मेसिन पनि सहयोग गरेको उहाँले बताउनुभयो । संस्थाको सहयोगपछि दिन प्रति दिन व्यावसायिक रूपमा कफि खेती गर्ने किसानको सङ्ख्या बढिरहेको प्राविधिक सुपररभाइजर धितालको भनाइ छ । कफि रोपेका दुई वर्षपछि उत्पादन दिन थाल्ने भएकाले पनि एउटै बोटमा एक वर्ष भित्रमा सात किलो कफि उत्पादन हुने बताइएको छ । जिल्लामा व्यावसायिक कफी खेती सुरु गरिएको छ । पालिका भित्रका कफी खेती गर्न रुचाउने किसानहरूलाई कृषक समूह बनाई कफी खेती सुरु गरेका कृषि ज्ञान केन्द्र गोरखाले जनाएको छ ।पालिकाले उत्पादनका आधारमा कृषकलाई आर्थिक अनुदान दिने गाउँपालिकाको निति अनुसार नै किसानहरू कफि खेतीमा सक्रियता बढाएका हुन् । जिल्लामा झण्डै एक लाख बिरुवाबाट कफी उत्पादन भयो भने कफी कृषकलाई राम्रो आम्दानीको स्रोत बन्ने शहीदलखन गाउँपालिकाका बक्राङका किसान कटक अर्यालको विश्वास छ ।",
      "link": "https://gorkhapatraonline.com/news/142381",
      "image": "https://gorkhapatraonline.com/storage/media/251042/conversions/474227966_953212886875900_6398468725379024226_n-original-thumb.jpg"
    },
    {
      "slug": "142378",
      "title": "सप्तरीमा सात सय २६ केजी लागु औषध बरामद",
      "timestamp": 1738972800000,
      "source": "gp",
      "content": "सप्तरी प्रहरीले भारी मात्रामा लागु औषध गाँजा बरामद गरेको छ । जिल्ला प्रहरी कार्यालय सप्तरीले शनिबार पत्रकार सम्मेलनमार्फत सात सय २६ किलो लागु औषध गाँजा बरामद भएको जानकारी दिएको हो ।",
      "longContent": "देवराम प्रसाद यादवसप्तरी, माघ २६ गते । सप्तरी प्रहरीले भारी मात्रामा लागु औषध गाँजा बरामद गरेको छ । जिल्ला प्रहरी कार्यालय सप्तरीले शनिबार पत्रकार सम्मेलनमार्फत सात सय २६ किलो लागु औषध गाँजा बरामद भएको जानकारी दिएको हो । जिल्लाको बोदेबर्साइन नगरपालिका ३ स्थितबाट सात सय २६ किलो गाँजा बरामद भएको सप्तरीका प्रहरी प्रमुख प्रहरी उपरीक्षक ढकेन्द्र खतिवडाले जानकारी दिनुभयो । उहाँका अनुसार सो स्थानबाट प्रहरीले प्र–१–०२–००३ च ५८३४ नम्बरको एउटा स्करपिओ गाडी समेत बरामद गरेको बताउनुभयो । स्कारपियोभित्र बोरामा प्याक गरिएको सो परिणामको लागु औषध गाँजा प्रहरीले नियन्त्रणमा लिई जिल्ला प्रहरी कार्यालय सप्तरीमा ल्याइएको बताउनुभयो । प्रहरी उपरीक्षक खतिवडाले बरामद लागु औषध गाँजा कहाँबाट कसरी ल्याइएको भन्ने सम्बन्धमा थप अनुसन्धान भइरहेकोे बताउनुभयो ।",
      "link": "https://gorkhapatraonline.com/news/142378",
      "image": "https://gorkhapatraonline.com/storage/media/251025/conversions/1(1)-original-thumb.jpg"
    },
    {
      "slug": "142368",
      "title": "तातोपानी गाउँपालिकाको १६ औं गाउँ सभा  : बाल केन्द्रित कानुन पारित",
      "timestamp": 1738972800000,
      "source": "gp",
      "content": "जुम्ला जिल्लाको तातोपानी गाउँपालिकाको १६ औं गाउँ सभाले बालबालिका केन्द्रित तीन वटा कार्यविधिसँगै १४ वटा कार्यविधि सर्वसम्वत पास गरेको छ ।",
      "longContent": "प्रेमराज सिम्खडा कालीकोट, माघ २६ गते । स्थानीय सरकारले सङ्घीय कानुनलाई आधार बनाएर आफु अनुकुलका कानुन बनाउने क्रम जारी राखेका छन् । स्थानीय आवश्यकतालाई मध्यनजर गर्दै काम गर्न सहज होस भनेर गाउँ तथा नगर सभाबाट नयाँ कार्यविधि बनाउने क्रम पनि जारी रहेको छ । जुम्ला जिल्लाको तातोपानी गाउँपालिकाको १६ औं गाउँ सभाले बालबालिका केन्द्रित तीन वटा कार्यविधिसँगै १४ वटा कार्यविधि सर्वसम्वत पास गरेको छ । साथै दुई वटा पुराना कार्यविधिलाई पहिलो संशोधन समेत गरेको हो । सभाका अध्यक्ष तथा गाउँपालिका अध्यक्ष नन्दप्रसाद चौलागाईले बाल सहभागिता कार्यविधि २०८१, बालबिवाह निरित्साहित निर्देशिका २०८१ र बालबालिका माथि हुने सबै प्रकारका हिंसा उजुरी सुनुवाइ कार्यविधि सभाले पारित गरेको बताउनुभयो । अध्यक्ष चौलागाईले सहयात्रा परियोजनालाई बालबालिका केन्द्रित काम गर्न सहज होस र सरकारलाई पनि एक्सनमा जान बाटो खुला होस भनेर बालबालिका, महिला लक्षित कार्यविधि पास गरेको बताउनुभयो । गाउँपालिकाका प्रवक्ता तथा विधान तथा सुशासन समितिका संयोजक अमरबहादुर रोकायाले यस अघि बनेका केही कार्यविधिले अहिले काम गर्न असहज भएकाले घर नक्सा पास कार्यविधि २०८० र पर्यटकिय स्थल तातोपानी धारा सञ्चालन तथा व्यवस्थापन कार्यविधि २०७९ लाई पनि संशोधन गरेको बताउनुभयो ।सभाले समाजमा कुरीतिका रूपमा रहेको छाउपडी प्रथाविरुद्ध कार्यक्रम कार्यन्वयन कार्यविधि २०८१, घर बिमा कार्यविधि २०८१, अटो रिक्सा सञ्चालन तथा व्यवस्थापन कार्यविधि २०८१, लोकसेवा आयोगको निःशुल्क कक्षा सञ्चालनसम्बन्धी कार्यविधि २०८१, विपन्न नागरिक स्वास्थ्य बिमा कार्यक्रम सञ्चालनसम्बन्धी कार्यविधि २०८१ कन्टेजेन्सी रकम व्यवस्थापन कार्यविधि २०८१, ढुङ्गा गिट्टी उत्खननसम्बन्धी माप्दण्ड २०८१ पनि पारित गरेको छ । गाउँपालिकाका प्रमुख प्रशासकीय अधिकृत तिर्थबहादुर कठायतले विभिन्न आयोजनाबाट गाउँपालिकालाई प्राप्त कन्टेजेन्सी बापतको रकम गाउँपालिकाले खर्च गर्न पाउने भए पनि कार्यविधि नहुँदा महालेखाले पछि प्रश्न गर्ने भएकाले सबै तिरको अध्यानले गाउँपालिकालाई कुनै असर नपर्ने गरी विभिन्न कार्यविधि पास गरेको बताउनुभयो । प्रमुख कठायतले अब काम गर्न सहज हुने विश्वास व्यक्त गर्नुभयो । एकल पुरुषले पनि भत्ता पाउने १६ औं गाउँ सभाले पारित गरेका १४ कानुन भित्र एकल पुरुषलाई पनि भत्ता पाउने कार्यविधि पारित गरेको छ । एकल पुरुष अर्थात श्रीमती गुमाएका पुरुषको जिवन यापन सहज होस भनेर एकल पुरुष भत्ता वितरण कार्यविधि २०८१ समेत पारित गरेको छ । अब कार्यविधि पास भएपछि एकल पुरुषले पनि एकल महिला सरह भत्ता पाउने भएका छन् । साथै विवाह नै नगरी बसेका कुमार पुरुषले पनि भत्ता पाउने बाटो खुलेको छ । गाउँपालिकाले जारी गरेका नयाँ निति तथा कार्यविधिले तातोपानीलाई थप विकास गर्न सहज हने विश्वास गरिएको छ ।",
      "link": "https://gorkhapatraonline.com/news/142368",
      "image": "https://gorkhapatraonline.com/storage/media/250998/conversions/gau-original-thumb.jpg"
    },
    {
      "slug": "142367",
      "title": "कांग्रेस प्रमुख सचेतकलाई प्रश्न– नीतिगत बहसमा सदन किन कमजोर देखियो ?",
      "timestamp": 1738972800000,
      "source": "gp",
      "content": "नेपाली कांग्रेस संसदीय दलका नेता एवम् सिन्धुली क्षेत्र नम्बर १ का प्रतिनिधि सभा सदस्य श्यामकुमार घिमिरेले सांसद मतमा केन्द्रित भएर जनतालाई खुशी बनाउन लाग्दा नीतिगत बहसमा सदन कमजोर देखिएको बताउनुभएको छ।",
      "longContent": "काठमाडौँ, माघ २६ गते। नेपाली कांग्रेस संसदीय दलका नेता एवम् सिन्धुली क्षेत्र नम्बर १ का प्रतिनिधि सभा सदस्य श्यामकुमार घिमिरेले सांसद मतमा केन्द्रित भएर जनतालाई खुसी बनाउन लाग्दा नीतिगत बहसमा सदन कमजोर देखिएको बताउनुभएको छ। गोरखापत्र अनलाइनको ‘सांसदलाई सवाल’मा कुराकानी गर्नुहुँदै घिमिरेले यस्तो बताउनुभएको हो। आश्वासन दिने तर पुँजीगत खर्चको अवस्था नबुझ्दा यो समस्या बढ्दै गएको उहाँको अनुभव छ। घिमिरे संसदको सार्वजनिक लेखा समिति सदस्यसमेत हुनुहुन्छ। कांग्रेस सांसद रमेश लेखक गृहमन्त्री बन्नुभएपछि घिमिरेलाई नेपाली कांग्रेसले साउन ४ गते संसदीय दलको प्रमुख सचेतकको जिम्मेवारी दिएको छ। घिमिरेको जन्म २०२२ साल भदौ २५ गते बुवा इन्द्रप्रसाद र आमा मेघकुमारीको कोखबाट सिन्धुलीको तीन पाटन गाविस १ बेलघारीमा भएको हो। नागरिकतामा भने उहाँको जन्म मिति २०२० साल चैत ३ गते उल्लेख छ। उहाँले औपचारिक शिक्षा महोत्तरी जिल्लाको साविक गौरीबास गाविस- ३ (हाल बर्दिबास नगरपालिका-३) पाटुको जनजागृत प्राथमिक  विद्यालय (हाल माद्यमिक) बाट लिनुभएको हो। उहाँले २०३६ सालमा सिन्धुलीकै कमलामाई नगरपालिका–९ भिमानबाट एसएलसी दिनुभएको हो। उच्च शिक्षाका लागि उहाँ रामस्वरूप रामसागर बहुमुखी क्याम्पस, जनकपुरधाम पुग्नुभयो। २०३७/३८ सालमा आइए पास गरेपछि उहाँ बिए र एमए अध्ययनका लागि ठाकुराम बहुमुखी क्याम्पस, वीरगन्ज जानुभयो। उहाँले मानविकी र इतिहासमा स्नातकोत्तर तहसम्म अध्ययन गर्नुभएको छ। नेता घिमिरेको राजनीतिक यात्रा विद्यार्थी जीवनदेखि नै सुरु भएको देखिन्छ। उहाँ २०३६ सालको विद्यार्थी आन्दोलनबाट राजनीतिमा सक्रिय हुनुभएको हो। घिमिरे जनकपुरको रामसागर क्याम्पसमा नेपाल विद्यार्थी युनियनको क्याम्पस एकाइमा अबद्ध हुँदै २०३८/३९ सालमा अध्यक्ष बन्नुभयो। त्यसपछि अध्ययनका लागि ठाकुराम बहुमुखी क्याम्पसमा भर्ना भएपछि उहाँ २०४५ सालमा विद्यार्थी युनियनको सचिव बन्नुभयो। अध्ययनकैक्रममा राजनीतिप्रति गहिरो छाप बसेका घिमिरे २०४६ सालपछि नेपाली कांग्रेसको राजनीतिमा क्रियाशील बन्नुभएको हो। उहाँसँग जिल्ला सदस्य, क्षेत्रीय सभापति, महाधिवेशन प्रतिनिधि महासमिति सदस्य हुँदै केन्द्रीय राजनीतिमा होमिएको लामो अनुभव छ। घिमिरे २०६९ सालदेखि लगातार केन्द्रीय सदस्य बन्नुभएको १२ वर्ष भएको छ। पार्टी राजनीतिको लामो अनुभव भए पनि उहाँले पदको लाभ लिने अवसर भने कहिल्यै पाउनु भएको छैन। सिन्धुलीबाट २०७४ सालमा बागमती प्रदेश सभाका लागि उम्मेदवार बन्नुभएका घिमिरे पराजित हुनुभएको थियो। वि.सं. २०७९ को आम चुनावमा एमालेको गढका रूपमा चर्चित सिन्धुली १ बाट विजयी उहाँ पहिलो पटक सांसद प्रवेश गर्नुभएको हो। प्रस्तुत छ – नेपाली कांग्रेस संसदीय दलका प्रमुख सचेतक एवम् सिन्धुली निर्वाचन क्षेत्र नम्बर १ का प्रतिनिधि सभा सदस्य श्यामकुमार मिघिरेसँग गोरखापत्र अनलाइनको ‘सांसदलाई सवाल’मा दिनेश लुइटेलले गर्नुभएको कुराकानीका आधारमा मनोजरत्न शाही र केशब गुरुङले तयार पर्नुभएको भिडियो सामग्रीः",
      "link": "https://gorkhapatraonline.com/news/142367",
      "image": "https://gorkhapatraonline.com/storage/media/251003/conversions/Ghanashyan-Ghimire-original-thumb.jpg"
    },
    {
      "slug": "142361",
      "title": "जिल्लाकै नमुना विद्यालय भवन निर्माण",
      "timestamp": 1738972800000,
      "source": "gp",
      "content": "जिल्लाको पर्यटकिय क्षेत्रसँग जोडिएको खप्तडछान्ना गाउँपालिकामा नमुना विद्यालय भवन निर्माण गरिएको छ । २०७८ साल असोज ३१ देखि कात्तिक ३ गतेसम्म आएको बाढी र पहिरोका कारण भवन र विद्यालयमा क्षति भएपछि यहाँको दुर्गा महालिङ मावि चौकामा जिल्लाकै नमुना भवन निर्माण गरिएको हो ।",
      "longContent": "शैलेन्द्र रोकाया बझाङ, माघ २६ गते । जिल्लाको पर्यटकिय क्षेत्रसँग जोडिएको खप्तडछान्ना गाउँपालिकामा नमुना विद्यालय भवन निर्माण गरिएको छ । २०७८ साल असोज ३१ देखि कात्तिक ३ गतेसम्म आएको बाढी र पहिरोका कारण भवन र विद्यालयमा क्षति भएपछि यहाँको दुर्गा महालिङ मावि चौकामा जिल्लाकै नमुना भवन निर्माण गरिएको हो । भौतिक संरचनाको अभाव भए पनि पठनपाठनमा समेत समस्या भएको उक्त विद्यलयमा विद्याथीहरूले असहज भएको थियो । अस्ट्रेलियन हिमालय फाउन्डेसनको आर्थिक सहयोगमा रिड नेपाल नामक गैरसरकारी संस्थाले विद्यालय भवनमा निर्माण गरेको सो भवन जिल्लाकै नमुना भवन रहेको छ । अस्ट्रेलियन इन्जिनियर जोसुवा एन्जलबेथले गरेको डिजायनमा रिड नेपाल नामक गैरसरकारी संस्थाले प्राविधिक सहयोग गरेको रिड नेपालका परियोजनाका इन्जिनियर सत्यराज पाण्डेले जानकारी दिनुभयो । उहाँले ८० लाख रुपियाँको लागतमा निर्माण गरिएको भवन भूकम्प प्रतिरोधी, तापक्रमलाई सन्तुलन राख्ने खालको प्रविधि जडान गरिएको, बालमैत्री, अपाङ्गमैत्री समेत रहेको समेत बताउनुभयो । भवनभित्र सुविधा सम्पन्न फनिचर, लाइटिङसहितको व्यवस्था रहेको छ । “हाल बझाङ जिल्लामा निर्माण भएका भवनहरूको तुलनामा यो भवन निकै सुविधायुक्त भवन हो,’’ खप्तडछान्ना गाउँपालिकाका अध्यक्ष उत्तमबहादुर रोकायाले भन्नुभयो । गाउँपालिका अध्यक्ष रोकायाको समन्वयमा “समृद्घ खप्तडछान्ना परियोजना” लागु गरेपछि गाउँपालिकाको स्वास्थ्य र शिक्षा क्षेत्रमा नमुना काम हुँदै आएको स्थानीय भिम बहादुर रोकायाको भनाइ छ ।  दुई वर्ष यता रिड नेपालमार्फत अस्ट्रेलियन हिमालय फाउन्डेसनले खप्तडछान्नाको शिक्षा क्षेत्रमा विद्यालयको भौतिक सुधार, शिक्षकहरूलाई तालिम, बालबालिका तथा अभिभावकहरूलाई चेतनामुलक तालिम तथा शैक्षिक गुणस्तर सुधारका विभिन्न कार्यहरू गर्दै आएको छ भने स्वास्थ्य संस्थामा उपकरण सहयोग, कर्मचारी अभावको परिपूर्ति, भौतिक पूर्वाधार निर्माण लगायतका कामहरू गर्दै आएको छ ।",
      "link": "https://gorkhapatraonline.com/news/142361",
      "image": "https://gorkhapatraonline.com/storage/media/250987/conversions/school-bhawan-2-original-thumb.jpg"
    },
    {
      "slug": "142359",
      "title": "कुनै प्रकारको दबाबमा नपरी काम गर्न नेपाल प्रहरीलाई प्रधानमन्त्रीको आग्रह",
      "timestamp": 1738972800000,
      "source": "gp",
      "content": "प्रधानमन्त्री केपी शर्मा ओलीले कुनै पनि प्रकारको दबाब र भनसुनमा नपरेर प्रमाण र तथ्य आधारित न्यायसङ्गत अनुसन्धान गर्न नेपाल प्रहरीलाई आग्रह गर्नुभएको छ ।",
      "longContent": "काठमाडौं, माघ २६ गते । प्रधानमन्त्री केपी शर्मा ओलीले कुनै पनि प्रकारको दबाब र भनसुनमा नपरेर प्रमाण र तथ्य आधारित न्यायसङ्गत अनुसन्धान गर्न नेपाल प्रहरीलाई आग्रह गर्नुभएको छ ।भृकुटीमण्डपस्थित नेपाल पुलिस क्लब परिसरमाा नवनिर्मित ‘द ब्लु प्याभिलियन’ भवनको आज उद्घाटन गर्दै प्रधानमन्त्री ओलीले प्रहरी ठिक ढङ्गले चलेमा सरकारको तर्फबाट कुनै हस्तक्षेप नहुने स्पष्ट गर्दै अनावश्यकरूपमा त्रसित नभई न्याय स्थापनामा दृढ ढङ्गले अगाडि बढ्न आग्रह गर्नुभएको हो । “तपाईँहरू जनताको अपेक्षा अनुसार चल्नुपर्छ । जनताले प्रहरीबाट निष्पक्ष र राम्रो व्यवहारको अपेक्षा गरेको छ । त्यसैले तपाईँहरूले संविधान र कानुनबमोजिम देश र जनताको हितलाई शीरमा राखेर काम गर्नुस् ।”, प्रधानमन्त्री ओलीले भन्नुभयो, “कुनै तस्कर, भ्रष्ट र ठगहरूमाथि अनुसन्धान गर्दा उल्टै उनीहरूका ठुला कुरा र हप्की सुन्नुपर्ने अहिलेको प्रवृत्ति पनि प्रभावित हुनुहुन्न । निर्धक्क भएर काम गर्नुस् । मुलुकमा शान्ति सुव्यवस्था कायमका साथै राष्ट्रिय हित र एकतालाई ध्यान दिएर अझ प्रभावकारी रूपमा काम गर्नुस् ।”प्रधानमन्त्री ओलीले विगतमा देश र जनताको सुरक्षाका क्रममा प्रहरीहरू लडिरहँदा नेपाल प्रहरी र नेपाली सेनाका कतिपय अधिकृतहरू आफ्नो दुनो सोझ्याउन भित्रभित्र विरोधीसँग साँगसाँठ गर्नु अशोभनीय र घिनलाग्दो स्वार्थ भएको टिप्पणी गर्नुभयो । उहाँले नेपाल प्रहरीलाई सबै प्रहरीको घरका रूपमा स्थापित गर्दै यहाँभित्र मूल्याङ्कन र अवसरका क्रममा आफ्नो तान्ने प्रवृत्ति भए त्यस्ता कमजोरी सच्याएर जानुपर्नेमा पनि जोड दिनुभयो । विसं। २०७७ जेठ ११ गते शिलान्यास भएको उक्त प्याभिलियनको रु ७५ करोड ८७ लाखमा निर्माण सम्पन्न भएको जानकारी दिइएको छ । कार्यक्रममा प्रधानमन्त्री ओलीले नेपाल प्रहरीको इतिहास भाग–२ को विमोचन गर्नुभयो भने भवन निर्माणमा योगदान दिने अधिकारी, प्राविधिक र निर्माणकर्तालाई सम्मान प्रदान गर्नुभयो । यस्तै नेपाल प्रहरीका महानिरीक्षक वसन्तबहादुर कुँवरले प्रधानमन्त्री ओलीमार्फत प्रधानमन्त्री दैवी प्रकोप सहायता कोषमा रु ७४ लाखको चेक हस्तान्तरण गर्नुभयो ।कार्यक्रममा गृहमन्त्री रमेश लेखकले नेपाल प्रहरीको ऐन संशोधनको विधेयक संसदमा पेस भएको र यसमा आउने रचनात्मक सुझावलाई परिमार्जनमा समावेश गरेर छिटो पारित गर्ने विश्वास दिलाउनुभयो । कार्यक्रममा प्रधानमन्त्रीका मुख्य सल्लाहकार विष्णुप्रसाद रिमाल, सङ्घीय सांसद ध्रुवबहादुर प्रधानलगायत उपस्थित हुनुहुन्थ्यो ।",
      "link": "https://gorkhapatraonline.com/news/142359",
      "image": "https://gorkhapatraonline.com/storage/media/251074/conversions/8f89e9ca-1a43-4dfc-9f68-2605a11b3bd9-original-thumb.jpg"
    },
    {
      "slug": "142347",
      "title": "मान्द्रेढुङ्गा–छेपेटार सडक कालोपत्रे",
      "timestamp": 1738972800000,
      "source": "gp",
      "content": "गोरखा सदरमुकामबाट पालुङटार नगरपालिका, सिरानचोक गाउँपालिका र अजिरकोट गाउँपालिका पुग्न सबै भन्दा छोटो दूरीमा रहेको गोरखा क्याम्पास–मान्द्रेढुंगा–छेपेटार सडकअन्तर्गत गोरखा क्याम्पासदेखि मान्द्रेढुंगासम्म झण्डै एक किलोमिरटरको दूरीमा पर्ने सडक कालोपत्रे भएको छ ।",
      "longContent": "गुणबहादुर रोका सुलीकोट, माघ २६ गते । गोरखा सदरमुकामबाट पालुङटार नगरपालिका, सिरानचोक गाउँपालिका र अजिरकोट गाउँपालिका पुग्न सबै भन्दा छोटो दूरीमा रहेको गोरखा क्याम्पास–मान्द्रेढुङ्गा–छेपेटार सडकअन्तर्गत गोरखा क्याम्पासदेखि मान्द्रेढुङ्गासम्म झण्डै एक किलोमिरटरको दूरीमा पर्ने सडक कालोपत्रे भएको छ ।निकै लामो प्रयास पछि गोरखा सदरमुकामबाट एक किलोमिटर सडक बाटो कालो पत्रे सम्पन्न भएको गोरखा सडक आयोजना कार्यालय गोरखाका साइड इन्जिनियर शिव सुवेदीले जानकारी दिनुभयो ।  विशेष गरी गोरखा नगरपालिकाका प्रमुखसहित जनप्रतिनिधीको लामो समयको प्रयासपछि अहिले आएर यस सडक कालोपत्रे सुरु गरिएको गोरखा नगरपालिका – ७ का वडाध्यक्ष विष्णुप्रसाद श्रेष्ठले बताउनुभयो । सडक विभागको बजेटअन्तर्गत सडक आयोजना कार्यालय गोरखामार्फत कालोपत्रे सम्पन्न भएको हो ।  गोरखा सडक योजना गोरखाको एक करोड रुपियाँमा गोरखा सडक गोरखा योजना कार्यालय गोरखा र निर्माण कम्पनीबिच झण्डै एक किलो मिटर सडक कालो पत्रे र एक साइडमा नाली बनाउनुपर्ने सम्झौता उल्लेख भए अनुसार ५.५ मिटर चौडाइ र एक किलोमिटर लम्बाइ, सवबेस, सवग्रेड फाइनल भई सम्पन्न भएको गोरखा सडक आयोजना कार्यालय गोरखाले जनाएको छ ।",
      "link": "https://gorkhapatraonline.com/news/142347",
      "image": "https://gorkhapatraonline.com/storage/media/250958/conversions/IMG-20250208-WA0002(1)-original-thumb.jpg"
    },
    {
      "slug": "142345",
      "title": "मुकुन्देश्वरी मन्दिरको पुनर्निर्माण सुरु",
      "timestamp": 1738972800000,
      "source": "gp",
      "content": "पर्यटकीय नगरी बन्दीपुर बजार नजिककै पश्चिम क्षेत्रमा रहेको मुकुन्देश्वरी गढीलाई पर्यटकीय गन्तव्य बनाउने पहल थालिएको छ । सेनवंशी राजाहरुको इतिहास तथा धार्मिक महत्त्व बोकेको बन्दीपुर गाउँपालिका–२ मुच्चुकस्थित यस गढीलाई पर्यटकीय गन्तव्यका रूपमा विकास गर्न बन्दीपुर गाउँपालिका तथा स्थानीयवासी जुटेका हुन् ।",
      "longContent": "अमरराज नहर्कीतनहुँ, माघ २६ गते । पर्यटकीय नगरी बन्दीपुर बजार नजिककै पश्चिम क्षेत्रमा रहेको मुकुन्देश्वरी गढीलाई पर्यटकीय गन्तव्य बनाउने पहल थालिएको छ । सेनवंशी राजाहरूको इतिहास तथा धार्मिक महत्त्व बोकेको बन्दीपुर गाउँपालिका–२ मुच्चुकस्थित यस गढीलाई पर्यटकीय गन्तव्यका रूपमा विकास गर्न बन्दीपुर गाउँपालिका तथा स्थानीयवासी जुटेका हुन् । यस अघिलाई पर्यटकीय गन्तव्य बनाउन मुकुन्देश्वरी मन्दिरको पुनर्निर्माण सुरु गरिएको छ भने अधुरो सिँढी मार्गलाई पूरा गर्न लागिएको छ । नेपाल एकीकरण हुनुभन्दा पहिले तत्कालीन सेन राजाको पालामा निर्माण भएको भए पनि हाल ओझेलमा परेकोले त्यसको विकासका लागि स्थानीय बासिन्दाहरू जुटेको र त्यसको स्थानीय तथा प्रदेश सरकार साथ मिलेको  मुकुन्देश्वरी मन्दिर तथा दरबार निर्माण तथा संरक्षण समिति अध्यक्ष शुकुमलाल गुरुङले जानकारी दिनुभयो । अध्यक्ष गुरुङका अनुसार मुकुन्देश्वरी गढीलाई पर्यटकीय गन्तव्यको रूपमा विकास गर्न बन्दीपुर गाउँपालिकाले यस क्षेत्रको संरक्षण, पुनर्निर्माण र प्रवर्द्धन गर्न लागेको हो । नयाँ मन्दिर निर्माणका लागि शनिबार शिलान्यास गरिएको छ । मन्दिरको गण्डकी प्रदेशका सभासदस्यद्वय  जीतप्रकाश आले र अशोककुमार श्रेष्ठले शिलान्यास गर्नुभयो ।ऐतिहासिक स्थलको संरक्षणका लागि प्रदेश सरकारले १० लाख विनियोजन गरेको बताउँदै गण्डकी प्रदेश सरकारको पूर्वमन्त्री समेत रहनुभएको आलेले थप रकमका लागि पहल गर्ने बताउनुभयो ।  बन्दीपुर गाउँपालिका अध्यक्ष सुरेन्द्रबहादुर थापाले चालु आर्थिक वर्षमा नै मुकुन्देश्वरी गढी पुग्नका लागि अधुरो सिँढी निर्माण र अन्य पूर्वाधार निर्माणका लागि सहयोग गरिरहेको बताउनुभयो । कार्यक्रममा गाउँपालिकाको उपाध्यक्ष पञ्चमाया गुरुङ, वडाध्यक्षहरू तिलकबहादुर कुँवर र परमेश्वर भट्टराइले मुकुन्देश्वरी मन्दिरको व्यवस्थापनका लागि पालिका तथा वडाबाट सहयोग गर्ने प्रतिबद्धता जनाउनु भएको थियो । यहाँ मुकुन्देश्वरी मन्दिरसहित पाल्पाली राजा मणि मुकुन्दसेनको भग्नावशेष दरबार, तत्कालीन सैनिक टुँडिखेल ३०/३५ जना बस्न मिल्ने गुफा, पानी सङ्कलनका लागि ८÷१० फिटभन्दा गहिरो इनार, घोडा बाँध्ने तबेलाहरू रहेका छन् । गाउँपालिकाले मुुकुन्देश्वरी डाँडाको प्रचारप्रसारका लागि पदमार्ग पर्खाल निर्माणको कामलाई समेत तीव्रता दिएको छ । चीनमा रहेको विश्वकै प्रसिद्ध ग्रेटवालको झल्को दिने गरी पदमार्ग पर्खाल निर्माण भइरहेको गाउँपालिकाले जनाएको छ । बन्दीपुर गाउँपालिका–२ स्थित थानीमाई मन्दिरबाट निर्माण सुरु गरिएको पदमार्ग पर्खाल मुकुन्देश्वरी डाँडामा पुगेर टुङ्गिनेछ । यस्तै बन्दीपुर भ्रमण वर्ष २०२५ को अवसरमा यस क्षेत्रको प्रचारप्रसार गरी धेरैभन्दा धेरै पर्यटक बन्दीपुर भित्र्याउने योजना पनि गाउँपालिकाको छ । महाभारत शृङ्खलाअन्तर्गत पर्ने मुकुन्देश्वरी समुन्द्री सतहबाट १३४३ मिटरको उचाइमा रहेको छ । यहाँबाट धौलागिरिदेखि माछापुच्छ्रे, अन्नपूर्ण, मनास्लु, हिमचुली गणेश लाङटाङसम्मका दर्जनौँ हिमशृङ्खलाहरू लगायत तनहुँ, लमजुङ, गोर्खा, चितवन र नवलपुरका स्थानहरू आँखै अगाडि देख्न सकिन्छ । बन्दीपुरबाट भन्ज्याङ चौतारा हुँदै मुच्चोकसम्म सवारी साधनमा पुगी त्यहाँबाट ४५ मिनेटको उकालो पैदल सिँढी चढ्दै मुकुन्देश्वरी डाँडा पुग्न सकिन्छ ।",
      "link": "https://gorkhapatraonline.com/news/142345",
      "image": "https://gorkhapatraonline.com/storage/media/250961/conversions/PHOTO-2025-02-07-17-06-30-original-thumb.jpg"
    },
    {
      "slug": "142339",
      "title": "गुल्मीमा ९५ प्रतिशतले लगाए एचपिभी खोप",
      "timestamp": 1738972800000,
      "source": "gp",
      "content": "गुल्मीमा पाठेघरको मुखको क्यान्सरविरुद्धको एचपिभी खोप ९५ दशमलव ६० प्रतिशतले लगाएका छन् । यस जिल्लामा माघ २२ गतेदेखि सबै स्थानीय तहमा एचपिभी खोप अभियान सुरु भएको स्वास्थ्य कार्यालय गुल्मीका जनस्वास्थ्य अधिकृत पशुपति आचार्यले जानकारी दिनुभयो ।",
      "longContent": "रमेश विश्वकर्मा गुल्मी, माघ २६ गते । गुल्मीमा पाठेघरको मुखको क्यान्सरविरुद्धको एचपिभी खोप ९५ दशमलव ६० प्रतिशतले लगाएका छन् । यस जिल्लामा माघ २२ गतेदेखि सबै स्थानीय तहमा एचपिभी खोप अभियान सुरु भएको स्वास्थ्य कार्यालय गुल्मीका जनस्वास्थ्य अधिकृत पशुपति आचार्यले जानकारी दिनुभयो ।जनस्वास्थ्य अधिकृत आचार्यका अनुसार शुक्रबारसम्म रेसुङ्गा नगरपालिकामा ९१ दशमलव १० प्रतिशत र मुसिकोट नगरपालिकामा ९५ दशमलव १९ प्रतिशतले एचपिभी खोप लगाएका छन् । कालीगण्डकी गाउँपालिकामा ९६ दशमलव ०४ प्रतिशत, सत्यवती गाउँपालिकामा ९५ दशमलव ३९ प्रतिशत, चन्द्रकोट गाउँपालिकामा ९५ दशमलव ६४ प्रतिशत, इस्मा गाउँपालिकामा ९४ दशमलव ४६ प्रतिशत, मालिका गाउँपालिकामा ९९ दशमलव २२ प्रतिशतले एचपिभी खोप लगाएको उहाँले जानकारी दिनुभयो ।त्यसैगरी मदाने गाउँपालिकामा ९९ दशमलव ०१ प्रतिशत, धुर्कोट गाउँपालिकामा ९२ दशमलव ५० प्रतिशत, गुल्मीदरबार गाउँपालिकामा ९८ दशमलव ६२ प्रतिशत, छत्रकोट गाउँपालिकामा ९४ दशमलव ४३ प्रतिशत र रुरुक्षेत्र गाउँपालिकामा १०० दशमलव १४ प्रतिशतले एचपिभी खोप लगाएको स्वास्थ्य कार्यालय गुल्मीले जनाएको छ । कक्षा ६ देखि १० सम्म पढ्ने छात्राहरू र विद्यालय बाहिर रहेका १० देखि १४ वर्षसम्मका किशोरीलाई लक्षित गरेर सरकारले एचपिभी खोप अभियान सञ्चालन गरेको छ ।खोप अभियानलाई व्यवस्थित गरी खोप लगाउनका लागि स्वास्थ्य कार्यालयले १८६ जना स्वास्थ्यकर्मी र ३७२ जना स्वास्थ्य स्वयंसेवक परिचालन गरेको छ । फागुन ६ गतेसम्म सञ्चालन हुने यस अभियानमा जिल्लाका सामुदायिक १८५ र संस्थागत २५ गरी कुल २१० विद्यालयमा कक्षा ६ देखि दससम्म अध्ययनरतसँगै विद्यालय बाहिर रहेका १० देखि १४ वर्षसम्मका किशोरीहरू गरी कुल ११ हजार ४८८ जनालाई खोप लगाइने लक्ष्य राखिइएको छ ।",
      "link": "https://gorkhapatraonline.com/news/142339",
      "image": "https://gorkhapatraonline.com/storage/media/250942/conversions/gulmi-original-thumb.jpg"
    },
    {
      "slug": "142338",
      "title": "चार गोलिया काठसहित तीन पक्राउ",
      "timestamp": 1738972800000,
      "source": "gp",
      "content": "साझेदारी वन क्षेत्रबाट काठ चोरी गरेको आरोपमा कैलालीमा चार गोलिया काठसहित तीन जनालाई पक्राउ गरिएको छ ।  इलाका प्रहरी कार्यालयबाट खटेको प्रहरी र सव डिभिजन वन कार्यालय मसुरियाबाट खटेको वनकर्मीको संयुक्त टोलीले उनीहरुलाई पक्राउ गरेको हो ।",
      "longContent": "अविनाश चौधरीधनगढी, माघ २६ गते । साझेदारी वन क्षेत्रबाट काठ चोरी गरेको आरोपमा कैलालीमा चार गोलिया काठसहित तीन जनालाई पक्राउ गरिएको छ । इलाका प्रहरी कार्यालयबाट खटेको प्रहरी र सब डिभिजन वन कार्यालय मसुरियाबाट खटेको वनकर्मीको संयुक्त टोलीले उनीहरूलाई पक्राउ गरेको हो । पक्राउ पर्नेमा गौरीगङ्गा नगरपालिका–७ मट्कौना पछलापट्टीका ५१ वर्षीय दिनेश चौधरी, ४१ वर्षीय निर्मल डङ्गौरा थारू र ५४ वर्षीय सीताराम चौधरी रहेका सुदूरपश्चिम प्रदेश प्रहरी कार्यालयले जानकारी दिएको छ । प्रहरीका अनुसार उनीहरूले गौरीगङ्गा साझेदारी वनबाट ५७.०८ क्युफिट काठ चोरी गरेर ल्याएका थिए । दिनेशको घरमा लुकाइछिपाइ राखेको अवस्थाबाट सालको चार गोलिया काठ बरामद गरिएको जनाइएको छ । पक्राउ परेकाहरूलाई आवश्यक कारबाहीका लागि सब डिभिजन वन कार्यालय मसुरियाको जिम्मा लगाएको प्रदेश प्रहरी कार्यालयले जानकारी दिएको छ ।",
      "link": "https://gorkhapatraonline.com/news/142338",
      "image": "https://gorkhapatraonline.com/storage/media/250944/conversions/images-original-thumb.jpg"
    },
    {
      "slug": "142337",
      "title": "देशभरका बरघर दाङमा भेला हुँदै",
      "timestamp": 1738972800000,
      "source": "gp",
      "content": "देशभरका बरघरहरू दाङको दङ्गीरशण ३, चखौरामा भेला हुँदैछन् । थारू समुदायको प्रथा जनित संस्थाको रूपमा मानिँदै आएका बरघरहरू भेला हुन लागिएको मटावाँ, बरघर, भलमन्सा महासंघका केन्द्रीय अध्यक्ष एवम् लुम्बिनी प्रदेशको पूर्व मुख्यमन्त्री डिल्लीबहादुर चौधरीले जानकारी दिनुभयो ।",
      "longContent": "सन्तोष दहित दाङ, (दंगीशरण)  माघ २६ गते ।  देशभरका बरघरहरू दाङको दङ्गीरशण ३, चखौरामा भेला हुँदैछन् । थारू समुदायको प्रथा जनित संस्थाको रूपमा मानिँदै आएका बरघरहरू भेला हुन लागिएको मटावाँ, बरघर, भलमन्सा महासङ्घका केन्द्रीय अध्यक्ष एवम् लुम्बिनी प्रदेशको पूर्व मुख्यमन्त्री डिल्लीबहादुर चौधरीले जानकारी दिनुभयो । थारू समुदायको परम्परागतदेखि मान्दै आएको प्रथाजनित संस्थालाई कानुनी मान्यता दिलाउनका लागि राज्यलाई दबाब स्वरूप भेलाको आयोजना गरिएको उहाँले बताउनुभयो । ‘‘हाम्रो यो भेलाको उद्देश्य राष्ट्रिय सम्मेलन पनि हो,’’ महासङ्घका अध्यक्ष चौधरीले भन्नुभयो, ‘‘योसँगै हाम्रो प्रथाजनित संस्थालाई राज्यबाट कानुनी मान्यता दिलाउनका लागि दबाबको सिर्जना गर्ने पनि हो ।’’ उहाँको अनुसार भेलामा दाङ, बाँके, बर्दिया, कैलाली, कञ्चनपुर, सुर्खेत, रूपन्देही, नवलपरासी, कपिलबस्तु जिल्लाहरूको एक हजारभन्दा बढी मटावा/बरघर/लमन्सा/ककन्डर्‍वाहरूको उपस्थिति रहने छ । उक्ता भेलाको सम्बोधान तथा उद्घाटन पूर्व प्रधानमन्त्री एवम् नेपाली कांग्रेसका सभापति शेरबहादुर देउवाले गर्नुहुने अध्यक्ष चौधरीले बताउनुभयो ।दुई दिनसम्म चल्ने भेलामा बरघरलाई अझ प्रभावकारी बनाउनका लागि दीर्घकालीन योजना, भावि रणनीति र बरघर ऐन, कानुन निर्माणलगायत विषयमा छलफल गर्ने कार्यक्रम रहेको अध्यक्ष चौधरीले जानकारी दिनुभयो । त्यस्तै, भेलाबाट महासङ्घको नयाँ नेतृत्व समेत चयन गरिने उहाँले जानकारी दिनुभयो ।गाउँको विकासदेखि सामाजिक न्यायलगायत कामको नेतृत्व गर्दै आएका व्यक्तिलाई थारू समुादयले मटावाँ/बरघर/भल्मन्सा/ककन्डर्‍वा भन्ने गर्दछन् । कतै मटावाँ, कतै बरघर त कतै भलभन्सा, ककन्डर्‍वा नाम दिइने गरेको छ । दाङमा मटावाँ भनिन्छ भने, बाँके  र बर्दियामा बरघर, कैलाली र कन्चनपुरमा भलमन्सा भनिन्छ । त्यस्तै सुर्खेत र कपिलवस्तु, दाङको देउखुरीमा ककन्डर्वा भन्ने गर्दछन् । यी मटावाँ/बरघर/भल्मन्सा/ककन्डर्‍वा जे भनिए पनि ठाउँको प्रमुख व्यक्तिलाई सम्बोधन गरिने सम्मान हो । थारू समुदायले हरेक वर्ष माघीमा मटावाँ/बरघर/भल्मन्सा/ककन्डर्‍वा चुन्ने गर्दछन् । सोही समयमा बितेको वर्ष दिनको कामको समीक्षा र आगामी वर्षको कार्यायोजना बनाउने गरेको महासङ्का अध्यक्ष चौधरीले जानकारी दिनुभयो ।",
      "link": "https://gorkhapatraonline.com/news/142337",
      "image": "https://gorkhapatraonline.com/storage/media/250938/conversions/barghar-original-thumb.jpg"
    },
    {
      "slug": "142294",
      "title": "अपेक्षित प्रगति भएन राष्ट्रिय गौरवका आयोजनामा",
      "timestamp": 1738972800000,
      "source": "gp",
      "content": "सरकारले विकास निर्माणमार्फत नागरिकलाई सहज सेवा प्रदान गर्ने, आर्थिक वृद्धि गर्ने लक्ष्यसाथ सुरु गरेका राष्ट्रिय गौरवका आयोजनाको प्रगति सन्तोषजनक नभएको पाइएको छ ।",
      "longContent": "गोरखापत्र समाचारदाताकाठमाडौँ, माघ २६ गते । सरकारले विकास निर्माणमार्फत नागरिकलाई सहज सेवा प्रदान गर्ने, आर्थिक वृद्धि गर्ने लक्ष्यसाथ सुरु गरेका राष्ट्रिय गौरवका आयोजनाको प्रगति सन्तोषजनक नभएको पाइएको छ । सरकारले सबै खालका साधनस्रोत उपलब्ध गराएको भए पनि त्यस्ता आयोजनाको प्रगति अपेक्षित हुन नसकेको पाइएको छ । कुल २७ वटा राष्ट्रिय गौरवका आयोजनामध्ये चालु आर्थिक वर्षमा १९ वटा आयोजनाका लागि जम्मा ६६ अर्ब ७५ करोड तीन लाख रुपियाँ विनियोजन गरिएको थियो । गत पुस मसान्तसम्मको अवधिमा जम्मा १७ अर्ब १५ करोड ३२ लाख रुपियाँ खर्च भएको छ । जस अनुसार राष्ट्रिय गौरवका आयोजनाको समीक्षा अवधिमा २५.७० प्रतिशत खर्च भएको छ ।आव २०६८/६९ को सुरुमा १७ वटा राष्ट्रिय गौरवका आयोजना पहिचान गरिएकोमा नेपाल सरकारले आवश्यकता र औचित्यका आधारमा क्रमागत तथा नयाँ आयोजनालाई समेत समावेश गरेको थियो । त्यस्ता आयोजनाको सङ्ख्या विस्तार गरी २७ वटा पुगेकामा सम्पन्न भइसकेका र कार्य प्रारम्भ नभएकाबाहेक आव २०८१/८२ सम्म आइपुग्दा १९ आयोजना कार्यान्वयनमा छन् ।आव २०८०/८१ मा राष्ट्रिय गौरवका आयोजनाका लागि ६० अर्ब ३८ करोड ७१ लाख रुपियाँ खुद बजेट विनियोजन गरिएकामा ५४ अर्ब २४ करोड आठ लाख रुपियाँ खर्च भई वित्तीय प्रगति ८९.८२ प्रतिशत र भौतिक प्रगति ५७.५० प्रतिशत भएको अर्थ मन्त्रालयले जनाएको छ ।छ खर्ब सतसट्ठी अर्ब साठी करोड खर्च चालु आवको छ महिनामा छ खर्ब ६७ अर्ब ६० करोड ७८ लाख रुपियाँ बजेट खर्च भएको छ । अर्थ मन्त्रालयले सार्वजनिक गरेको बजेटको अर्धवार्षिक मूल्याङ्कन प्रतिवेदन अनुसार आव २०८१/८२ मा १८ खर्ब ६० अर्ब ३० करोड ३० लाख रुपियाँ बजेट विनियोजन भएकोमा २०८१ पुस मसान्तसम्म  कुल विनियोजनको ३५.८९ प्रतिशत खर्च भएको छ ।साउनयताको समग्र खर्च विगत वर्षको सोही अवधिको तुलनामा १७.६६ प्रतिशतले बढेको छ । समीक्षा अवधिमा सरकारको स्रोततर्फ छ खर्ब १८ अर्ब ५१ करोड ४३ लाख रुपियाँ खर्च भएको छ । जुन गत आवको खर्चको तुलनामा १५.८६ प्रतिशतले बढी हो । वैदेशिक अनुदानतर्फ सात अर्ब ७१ करोड ९२ लाख रुपियाँ खर्च भई गत आवको तुलनामा ४३.७९ प्रतिशतले बढी खर्च भएको छ ।पुससम्मको अवधिमा मन्त्रालय अन्तर्गतका आयोजनाका लागि एक खर्ब एक अर्ब ९६ करोड ५५ लाख रुपियाँको स्रोत सहमति प्रदान गरिएको छ ।गत आवसम्मको सिर्जित दायित्व २८ अर्ब ५१ करोड ९० लाख रुपियाँ भुक्तानी दिन बाँकी रहेकोमा समीक्षा अवधिसम्म २२ अर्ब २२ करोड ८९ लाख रुपियाँ भुक्तानीका लागि स्रोत व्यवस्थापन गरिएको छ । बाँकी रकमको पनि स्रोत व्यवस्थापन गरी दायित्व भुक्तानी गर्न सहजीकरणा गरिएको छ ।अर्थ मन्त्रालयका अनुसार विभिन्न मन्त्रालयबाट अनुरोध भई आएका ६४ वटा ऐन, नियम, कार्यविधि, निर्देशिका र मापदण्डमा राय तथा सहमति प्रदान गरिएको छ ।बजेट प्रणालीलाई व्यवस्थित गर्न तथा सार्वजनिक खर्चमा एकरूपता कायम गर्नका लागि कार्यसञ्चालन निर्देशिका, २०८१ तर्जुमा गरी कार्यान्वयनमा ल्याइएको उपप्रधान एवं अर्थमन्त्री विष्णुप्रसाद पौडेलले जानकारी दिनुभयो । समीक्षा अवधिमा छ खर्ब ७२ अर्ब ८० करोड ९४ लाख रुपियाँ राजस्व प्राप्तिको अनुमान रहेकोमा यस अवधिमा विविध प्राप्तिसमेत गरी जम्मा पाँच खर्ब ६७ अर्ब ३९ करोड ७३ लाख सङ्कलन भएको छ । यो रकम राजस्व प्राप्ति अर्धवार्षिक लक्ष्यको तुलनामा ८४.३३ प्रतिशत र गत आवको सोही अवधिसम्मको राजस्व सङ्कलन पाँच खर्ब १५ अर्ब ३९ करोड ७६ लाखको तुलनामा करिब १०.०९ प्रतिशतले अधिक छ । गत पुस मसान्तसम्म आन्तरिक ऋण प्राप्ति एक खर्ब ८१ अर्ब पाँच करोड र आन्तरिक ऋणको साँवा भुक्तानी  एक खर्ब २७ अर्ब २४ करोड भई खुद आन्तरिक ऋण परिचालन ५३ अर्ब ८१ करोड रुपियाँ भएको छ । चालु आवमा सार्वजनिक ऋणको साँवा ब्याज भुक्तानीमा चार  खर्ब दुई  अर्ब ८५ करोड रुपियाँ बजेट विनियोजन भएकोमा पुस मसान्तसम्म एक खर्ब ८२ अर्ब ४० करोड रुपियाँ भुक्तानी भएको छ । जुन वार्षिक बजेट विनियोजनको तुलनामा ४५.२८ प्रतिशत हो भने गत आवको कुल गार्हस्थ उत्पादनको तुलनामा कुल ऋण सेवा खर्च ३.२० प्रतिशत हुन आउँछ ।चालु आवमा दुई खर्ब ७० अर्ब रुपियाँ विकास सहायता परिचालन गर्ने अनुमान गरिएकामा समीक्षा अवधिसम्म ४९ अर्ब नौ करोड ३५ लाख रुपियाँ अर्थात् अनुमानको १८.१८ प्रतिशत प्राप्त भएको छ । यस अवधिमा दुई खर्ब पाँच अर्ब रुपियाँ बराबरको विकास सहायता प्रतिबद्धता प्राप्त भएको अर्थ मन्त्रालयले जनाएको छ ।",
      "link": "https://gorkhapatraonline.com/news/142294",
      "image": "https://gorkhapatraonline.com/storage/media/250874/conversions/Untitled-1-original-thumb.jpg"
    },
    {
      "slug": "142289",
      "title": "निःशुल्क शिक्षा : तिनै तहको लागतमा साझेदारी कोष बनाइने",
      "timestamp": 1738972800000,
      "source": "gp",
      "content": "अनिवार्य तथा निःशुल्क शिक्षासम्बन्धी ऐन कार्यान्वयन गर्न शिक्षा, विज्ञान तथा प्रविधि मन्त्रालयले सङ्घ–प्रदेश–स्थानीय साझेदारी कोष स्थापना गर्ने भएको छ ।",
      "longContent": "गोरखापत्र समाचारदाताकाठमाडौँ, माघ २६ गते । अनिवार्य तथा निःशुल्क शिक्षासम्बन्धी ऐन कार्यान्वयन गर्न शिक्षा, विज्ञान तथा प्रविधि मन्त्रालयले सङ्घ–प्रदेश–स्थानीय साझेदारी कोष स्थापना गर्ने भएको छ । उक्त कोषमा तिनै तहले आवश्यकता अनुसार रकम जम्मा गर्ने छन् र त्यसलाई निःशुल्क तथा अनिवार्य शिक्षा कार्यान्वयनमा खर्च गरिने छ । निःशुल्क तथा अनिवार्य शिक्षासम्बन्धी ऐन–२०७५ ले २०८५ साल वैशाख १ गतेपछि सरकारी, गैरसरकारी तथा अन्य सेवामा प्रवेशका लागि आधारभूत तहको शिक्षा उत्तीर्ण गरेको हुनुपर्ने व्यवस्था गरेको छ । यस प्रावधान अनुसार आधारभूत तह (कक्षा ८) उत्तीर्ण नगरेको व्यक्ति २०८५ सालपछि यी सेवामा प्रवेश गर्न पाउँदैनन् । उक्त ऐनको दफा १९ मा कक्षा ८ उत्तीर्ण नगरेको व्यक्ति सङ्घ, प्रदेश वा स्थानीय सरकारको पूर्ण वा आंशिक स्वामित्व रहेको संस्थामा सेवा प्रवेश गर्न नपाउने, सरकारी, गैरसरकारी वा निजी क्षेत्रबाट स्थापित निर्वाचित, नियुक्त, मनोनीत वा रोजगारीमा प्रवेश गर्न नपाउने व्यवस्था छ । यो व्यवस्था प्रारम्भ हुनुअघि नै १२ वर्ष पूरा भइसकेको वा रोजगारीमा लागिसकेको तर आधारभूत तहको शिक्षा पूरा नगरेको व्यक्तिका लागि भने यो व्यवस्था बाध्यकारी नहुने पनि ऐनमा स्पष्ट उल्लेख छ । हालै शिक्षा मन्त्रालयमा सम्पन्न मन्त्रालयस्तीय विकास समस्या समाधान समितिको बैठकले तीन तहको सरकारको साझेदारी कोष बनाउन प्रधानमन्त्रीको अध्यक्षतामा रहने राष्ट्रिय विकास समस्या समाधान समितिको बैठकमा प्रस्ताव गर्ने निर्णय गरेको छ । तीन तहको सरकारले शिक्षाका लागि बजेट छुट्याउने गरी कोष बनाउन खोजिएको शिक्षा, विज्ञान तथा प्रविधिमन्त्री विद्या भट्टराईले बताउनुभयो । कोषलाई सम्बन्धित मन्त्रालयले नै सञ्चालन गर्ने र त्यसलाई सङ्घले पर्यवेक्षण मात्रै गर्ने प्रस्ताव गरिने उहाँले बताउनुभयो ।",
      "link": "https://gorkhapatraonline.com/news/142289",
      "image": "https://gorkhapatraonline.com/storage/media/250868/conversions/5f2f4067cdab4_5e93b4f01daf5_5e8e69a51643d_5e8c6cb6cf599_moest-original-thumb.jpg"
    },
    {
      "slug": "142288",
      "title": "शिक्षक छनोट स्तरीय बनाउन सुझाव",
      "timestamp": 1738972800000,
      "source": "gp",
      "content": "सामुदायिक विद्यालयका लागि गरिने शिक्षक छनोट प्रक्रियालाई अझै स्तरीय बनाउन विज्ञहरूले सुझाव दिनुभएको छ ।",
      "longContent": "गोरखापत्र समाचारदाताकाठमाडौँ, माघ २६ गते । सामुदायिक विद्यालयका लागि गरिने शिक्षक छनोट प्रक्रियालाई अझै स्तरीय बनाउन विज्ञहरूले सुझाव दिनुभएको छ । शिक्षक सेवा आयोगको वार्षिकोत्सवका अवसरमा सानोठिमी भक्तपुरमा आयोजित कार्यक्रममा बोल्दै उहाँहरूले शिक्षक छनोट प्रक्रिया पारदर्शी रहे पनि समय अनुसार छनोट प्रक्रियामा परिमार्जन गर्नुपर्ने सुझाव दिनुभयो । लोकसेवा आयोगका पूर्वअध्यक्ष उमेश मैनालीले शिक्षक छनोट गर्दा सैद्धान्तिक ज्ञानको साथै सम्बन्धित उम्मेदवारको व्यक्तित्व र विषयगत ज्ञानलाई पनि जोड दिनुपर्ने बताउनुभयो । नीति अनुसन्धान प्रतिष्ठानका कार्यकारी निर्देशक प्राडा लेखनाथ शर्माले समाजमा ज्ञानको ज्योति फैलाउने पहिलो व्यक्ति शिक्षक भएका कारण छनोट प्रक्रियालाई चुस्त बनाउनुपर्ने बताउनुभयो । शिक्षा, विज्ञान तथा प्रविधि मन्त्रालयका सचिव डा. विश्वबाबु पुडासैनीले शिक्षण पेसालाई आकर्षक पेसा बनाउन शिक्षक छनोट प्रणालीमा पनि सुधार गर्नुपर्ने बताउनुभयो । आयोगले शिक्षा ऐन–२०२८ तथा शिक्षक सेवा आयोग निमायवली– २०५७ अनुसार कार्य गर्दै आएको छ । आयोगमा हाल एक जना अध्यक्ष तथा दुई जना सदस्यसहित ४३ जना कर्मचारी कार्यरत हुनुहुन्छ ।",
      "link": "https://gorkhapatraonline.com/news/142288",
      "image": "https://gorkhapatraonline.com/storage/media/250867/conversions/teacher-original-thumb.jpg"
    },
    {
      "slug": "142287",
      "title": "बिपी राजमार्ग मर्मतमा जापानको चासो",
      "timestamp": 1738972800000,
      "source": "gp",
      "content": "जापानका सम्राटको ६५ औँ शुभजन्मोत्सव तथा जापानको राष्ट्रिय दिवसका अवसरमा नेपालका लागि जापानका नवनियुक्त राजदूत माएदा तोरूले शुक्रबार ताहाचलस्थित आफ्नो सरकारी निवासमा समारोह आयोजना गर्नुभयो ।",
      "longContent": "गोरखापत्र समाचारदाताकाठमाडौँ, माघ २६ गते । जापानका सम्राटको ६५ औँ शुभजन्मोत्सव तथा जापानको राष्ट्रिय दिवसका अवसरमा नेपालका लागि जापानका नवनियुक्त राजदूत माएदा तोरूले शुक्रबार ताहाचलस्थित आफ्नो सरकारी निवासमा समारोह आयोजना गर्नुभयो ।उपराष्ट्रपति रामसहायप्रसाद यादवको प्रमुख आतिथ्यमा आयोजित समारोहमा उपप्रधानमन्त्री तथा सहरी विकासमन्त्री प्रकाशमान सिंह, युवा तथा खेलकुदमन्त्री तेजुलाल चौधरी, राष्ट्रिय सभाका उपाध्यक्ष बिमला घिमिरे, उपसभामुख इन्दिरा राना, पूर्वप्रधानमन्त्री, मन्त्री, पूर्वमन्त्री, सांसद, राजदूतहरू, नेपालस्थित अन्तर्राष्ट्रिय संस्थाका प्रमुख, सरकारी अधिकारीलगायतको उपस्थिति थियो । त्यस अवसरमा राजदूत माएदा नेपाल–जापान सम्बन्धका विविध पक्षबारे चर्चा गर्दै अघिल्लो वर्षायाममा आएको बाढीपहिरोले क्षतिग्रस्त बिपी राजमार्ग मर्मतका लागि जापानले पहल गर्ने बताउनुभयो । उक्त सडक जापानकै आर्थिक तथा प्राविधिक सहयोगमा बनेको थियो । उहाँले जापान र नेपालबिचको सम्बन्ध १९ औँ शताब्दीमा सुरु भएको ऐतिहासिक आदानप्रदान, सन् १९८७ मा जापानका सम्राटको नेपाल भ्रमणलगायत उच्चस्तरीय भ्रमण र आधा शताब्दीभन्दा बढी समयदेखि जापान र नेपालबिचको विकास सहयोगलाई उल्लेख गर्नुभयो ।",
      "link": "https://gorkhapatraonline.com/news/142287",
      "image": "https://gorkhapatraonline.com/storage/media/250866/conversions/Untitled-1-original-thumb.jpg"
    },
    {
      "slug": "142286",
      "title": "मन्त्री नै झुक्किँदा रोकियो विधेयक",
      "timestamp": 1738972800000,
      "source": "gp",
      "content": "प्रस्तावक मन्त्री नै संसद्को कार्यविधि र प्रचलित अभ्यासमा स्पष्ट नहुँदा प्रतिनिधि सभामा विधायनसम्बन्धी विधेयक पारितको कार्यसूची स्थगन भएको छ ।",
      "longContent": "काठमाडौँ, माघ २६ गते । प्रस्तावक मन्त्री नै संसद्को कार्यविधि र प्रचलित अभ्यासमा स्पष्ट नहुँदा प्रतिनिधि सभामा विधायनसम्बन्धी विधेयक पारितको कार्यसूची स्थगन भएको छ । कानुन, न्याय तथा मानव अधिकार समितिले प्रतिवेदन बुझाइसकेको अवस्थामा सरकारले विधेयकमा थप संशोधन चाहेपछि त्यसलाई समावेश गर्ने प्रक्रियामा मन्त्री अलमलमा पर्नुभएको हो । सरकारको प्रस्ताव कानुन, न्याय तथा संसदीय मामिलामन्त्री अजयकुमार चौरसियाले वक्तव्यमा सामेल गरेपछि प्रक्रियागत त्रुटि हुने भन्दै विधेयकमा जबाफ र पारितको कार्यसूची स्थगित गरिएको हो । समितिको प्रतिवेदनसहितको विधेयक छलफलका लागि पेसका क्रममा मन्त्री चौरसियाले नै संशोधनको विषय प्रस्तुत गरेपछि सभामुख देवराज घिमिरेसमेत अन्योलमा पर्नुभयो । सभामुख घिमिरेले मन्त्री चौरसियालाई रोक्ने प्रयास गरे पनि संशोधन गर्नुपर्ने अवस्था आएकाले धारणा राख्नुपर्ने भन्दै मन्त्रीले वक्तव्यलाई निरन्तरता दिनुभयो । वक्तव्य निरन्तर भई विधेयकमा छलफल पनि भएपछि जबाफ र पारितको कार्यसूची भने सभामुख घिमिरेले हटाउनुभएको हो । विधायनसम्बन्धी विधयेकमा सरकारले दफा २१ का केही व्यवस्थामा थप संशोधन चाहेको थियो । कानुन मन्त्रालयमार्फत उक्त प्रस्ताव संसद्मा लगिए पनि सभामुख तथा संसद्का अन्य पदाधिकारीलाई जानकारी थिएन । नेपाल सरकारको कार्यसम्पादन नियमावलीको आठौँ संशोधन अनुकूल बनाउन विधेयकमा सरकारले संशोधन चाहेको हो । उक्त संशोधनले प्रत्यायोजित विधायन अन्तर्गत बन्ने विनियम, निर्देशिका, कार्यविधि, मापदण्ड तर्जुमामा मन्त्रीपरिषद्मा पेस गर्नुपर्ने व्यवस्था हेरफेर गरेको थियो । यही अनुसार विधेयकका दफा २१ मा रहेको प्रत्यायोजित विधायन तर्जुमामा कानुन मन्त्रालयबाट स्वीकृति लिनुपर्ने केही व्यवस्थामा सरकारले संशोधन गर्न खोजेको थियो । प्रत्यायोजित विधायनको कानुन अनुकूल सरकारले विधेयक परिमार्जन खोजेको हो ।  सामान्यतया समितिको प्रतिवेदन सभामा पेस भइसकेको अवस्थामा कुनै संशोधन आवश्यक भएमा दलीय सहमतिमा सांसदमार्फत त्यस्ता विषय उठाउन लगाउने प्रचलन छ । यसरी उठाउने विषयलाई लिखित वा मौखिक दुवै रूपमा स्वीकार गर्ने गरिएको छ । सांसदहरूले उठाएका विषयलाई सरकारका तर्फबाट विभागीय मन्त्रीले जबाफका क्रममा स्वीकार गरी प्रतिवेदनकै अङ्ग मान्ने संसदीय अभ्यास छ तर शुक्रबार मन्त्री चौरसियाले सरकारले चाहेको संशोधन नै स्वयं आफैँ प्रस्ताव गरेपछि सभामुख र सांसदहरू अलमलमा परेका थिए । के भएको थियो सभामा ?नियमित कार्यसूचीको दोस्रो नम्बरमा समितिको प्रतिवेदनसहितको विधेयकको प्रस्ताव छलफल र पारितको कार्यसूची थियो । मन्त्री चौरसियाले छलफलको प्रस्ताव पेसकै क्रममा सरकारले चाहेको संशोधनसमेत वक्तव्य दिन लागेपछि सभामुख घिमिरेले रोक्ने प्रयास गर्नुभयो । घिमिरेले भन्नुभयो, “माननीय मन्त्रीज्यू, हाम्रो विधि अनुसार यो प्रस्तावलाई निर्णयार्थ पेस र माननीयज्यूले छलफलमा भाग लिन बाँकी छ ।”मन्त्री चौरसियाले भने संशोधन आवश्यक भएकाले स्पष्ट पार्न जरुरी भएको भन्दै वक्तव्य जारी राख्नुभयो । उहाँले “यसमा केही संशोधनको कुरा आएकाले, छलफलमा ती कुरा राख्नुपर्ने भएकाले..” भन्दै वक्तव्य जारी राख्नुभयो । चौरसियाले माघ २४ गते नेपाल राजपत्रमा प्रकाशित संशोधित नियमावलीको व्यवस्था पढेर सुनाउनुभयो । उक्त संशोधनमा मूल नियमावलीको अनुसूची १ हेरफेरको विषय सामेल छ । उहाँले नयाँ नियमावली आएकाले ती विषय सामेल गर्नुपर्ने आवश्यक भएको आग्रह पनि बैठकमा गर्नुभयो ।  मन्त्रीको वक्तव्यपछि छलफल प्रारम्भ गरिएको थियो ।  छलफलकै क्रममा सचिवालयका कर्मचारीले मन्त्री चौरसिया र संसद्का महासचिवसँग समेत अन्योलबारे परामर्श गरेर बैठक रोक्न सभामुखलाई सुझाएका थिए । छलफलमा सांसदहरू पूर्णबहादुर घर्ती, अच्युत मैनाली, विराजभक्त श्रेष्ठ, चन्दा कार्की भण्डारी, किरणकुमार साह, प्रेम सुवाल, सुमना श्रेष्ठ, हितराज पाण्डे र सुशीला थिङले सहभागिता पनि जनाउनुभयो । नेकपा माओवादी केन्द्रका प्रमुख सचेतक हितराज पाण्डेबाहेक अन्यले मन्त्रीको अन्योलबारे प्रश्न गर्नुभएन । पाण्डेले भने मन्त्रीको प्रस्तुतिले अन्योल बढाएको भन्दै स्पष्टता माग गर्नुभयो । पाण्डेले भन्नुभयो, “माननीय मन्त्रीजीले प्रस्ताव राख्ने क्रममा के भन्नुभएको हो, त्यो कुरा नबुझेर म यहाँ स्पष्टताका लागि उपस्थित भएको छु । उहाँले राख्नुभएको विषयवस्तु स्पष्ट भएको छैन । पहिलो कुरा के हो, स्पष्टताको माग गर्दछु ।” नियमावलीमा के भयो संशोधन ?नियमावलीको नियम २१ संशोधनका क्रममा सरकारले अनुसूची हेरफेर गरेको थियो । मूल नियमावलीमा नेपाल सरकारले बनाउनुपर्ने, स्वीकृत गर्नुपर्ने वा सहमति दिनुपर्ने नियम, विनियम, गठन आदेश, निर्देशिका, कार्यविधि, मापदण्ड वा जारी गर्नुपर्ने आदेशलाई मन्त्रीपरिषद्मा पेस गर्नुपर्ने व्यवस्था थियो । हालै भएको आठौँ संशोधनले नेपाल सरकारले बनाउनुपर्ने नियम र गठन आदेश तथा प्रचलित कानुनबमोजिम नेपाल सरकार मन्त्रीपरिषद्ले बनाउनुपर्ने निर्देशिका, कार्यविधि, मापदण्ड वा जारी गर्नुपर्ने आदेशलाई मात्र समेटेको थियो । यस्तै विधायनसम्बन्धी विधेयकको दफा २१ मा नेपाल सरकारले बनाउने नियम, नेपाल सरकारबाट स्वीकृत हुने नियम, गठन आदेश, गठन आदेश अन्तर्गतका विकास समितिले बनाएको नियम र ऐनले दिएको अधिकारबमोजिम नेपाल सरकार वा सम्बन्धित मन्त्रालयबाट स्वीकृत हुने कार्यविधि, निर्देशिका, मापदण्ड वा जारी हुने आदेश तर्जुमामा कानुन मन्त्रालयको स्वीकृति लिनुपर्ने व्यवस्था गरेको छ । यस्तै नेपाल सरकारबाट स्वीकृत हुनुपर्ने सङ्गठित संस्थाका नियम वा विनियममा पनि स्वीकृति अनिवार्य गरिएको छ ।",
      "link": "https://gorkhapatraonline.com/news/142286",
      "image": "https://gorkhapatraonline.com/storage/media/250865/conversions/555-original-thumb.jpg"
    },
    {
      "slug": "142285",
      "title": "थला परेको कम्पनी जुरुक्क",
      "timestamp": 1738972800000,
      "source": "gp",
      "content": "कोभिड–१९ को विश्वव्यापी महामारीमा नेपालमा सिटामोल, सेनिटाइजर, माक्स जस्ता अत्यावश्यक र न्यूनतम सामग्रीकै अभाव भयो ।",
      "longContent": "काठमाडौँ, माघ २६ गते । कोभिड–१९ को विश्वव्यापी महामारीमा नेपालमा सिटामोल, सेनिटाइजर, माक्स जस्ता अत्यावश्यक र न्यूनतम सामग्रीकै अभाव भयो । अत्यावश्यक औषधीहरूमै कालोबजारीका कारण आर्थिक अवस्था कमजोर भएका सङ्क्रमितहरूका लागि सामान्य औषधीसमेत पहुँचबाहिर भए । निजी मेडिकल पसलहरूले चर्को मूल्यमा यी औषधी खुला रूपमा नै बिक्री गर्दा पनि कानुनी दायरामा ल्याउने अवस्था भएन । औषधी व्यवसायमा निजी क्षेत्रको दबदबाले कालोबजारी मात्र बढेन, विपन्न तथा जटिल रोगीका लागि उपचार र औषधी ‘आकाशको फल’ जस्तै बन्यो । सरकारले आर्थिक अवस्था कमजोर रहेका तथा दीर्घरोगीका लागि ९८ प्रकारका औषधी निःशुल्क वितरण गर्दै आइरहेको छ तर नाफा र कमिसनमा रमाइरहेका निजी कम्पनी र औषधी पसलले फाइदा नहुने काम किन गर्थे ! आमनागरिकको स्वास्थ्यमा भइरहेको खेलबाडको अन्त्य गर्न नेपाल औषधी कम्पनी लिमिटेड अब बल्ल अत्यावश्यक औषधीको उत्पादन तथा सर्वसुलभ वितरणका लागि दृढतापूर्वक उभिने प्रयासमा छ ।विसं २०२९ मा स्थापना भई सीमित मात्रामा सिटामोल, जीवनजल उत्पादन गर्दै आएको कम्पनीले अहिले दैनिक लाखौँ थान सिटामोल, जीवनजल, अल्बिन्डाजल, पोलिक आइरन चक्कीलगायत विभिन्न १२ प्रकारका औषधी उत्पादन सुरु गरेको छ । कम्पनीले मिर्गौला तथा क्यान्सर जस्ता दीर्घरोगीका लागि आवश्यक कतिपय औषधीको उत्पादन सुरु गरेपछि बिरामीले न्यूनतम मूल्यमा सजिलै औषधी पाउन थालेका छन् । कम्पनीका महाप्रबन्धक कैलाश पनेरूका अनुसार नेपालमा सबैभन्दा बढी खपत हुने एमजिट, एजिडिएफ (झाडापखाला रोक्ने औषधी), सेट्रेजिन (एलर्जीको औषधी), अल्बिन्डाजल (जुकाको औषधी), एजिथ्रो (रुघाखोकी निको पार्ने औषधी), पोलिक आइरन (आइरन चक्की) लगायत रक्तचाप, मधुमेह, कोलेस्ट्रोल तथा मिर्गौला रोगीका लागि अत्यावश्यक  हेमोडायलासिस तथा डायलाइसिस फ्लुड औषधी पूर्ण क्षमतामा उत्पादन भइरहेको छ । पनेरू भन्नुहुन्छ, “पहिलो चरणमा देशभरका सरकारी तथा सामुदायिक अस्पतालमा उपचाररत विपन्न तथा दीर्घरोगीका लागि अत्यावश्यक औषधी पु¥याउने गरी उत्पादन सुरु भएको छ । कम्पनीको थप क्षमता विस्तार गरी अन्य औषधी उत्पादन गर्ने योजना छ ।”उहाँले काठमाडौँको वीर अस्पताल र भक्तपुरको मानव अङ्ग प्रत्यारोपण केन्द्रमा कम्पनीबाट उत्पादन भएका सबै प्रकारका औषधी प्रयोग भइरहेको पनि जानकारी दिनुभयो ।उत्पादित औषधी विपन्न तथा दीर्घरोगीका लागि निःशुल्क उपलब्ध गराउने गरी कम्पनी र काठमाडौँ महानगरपालिकाबिच दुई पक्षीय सम्झौता भइसकेको र  देशभरका महानगरपालिका, नगरपालिका तथा गाउँपालिका महासङ्घहरूसँग सम्झौता गरी उत्पादित औषधी पुर्‍याउनेबारे कम्पनीले गृहकार्य गरिरहेको पनि महाप्रबन्धक पनेरूले बताउनुभयो । त्यसै गरी कम्पनीले आफ्नो उत्पादनलाई देशव्यापी बनाउन कोशी, मधेश, गण्डकी कर्णाली र सुदूरपश्चिम प्रदेशका स्वास्थ्य आपूर्ति व्यवस्थापन केन्द्रसँग सम्झौता गरी औषधी पु¥याउने काम सुरु गरेको जनाएको छ । गुणस्तरमा प्रतिस्पर्धी नेपालमा गुणस्तरीय औषधी उत्पादन गर्ने लक्ष्यसहित झन्डै ५२ वर्षअघि उत्पादन सुरु गरेको कम्पनी व्यवस्थापकीय कमजोरीका कारण झन्डै १० वर्ष बन्द भयो । आंशिक रूपमा उत्पादन भएका औषधीको पनि गुणस्तरमा प्रश्न उठाउँदै खरिद–बिक्रीमा समस्या देखियो । कम्पनीलाई निरन्तर सुधार गरी उत्पादन गुणस्तरीय बनाएसँगै विश्व स्वाथ्य सङ्गठन (डब्ल्युएचओ) ले जिएमपी स्ट्यान्डर्ड (असल उत्पादन अभ्यास) प्रमाणपत्र प्रदान गरेको छ । कम्पनीका औषधीहरू निजी कम्पनीसँग प्रतिस्पर्धी बनेका छन् ।पनेरू भन्नुहुन्छ, “जिएमपी प्रमाणपत्र नहुँदा प्रतिस्पर्धा त के हामी बजारसम्म जान सक्ने अवस्था पनि थिएन, लामो प्रयासपछि अब भने कम्पनी स्वदेश तथा विदेशी  कम्पनी र औषधीहरूसँग प्रतिस्पर्धी बनेको छ ।” कम्पनीका  चुनौतीहरू भने कम छैनन्, लामो समयदेखि दक्ष जनशक्ति पदपूर्तिको प्रक्रिया ठप्प छ । अधिकांश कर्मचारी अवकाशको मुखमा पुगेका कारण कम्पनी नै खाली हुने अवस्थामा पुगेपछि यसको भविष्य पनि अन्योल छ । स्थापनापछि प्रत्येक वर्ष नोक्सानी बेहोर्दै आएको कम्पनीलाई आत्मनिर्भरसँगै सबल बनाउन व्यवस्थापनले अनावश्यक खर्च कटौतीदेखि कच्चा पदार्थ खरिदमा  पारदर्शिता कायम गरेकाले फाइदामा जान थालेको दाबी महाप्रबन्धक पनेरूको छ ।अवकाश प्राप्त कर्मचारीको निवृत्तिभरणको भारले भने कम्पनी आर्थिक रूपमा सबल बन्न सकिरहेको छैन । बर्सौंदेखि काम गरिरहेका कम्पनीका अर्धदक्ष कर्मचारीलाई सरकारले स्वेच्छिक अवकाश प्रणाली (भिआरएस) मार्फत हटाउने र कम्पनीलाई आवश्यक दक्ष जनशक्ति पदपूर्तिको बाटो खुलाउनेतर्फ ध्यान नपुग्ने हो भने मुलुककै एक मात्र सरकारी स्वामित्वको नेपाल औषधी कम्पनी लिमिटेडको भविष्य थप अन्योलमा पर्ने छ ।",
      "link": "https://gorkhapatraonline.com/news/142285",
      "image": "https://gorkhapatraonline.com/storage/media/250864/conversions/Nepal-Aushadhi-Limited-original-thumb.jpg"
    },
    {
      "slug": "142284",
      "title": "विद्यालयमा ५ लाख रुपियाँको अक्षयकोष",
      "timestamp": 1738886400000,
      "source": "gp",
      "content": "ताप्लेजुङको मैवाखोला गाउँपालिकाको ठोट्ने सिंहराज मनरानी आधारभूत विद्यालयमा ५ लाख रुपियाँको अक्षयकोष स्थापना गरिएको छ । स्व. भगिमाया इस्वो वनेम र स्व. श्रीमाया फोम्वो वनेमको स्मृतिमा ५ लाख रुपियाँको अक्षयकोष स्थापना गरिएको हो ।",
      "longContent": "साहारा लिम्बूताप्लेजुङ, माघ २५ गते । ताप्लेजुङको मैवाखोला गाउँपालिकाको ठोट्ने सिंहराज मनरानी आधारभूत विद्यालयमा ५ लाख रुपियाँको अक्षयकोष स्थापना गरिएको छ । स्व. भगिमाया इस्वो वनेम र स्व. श्रीमाया फोम्वो वनेमको स्मृतिमा ५ लाख रुपियाँको अक्षयकोष स्थापना गरिएको हो । विद्यालयका शिक्षक लेखनाथ गौतमका अनुसार भूपू ब्रिटिश आर्मी अगेन्द्रबहादुर वनेम लिम्बू, मचिन्द्र वनेम, र योगेन्द्र वनेमले संयुक्त रुपमा नगद ५ लाख रुपियाँको अक्षयकोष स्थापना गर्नुभएको हो । यसअघि पनि भूपू ब्रिटिश आर्मी वनेमले त्यही विद्यालयमा आफ्ना स्वर्गीय बुबाआमा बलबहादुर वनेम, सुभद्रा वनेम तथा स्वर्गीय दाजु जयप्रसाद वनेमको स्मृतिमा ५ लाख रुपियाँको अक्षयकोष स्थापना गर्नुभएको थियो । विद्यालयले अक्षयकोषबाट प्राप्त भएको वार्षिक ब्याजबाट उत्कृष्ट विद्यार्थीलाई प्रोत्साहनस्वरुप छात्रवृत्ति प्रदान गर्दै आइरहेको छ । पछिल्लो समयमा सामुदायिक विद्यालयको शैक्षिक गुणस्तर खस्किँदो क्रममा रहेकाले थप टेवा दिन अक्षयकोषले मदत गर्ने अक्षय कोषदाताको विश्वास छ । आज एक कार्यक्रमका साथ मैवाखोला गाउँपालिकाकाका अध्यक्ष विजयप्रकाश वनेमको प्रमुख आतिथ्यतामा अक्षयकोष स्थापना गरिएको विद्यालयले जनाएको छ ।",
      "link": "https://gorkhapatraonline.com/news/142284",
      "image": "https://gorkhapatraonline.com/storage/media/250863/conversions/Axyayakosh-sthapana-original-thumb.jpg"
    },
    {
      "slug": "142276",
      "title": "झापा घटना : ५१  युट्युब च्यानलमाथि निगरानी, १५  च्यानल साइबर ब्युरोमा",
      "timestamp": 1738886400000,
      "source": "gp",
      "content": "प्रेस काउन्सिल नेपालले झापाको शिवसताक्षी नगरपालिकामा घटेको एक घटनालाई अतिरञ्जित गर्ने ५१ वटा युट्युब च्यानलमाथि निगरानी गरेको छ।",
      "longContent": "काठमाडौँ, माघ २५ गते। प्रेस काउन्सिल नेपालले झापाको शिवसताक्षी नगरपालिकामा घटेको एक घटनालाई अतिरञ्जित गर्ने ५१ वटा युट्युब च्यानलमाथि निगरानी गरेको छ। शुक्रबारसम्म काउन्सिलले उक्त घटनालाई ‘अमला काण्ड’ नाम दिइ सनसनीपूर्ण बनाउने, पीडितका भिडियो–तस्बिर सार्वजनिक गर्ने तथा समाजमा घृणा, द्वेष, उत्तेजना–अफवाह फैलाउने, सामाजिक सद्भाव बिगार्ने सामग्री सम्प्रेषण गरेका युट्युब च्यानललाई कारबाही गरेको हो।५१ वटा युट्युब च्यानलमध्ये १५ वटा युट्युबले साम्रगी हटाउन काउन्सिलले दिएको निर्देशन पालना नगरेपछि थप कारबाहीका लागि साइबर ब्युरोमा पत्राचार भएको छ। १६ वटा युट्युब च्यानलले भने काउन्सिलले मौखिक निर्देशन दिएपछि क्षमायाचनासहित सामग्री हटाएका छन्। काउन्सिलले ११ वटा युट्यु्ब च्यानललाई पत्राचार गरी पत्रकार आचारसंहिता विपरीतका त्यस्ता सामग्री हटाउन भनेकोमा ७ वटाले सामग्री हटाइ क्षमायाचना सहितको जवाफ पठाएका छन्।केही दिन अघि काउन्सिलले झापा घटनाका विषयमा विज्ञप्ति जारी गरी आचारसंहिता विपरीतका सामग्री सम्प्रेषण नगर्न र सम्प्रेषित सामग्री हटाउन भनेको थियो। त्यसयता ६ वटा युट्युब च्यानलले काउन्सिलमा उपस्थित भइ क्षमायाचना गरेका छन् भने ७ वटा युट्युब च्यानलले विज्ञप्तिका आधारमा भूलसुधार गरेका छन्।",
      "link": "https://gorkhapatraonline.com/news/142276",
      "image": "https://gorkhapatraonline.com/storage/media/250851/conversions/press-council-original-thumb.jpg"
    },
    {
      "slug": "142271",
      "title": "कृषिविज्ञ मदन राईलाई दुई वर्ष ६ महिना कैद सजाय",
      "timestamp": 1738886400000,
      "source": "gp",
      "content": "कृषिविज्ञ मदन राईलाई दुई वर्ष ६ महिना कैद सजाय तोकिएको छ। जिल्ला अदालत खोटाङले राईलाई बाल यौन दुरुपयोग कसुरमा दुई वर्ष ६ महिना कैद सजायको फैसला गरेको हो।",
      "longContent": "राजकुमार भट्टराईखोटाङ, माघ २५ गते। कृषिविज्ञ मदन राईलाई दुई वर्ष ६ महिना कैद सजाय तोकिएको छ। जिल्ला अदालत खोटाङले राईलाई बाल यौन दुरुपयोग कसुरमा दुई वर्ष ६ महिना कैद सजायको फैसला गरेको हो।जिल्ला न्यायाधीश नारायणप्रसाद दाहालको इजलासले राईलाई माघ २५ गते सजाय निर्धारण गरेको हो। दुई वर्ष ६ महिना कैद र एक लाख जरिवाना सजाय निर्धारण भएको जिल्ला अदालतका श्रेष्तेदार सिताराम खड्काले जानकारी दिनुभयो। यस्तै, पीडितलाई एक लाख ५० हजार क्षतिपूर्ति दिने सजाय फैसला भएको उहाँको भनाइ छ। कृषिविज्ञ राईमाथि आफैले सञ्चालन गरेको दिक्तेल रुपाकोट मझुवागढी नगरपालिका-२ सोल्मास्थित शुभद्रा मदन (शुभम) फाउण्डेसनका किशोरीलाई यौन दुव्र्यवहार गरेको अभियोग थियो। यौन दुरुपयोग कसुरमा अदालतले राईलाई गत माघ १० गते कसुर ठहर गरेको थियो। फाउण्डेसनमा सात वर्ष बसेर बाहिरिएकी १६ वर्षीय किशोरीले यौन दुव्र्यवहार गरेको भन्दै प्रहरीलाई दिएको उजुरीका आधारमा राई २०८० वैशाख २९ गते पक्राउ परेका थिए। मुद्दाको फैसला नभएसम्म फाउण्डेसनमा जान नपाउनेगरी उनी २०८० जेठ २२ गते पुर्पक्षका लागि चार लाख धरौटी तारेखमा रिहा भएका थिए। आरोपितविरुद्ध २०८० जेठ २१ गते सरकारी वकिलको कार्यालयले जिल्ला अदालतमा बाल यौन दुरुपयोग सम्बन्धी अभियोग पत्र दायर गरेका थिए। अभियोगपत्रमा राईलाई तीन वर्ष कैद र ७५ हजार जरिवाना माग गरिएको थियो।",
      "link": "https://gorkhapatraonline.com/news/142271",
      "image": "https://gorkhapatraonline.com/storage/media/250846/conversions/madan-rai-photo-original-thumb.jpg"
    },
    {
      "slug": "142264",
      "title": "समस्यालाई पहिचान गरेर समाधानका लागि एक्सनमा जान्छौँ : प्रधानमन्त्री ओली",
      "timestamp": 1738886400000,
      "source": "gp",
      "content": "प्रधानमन्त्री केपी शर्मा ओलीले सेवा प्रवाह, सुशासन, समग्र प्रगति, विद्यमान चुनौती र सङ्घीय सरकारले गर्नुपर्ने सहजीकरणका विषयमा सातै प्रदेशका मुख्यमन्त्रीसँग भर्चुअल बैठक गर्नुभएको छ।",
      "longContent": "काठमाडौँ, माघ २५ गते। प्रधानमन्त्री केपी शर्मा ओलीले सेवा प्रवाह, सुशासन, समग्र प्रगति, विद्यमान चुनौती र सङ्घीय सरकारले गर्नुपर्ने सहजीकरणका विषयमा सातै प्रदेशका मुख्यमन्त्रीसँग भर्चुअल बैठक गर्नुभएको छ।सिंहदरबारस्थित प्रधानमन्त्री तथा मन्त्रिपरिषद्को कार्यालयको ‘एक्सन रुम’बाट प्रधानमन्त्री ओलीले मुख्यमन्त्रीसँग पहिलो पटक यस प्रकारको संवाद गर्नुभएको हो। करिब साढे दुई घन्टा भएको छलफलका क्रममा प्रधानमन्त्री ओलीले प्रदेशका मुख्यमन्त्रीसँग एक्लाएक्लै पनि छलफल गर्नुपर्ने आवश्यकता देखिएको बताउँदै आगामी आर्थिक वर्षको बजेट निर्माणको तयारी जुट्दा थप छलफल गर्दै जाने विश्वास दिलाउनुभयो। उहाँले सकेसम्म प्रदेशमै पुगेर र कतिपय प्रदेशसभामा पनि पुगेर राष्ट्र निर्माणबारे केन्द्र र प्रदेशका सोचबारे विमर्श गर्ने र समस्याको पहिचान गरी कार्यान्वयनको ’एक्सन’ मा जाने जानकारी दिनुभयो। प्रधानमन्त्री ओलीले अहिलेको सूचना र प्रविधिको जमानामा यसको उपयोग गरी जिल्ला तह र आयोजनागतरुपमा मुख्यमन्त्रीले यस्ता छलफल गर्न सकिने सुझाव दिनुभयो। प्रधानमन्त्री ओलीले आफू पहिला प्रधानमन्त्री हुँदा सिंहदरबारस्थित कार्यालयमा एक्सन रुमबाट देशभरका निर्माणाधीन आयोजनाबारे अनुगमन र छलफल गर्न थालेको स्मरण गराउँदै यस कक्षको उपयोगलाई बढाउँदै जाने बताउनुभयो।प्रधानमन्त्री ओलीले माध्यमिक शिक्षा परीक्षा, कक्षा १० (एसइई)मा ४८ प्रतिशत विद्यार्थी मात्रै उत्तिर्ण हुने अवस्था सुधार्न आफूले केही युवाको सहयोगमा अनलाइन माध्यमबाट मुख्य विषयमा अतिरिक्त कक्षा सञ्चालनको आरम्भ गराएको बताउँदै यसमा ५७ हजार विद्यार्थी सहभागी जानकारी गराउनुभयो। आगामी वर्षदेखि यसै वर्षदेखि यस प्रकारको तयारी गर्न मुख्यमन्त्रीलाई आग्रह गर्दै प्रधानमन्त्री ओलीले विकासको आधारका रुपमा शिक्षालाई लिनुपर्नेमा जोड दिनुभयो। उहाँले डिजिटल नेपालतर्फ आफू अघि बढेकाले स्वास्थ्यलगायत अन्य क्षेत्रमा पनि सूचना र प्रविधिको उपयोग गरेर जनतालाई लाभ दिन सकिने बताउनुभयो।संवादमा मुख्यमन्त्रीले यस प्रकारको छलफला राखिएकामा आभार व्यक्त गर्दै आफ्ना सरकारले चालु आर्थिक वर्षको हालसम्म हासिल गरेका भौतिक र वित्तीय प्रगति, विद्यमान चुनौती र समस्या समाधानका उपायबारे अवगत गराउनुभएको थियो। उहाँहरुले बहुवर्षीय ठेक्का लागेका कार्यक्रममा बजेटको निरन्तरतासहित अनुदान रकम वृद्धि हुनुपर्ने, आयोजना सञ्चालनका लागि रुख कटान र जग्गा प्राप्तिमा सहजता हुनुपर्ने, विपद् व्यवस्थापनमा बजेट थपिनुपर्ने, जनशक्ति व्यवस्थापन, भन्सारमा हुने चोरी–निकासी नियन्त्रण गर्नुपर्ने, गण्डकीलाई पर्यटकको केन्द्रका रुपमा विकास गर्न निर्माणधीन सडक विस्तार छिटो सम्पन्न गर्नुपर्ने, पूर्व–पश्चिम रेलमार्ग निर्माणका लागि मुअब्जा विवाद टुङ्ग्याउनुपर्ने, कार्यविस्तृतीकरण पुनः विचार गर्नुपर्ने, प्रदेशमा पर्यटक र आम्दानी वृद्धिका लागि सहजीकरण गरिनुपर्ने लगायत सुझाव दिनुभएको थियो।नेपाल सरकारका मुख्यसचिव एकनारायण अर्यालले मुख्यमन्त्रीले उठाएका समस्याका विषय सङ्घीय मन्त्रिपरिषद्को बैठक र नेपाल सरकारका सचिवको बैठकमा छलफलको विषय बनाइ सम्बोधन गरिने बताउनुभयो।संवादमा प्रधानमन्त्रीका मुख्य सल्लाहकार विष्णुप्रसाद रिमाल, आर्थिक सल्लाहकार डा. युवराज खतिवडा र उच्चाधिकारीको सहभागिता थियो।",
      "link": "https://gorkhapatraonline.com/news/142264",
      "image": "https://gorkhapatraonline.com/storage/media/250838/conversions/pm-meeting-cover-original-thumb.jpg"
    }
  ]
}